<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ दाठावंस on पाळिषु विश्वासटिप्पणयो</title>
    <link>https://vishvAsa.github.io/pALi/12_sihaLa-gantha-sangaho/03_dAThAvaMsa/</link>
    <description>Recent content in &#43;०३ दाठावंस on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/12_sihaLa-gantha-sangaho/03_dAThAvaMsa/index.xml" rel="self" type="application/rss+xml" />
    <item>
      <title>० दाठावंसो</title>
      <link>https://vishvAsa.github.io/pALi/12_sihaLa-gantha-sangaho/03_dAThAvaMsa/0_dAThAvaMso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/12_sihaLa-gantha-sangaho/03_dAThAvaMsa/0_dAThAvaMso/</guid>
      <description>&lt;p&gt;दाठावंसो&lt;br&gt;&#xA;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;१.&lt;br&gt;&#xA;विसारदं वादपथाति वत्तिनं,&lt;br&gt;&#xA;तिलोकपज्जोतमसय्हसाहिनं।&lt;br&gt;&#xA;असेस ञेय्यावरणप्पहायिनं,&lt;br&gt;&#xA;नमामि सत्थारमनन्तगोचरं॥&lt;br&gt;&#xA;२.&lt;br&gt;&#xA;तिलोक नाथप्पभवं भयापहं,&lt;br&gt;&#xA;विसुद्धविज्जाचरणेहि सेवितं।&lt;br&gt;&#xA;पपञ्च संयोजनबन्धनच्छिदं,&lt;br&gt;&#xA;नमामि धम्मं निपुणं सुदुद्दसं॥&lt;br&gt;&#xA;३.&lt;br&gt;&#xA;पसादमत्तेन’पि यत्थ पाणिनो,&lt;br&gt;&#xA;फूसन्ति दुक्खक्खयमच्चुतं पदं।&lt;br&gt;&#xA;तमाहुणेय्यं सुसमाहितिन्द्रियं,&lt;br&gt;&#xA;नमामि सङ्घं मुनिराजसावकं॥&lt;br&gt;&#xA;४.&lt;br&gt;&#xA;विभुसयं काळकनागरन्व यं,&lt;br&gt;&#xA;परक्कमो कारुणिको चमूपति।&lt;br&gt;&#xA;गवेसमानो जिनसासनस्स यो,&lt;br&gt;&#xA;विरूळ्हिमत्थञ्च जनस्स पत्थयं॥&lt;br&gt;&#xA;५.&lt;br&gt;&#xA;सुधामयूखामल पण्डुवंसजं,&lt;br&gt;&#xA;विरूळ्हसद्धं मुनिराजसासने।&lt;br&gt;&#xA;पियं वदं नीतिपथानुवत्तिनिं,&lt;br&gt;&#xA;सदा पजानं जनिकं’व मातरं॥&lt;br&gt;&#xA;६.&lt;br&gt;&#xA;पियं परक्कन्तिभुजस्स राजिनो,&lt;br&gt;&#xA;महेसि मच्चुन्नतखुद्धिसम्पदं।&lt;br&gt;&#xA;विधाय लीलावतिमिच्छितत्थदं,&lt;br&gt;&#xA;असेस लङ्कातलरज्जलक्खियं॥&lt;br&gt;&#xA;७.&lt;br&gt;&#xA;कुमारमाराधितसाधुमन्तिनं,&lt;br&gt;&#xA;महादयं पण्डुनरिन्द वंसजं।&lt;br&gt;&#xA;विधाय सद्धं मधुरिन्दनामकं,&lt;br&gt;&#xA;सुसिक्खीतं पावचने कलासु च॥&lt;br&gt;&#xA;८.&lt;br&gt;&#xA;नरिन्दसुञ्ञं सुचिरं तिसीहळं,&lt;br&gt;&#xA;इतिप्पतीतं अयसं अपानुदि।&lt;br&gt;&#xA;चिरं पणीतेन च चिवरादिना,&lt;br&gt;&#xA;सुसञ्ञते संयमिनो अतप्पयि॥&lt;br&gt;&#xA;९.&lt;br&gt;&#xA;चिरट्ठितिं पावचनस्स इच्छता,&lt;br&gt;&#xA;कतञ्ञुना विक्कम बुद्दिसालिना।&lt;br&gt;&#xA;सतीमता चन्दिम बन्धुकित्तिना,&lt;br&gt;&#xA;सगारवं तेन’भीयाचितो अहं॥&lt;br&gt;&#xA;१०.&lt;br&gt;&#xA;सदेस भासाय कवीहि सीहळे,&lt;br&gt;&#xA;कतम्पि वंसं जिनदन्तधातुया।&lt;br&gt;&#xA;निरुत्तिया मागधिकाय वुद्धिया,&lt;br&gt;&#xA;करोमि दीपन्तरवासिनं अपि॥&lt;br&gt;&#xA;११.&lt;br&gt;&#xA;जीनो’यमिद्धे अमरव्हये पुरे,&lt;br&gt;&#xA;कदाचि हुत्वान सुमेधनामको।&lt;br&gt;&#xA;सवेदवेदङ्गविभागकोविदो,&lt;br&gt;&#xA;महद्धने विप्पकुलम्हि माणवो॥&lt;br&gt;&#xA;१२.&lt;br&gt;&#xA;अहञ्हि जातिब्यसनेन पीळितो,&lt;br&gt;&#xA;जराभिभुतो मरणेन ओत्थटो।&lt;br&gt;&#xA;सिवं पदं जातिजरादिनिस्सटं,&lt;br&gt;&#xA;गवेसयिस्सं’ति रहो विचिन्तिय॥&lt;br&gt;&#xA;१३.&lt;br&gt;&#xA;अनेकसङ्खं धनधञ्ञसम्पदं,&lt;br&gt;&#xA;पतिट्ठपेत्वा कपणेसि दुच्चजं।&lt;br&gt;&#xA;अनप्पके पेमभरानुबन्धिनो,&lt;br&gt;&#xA;विहाय मित्ते च सुतेच बन्धवे॥&lt;br&gt;&#xA;१४.&lt;br&gt;&#xA;पहाय कामे निखिले मनोरमे,&lt;br&gt;&#xA;घराभिनिक्खम्म हिमाचलन्तिके।&lt;br&gt;&#xA;महीधरं धम्मिकनाम विस्सुतं,&lt;br&gt;&#xA;उपेच्च नानातरुराजिभुसितं॥&lt;br&gt;&#xA;१५.&lt;br&gt;&#xA;मनोनुकूले सुरराजनिम्मीते,&lt;br&gt;&#xA;असम्मिगानं अगतिम्हि अस्समे।&lt;br&gt;&#xA;निवत्तचीरो अजिनक्खिपं वहं,&lt;br&gt;&#xA;जटाधरो तापस वेसमग्गही॥&lt;br&gt;&#xA;१६.&lt;br&gt;&#xA;सुसञ्ञतत्तोपरिवारि तिन्द्रियो,&lt;br&gt;&#xA;फलाफलादीहि पवत्तयं तनुं।&lt;br&gt;&#xA;गतो अभिञ्ग्ञासु च पारमिं वसी,&lt;br&gt;&#xA;तहिं समापत्ति सुखं अविन्दि सो॥&lt;br&gt;&#xA;१७.&lt;br&gt;&#xA;सुसज्जिते रम्मपुराधिवासिना,&lt;br&gt;&#xA;महाजनेन’त्तमनेन अञ्जसे।&lt;br&gt;&#xA;पथप्पदेसे अभियन्तमत्तनो,&lt;br&gt;&#xA;अनिट्ठितेयेव सुमेध तापसो॥&lt;br&gt;&#xA;१८.&lt;br&gt;&#xA;अगाधञेय्योदधीपारदस्सिनं,&lt;br&gt;&#xA;भवन्तगुं निब्बनथं विनायकं।&lt;br&gt;&#xA;अनेकखीणासवलक्खसेवितं,&lt;br&gt;&#xA;कदा चि दीपङ्करबुद्धमद्दस॥&lt;br&gt;&#xA;१९.&lt;br&gt;&#xA;ततो ससङ्घस्स तिलोकभत्तुनो,&lt;br&gt;&#xA;परिच्चजित्वान तनुम्पि जीवितं।&lt;br&gt;&#xA;पसारयित्वान जटाजिनादिकं,&lt;br&gt;&#xA;विधाय सेतुं तनुमेव पल्लले॥&lt;br&gt;&#xA;२०.&lt;br&gt;&#xA;अनक्कमित्वा कललं महादये,&lt;br&gt;&#xA;सभिक्खुको गच्चतु पिट्ठिया इति।&lt;br&gt;&#xA;अधिट्ठहित्वान निपन्नको तहिं,&lt;br&gt;&#xA;अनाथ मेतं तिभवं समेक्खिय॥&lt;br&gt;&#xA;२१.&lt;br&gt;&#xA;दयाय सञ्चोदितमानसो जने,&lt;br&gt;&#xA;भवण्णवा उद्धरितुं दुखद्दिते।&lt;br&gt;&#xA;अकासि सम्बोधिपदस्स पत्तिया,&lt;br&gt;&#xA;महाभिनीहारमुदग्गविक्कमो॥&lt;br&gt;&#xA;२२.&lt;br&gt;&#xA;अथो विदित्वा वसिनो तमासयं,&lt;br&gt;&#xA;अदासि सो व्याकरणं महामुनि।&lt;br&gt;&#xA;ततो पुरं तम्हि तथागते गते,&lt;br&gt;&#xA;सयंवसी सम्मसि पारमिगुणे॥&lt;br&gt;&#xA;२३.&lt;br&gt;&#xA;ततो च कप्पानमलीनविक्कमो,&lt;br&gt;&#xA;असंखिये सो चतुरो सलक्खके।&lt;br&gt;&#xA;तहिं तहिं जातिसु बोधिपाचने,&lt;br&gt;&#xA;विसुद्धसम्भारगुणे अपूरयि।&lt;br&gt;&#xA;अथाभिजातो तुसिते महायसो,&lt;br&gt;&#xA;विसुद्धसम्बोधिपदोपलद्धिया।&lt;br&gt;&#xA;उदिक्खमानो समयं दयाधनो,&lt;br&gt;&#xA;चिरं विभुतिं अनुभोसि सब्बसो॥&lt;br&gt;&#xA;२५.&lt;br&gt;&#xA;सहस्ससङ्खा दसचक्कवालतो,&lt;br&gt;&#xA;समागतानेकसुराधिपादिहि।&lt;br&gt;&#xA;उदग्गुदग्गेहि जिनत्तपत्तिया,&lt;br&gt;&#xA;सगारवं सो अभिगम्म याचितो॥&lt;br&gt;&#xA;२६.&lt;br&gt;&#xA;ततो चवित्वा कपिळव्हये पुरे,&lt;br&gt;&#xA;सदा सतो सक्यकुलेककेतुनो।&lt;br&gt;&#xA;अहोसि सुद्धोदनभुमिभत्तुनो,&lt;br&gt;&#xA;महादिमायाय महेसिया सुतो॥&lt;br&gt;&#xA;२७.&lt;br&gt;&#xA;विजातमत्तो’व वसुन्धराय सो,&lt;br&gt;&#xA;पतिट्ठहित्वान दिसा विलोकयी।&lt;br&gt;&#xA;तदा अहेसुं विवटङ्गना दिसा,&lt;br&gt;&#xA;अपूजयुं तत्थ च देवमानुसा॥&lt;br&gt;&#xA;२८.&lt;br&gt;&#xA;आधारयुं आतपवारणादिकं,&lt;br&gt;&#xA;अदिस्समानाव नभम्भि देवता।&lt;br&gt;&#xA;पदानि सो सत्त च उत्तरामुखो,&lt;br&gt;&#xA;उपेच्च निच्छारयि वाचमासभिं॥&lt;br&gt;&#xA;२९.&lt;br&gt;&#xA;यथत्थसिद्धत्तकुमारनामको,&lt;br&gt;&#xA;महब्बलो योब्बनहारिविग्गहो।&lt;br&gt;&#xA;उतुत्तयानुच्छविकेसु तीसु सो,&lt;br&gt;&#xA;नुभोसि पासादवरेसु सम्पदं॥&lt;br&gt;&#xA;३०.&lt;br&gt;&#xA;कदाचि उय्यानपथे जराहतं,&lt;br&gt;&#xA;तथातुरं कालकतञ्च संयमिं।&lt;br&gt;&#xA;कमेन दिस्वान विरत्तमानसो,&lt;br&gt;&#xA;भवेसु सो पब्बजितुं अकामयि॥&lt;br&gt;&#xA;३१.&lt;br&gt;&#xA;सपुप्फदीपादीकरेहि रत्तियं,&lt;br&gt;&#xA;पुरक्खतो सो तिदिवाधिवासिहि।&lt;br&gt;&#xA;सछन्नको कन्तकवाजियानतो,&lt;br&gt;&#xA;ततो महाकारुणिको’भिनिक्खमि॥&lt;br&gt;&#xA;३२.&lt;br&gt;&#xA;कमेन पत्वान अनोममापगं,&lt;br&gt;&#xA;सुधोतमुत्ताफलहारिसेकते।&lt;br&gt;&#xA;पतिट्ठहित्वा वरमोळिबन्धनं,&lt;br&gt;&#xA;सितासिलूनं गगने समुक्खिपी॥&lt;br&gt;&#xA;३३.&lt;br&gt;&#xA;पटिग्गहेत्वा तिदसानमिस्सरो,&lt;br&gt;&#xA;सुवण्नचङ्गोटवरेन तं तदा।&lt;br&gt;&#xA;तियोजनं नीलमणीहि चेतियं,&lt;br&gt;&#xA;अकासि चूळामणिमत्तनो पुरे॥&lt;br&gt;&#xA;३४.&lt;br&gt;&#xA;ततो घटीकारसरोजयोनिना,&lt;br&gt;&#xA;समाहटं धारयी चीवरादिकं।&lt;br&gt;&#xA;अथो सकं वत्थयुगं नभत्थले,&lt;br&gt;&#xA;पसत्थवेसग्गहणो समुक्खिपी॥&lt;br&gt;&#xA;३५.&lt;br&gt;&#xA;पटिग्गहेत्वान तमम्बुजासनो,&lt;br&gt;&#xA;महिद्धिको भत्तिभरेन चोदितो।&lt;br&gt;&#xA;सके भवे द्वादसयोजनं अका,&lt;br&gt;&#xA;मणीहि नीलादिहि दुस्सचेतियं॥&lt;br&gt;&#xA;३६.&lt;br&gt;&#xA;सुसञ्ञतत्तो सतिमा जितिन्द्रियो,&lt;br&gt;&#xA;विनीतवेसो रसगेधवज्जितो।&lt;br&gt;&#xA;छहायनानेव अनोमविक्कमो,&lt;br&gt;&#xA;महापधानं पदहित्थ दुक्करं॥&lt;br&gt;&#xA;३७.&lt;br&gt;&#xA;विसाखमासस्सथ पुण्णमासियं,&lt;br&gt;&#xA;उपेच्च मूलं सहजाय बोधिया।&lt;br&gt;&#xA;तिणासने चुद्दसहत्थसम्मिते,&lt;br&gt;&#xA;अधिट्ठहित्वा वीरियं निसज्जि सो॥&lt;br&gt;&#xA;३८.&lt;br&gt;&#xA;अवत्थरन्तिं वसुधंच अम्बरं,&lt;br&gt;&#xA;विरूपवेसग्गहणेन भिंसनं।&lt;br&gt;&#xA;पकम्पयन्तो सधराधरं महिं,&lt;br&gt;&#xA;जिनो पदोसे’जिनि मारवाहिणिं॥&lt;br&gt;&#xA;३९.&lt;br&gt;&#xA;सुरासुरब्रह्मगणेहि सज्जिते,&lt;br&gt;&#xA;जगत्तये पुप्फमयगघिकादिना।&lt;br&gt;&#xA;पवत्तमाने सुरदुन्दुभिस्सरे,&lt;br&gt;&#xA;अबुज्झिबोधिं रजनीपरिक्खये॥&lt;br&gt;&#xA;४०.&lt;br&gt;&#xA;तदा पकम्पिंसु ससेलकानना,&lt;br&gt;&#xA;सहस्ससंखा दसलोकधातुयो।&lt;br&gt;&#xA;अगञ्जि सो लोणपयोधि साधुतं,&lt;br&gt;&#xA;महावभासो भुवनेसु पत्थरी॥&lt;br&gt;&#xA;४१.&lt;br&gt;&#xA;लभिंसु अन्धा विमले विलोचने,&lt;br&gt;&#xA;सुणिंसु सद्दे बधिरापि जातिया।&lt;br&gt;&#xA;लपिंसु मूगा वचनेन वग्गुना,&lt;br&gt;&#xA;चरिंसु खेलं पदसा’व पङ्गुला॥&lt;br&gt;&#xA;४२.&lt;br&gt;&#xA;भविंसु खुज्जा उजुसोम्मविग्गहा,&lt;br&gt;&#xA;सिखी’पि निब्बायि अवीचिआदिसु।&lt;br&gt;&#xA;अपागमुं बन्धनतो’पि जन्तवो,&lt;br&gt;&#xA;खुदादिकं पेतभवा अपक्कमी॥&lt;br&gt;&#xA;४३.&lt;br&gt;&#xA;समिंसु रोगव्यसनानि पाणिनं,&lt;br&gt;&#xA;भयं तिरच्चानगते न पीळयी।&lt;br&gt;&#xA;जना अहेसुं सखिला पियंवदा,&lt;br&gt;&#xA;पवत्तयुं कोञ्चनदं मतङ्गजा॥&lt;br&gt;&#xA;४४.&lt;br&gt;&#xA;हया च हेसिंसु पहट्ठमानसा,&lt;br&gt;&#xA;नदिंसु सब्बा सयमेव दुन्दुभी।&lt;br&gt;&#xA;रविंसु देहाभरणानि पाणिनं,&lt;br&gt;&#xA;दिसा पसीदिंसु समा समन्ततो॥&lt;br&gt;&#xA;४५.&lt;br&gt;&#xA;पवायि मन्दो सुखसीतमारुतो,&lt;br&gt;&#xA;पवस्सि मेघो’पि अकालसम्बवो।&lt;br&gt;&#xA;जहिंसु आकासगतिं विहङ्गमा,&lt;br&gt;&#xA;महिं समुभिज्जजलं समुट्ठही॥&lt;br&gt;&#xA;४६.&lt;br&gt;&#xA;असन्दमाना’व ठिता सवन्तियो,&lt;br&gt;&#xA;नभे विरोचिंसु असेसजोतियो।&lt;br&gt;&#xA;भवा अहेसुं विवटा समन्ततो,&lt;br&gt;&#xA;जनस्स नासुं वचनूपपत्तियो॥&lt;br&gt;&#xA;४७.&lt;br&gt;&#xA;समेक्खतं नावरणा नगादयो,&lt;br&gt;&#xA;पवायि गन्धो अपि दिब्बसम्मतो।&lt;br&gt;&#xA;दुमा अहेसुं फलपुप्फ धारिनो,&lt;br&gt;&#xA;अहोसि छन्नो कमलेहि अण्णवो॥&lt;br&gt;&#xA;४८.&lt;br&gt;&#xA;थलेसु तोयेसु च पुप्फमानका,&lt;br&gt;&#xA;विचित्तपुप्फा विकसिंसु सब्बथा।&lt;br&gt;&#xA;निरन्तरं पुप्फसुगन्धवुट्ठिया,&lt;br&gt;&#xA;अहोसि सब्बं वसुधम्बरन्नरं॥&lt;br&gt;&#xA;४९.&lt;br&gt;&#xA;निसज्ज पल्लङ्कवरे तहिं जिनो,&lt;br&gt;&#xA;सुखं समापत्तिविहारसम्भवं।&lt;br&gt;&#xA;ततो’नुभोन्तो सुचिराभिपत्थितं,&lt;br&gt;&#xA;दिनानि सत्तेव अतिक्कमापयी॥&lt;br&gt;&#xA;५०.&lt;br&gt;&#xA;समुप्पतित्वा गगणङ्गनं ततो,&lt;br&gt;&#xA;पदस्सयित्वा यमकं महामुनि।&lt;br&gt;&#xA;सपाटिहीरं तिदिवाधिवासिनं,&lt;br&gt;&#xA;जिनत्तने संसयितं निराकरि॥&lt;br&gt;&#xA;५१.&lt;br&gt;&#xA;अथोतरित्वान जयासनस्स सो,&lt;br&gt;&#xA;ठितो’व पुब्बुत्तरकण्णनिस्सितो।&lt;br&gt;&#xA;दिनानि सत्तानिमिसेन चक्खुना,&lt;br&gt;&#xA;तमासनं बोधितरुंच’पूजयि॥&lt;br&gt;&#xA;५२.&lt;br&gt;&#xA;अथ’न्तराळे मणिचङ्कमे जिनो,&lt;br&gt;&#xA;ठितप्पदेसस्स च आसनस्स च।&lt;br&gt;&#xA;महारहे देववराभिनिम्मिते,&lt;br&gt;&#xA;दिनानि सत्तेव अकासि वङ्कमं॥&lt;br&gt;&#xA;५३.&lt;br&gt;&#xA;ततो दिसायं अपराय बोधिया,&lt;br&gt;&#xA;उपाविसित्वा रतनालये जिनो।&lt;br&gt;&#xA;समन्तपट्ठाननयं विचिन्तयं,&lt;br&gt;&#xA;दिनानि सत्तेव सवीतिनामयि॥&lt;br&gt;&#xA;५४.&lt;br&gt;&#xA;विनिग्गतो सत्थुसरीरतो तदा,&lt;br&gt;&#xA;जुतिप्पबन्धो पटिबन्धवज्जितो।&lt;br&gt;&#xA;पमाणसुञ्ञासु च लोकधातुसु,&lt;br&gt;&#xA;समन्ततो उद्धमधो च पत्थरी॥&lt;br&gt;&#xA;५५.&lt;br&gt;&#xA;वटस्स मूले अजपालसञ्ञिनो,&lt;br&gt;&#xA;सुखं फुसन्तो पविवेकसम्भवं।&lt;br&gt;&#xA;विनायको सत्त विहासि वासरे,&lt;br&gt;&#xA;अनन्तदस्सी सुरराजपूजितो॥&lt;br&gt;&#xA;५६.&lt;br&gt;&#xA;विहासि मूले मुचलिन्दसाखिनो,&lt;br&gt;&#xA;निसज्ज भोगावलिमन्दिरोदरे।&lt;br&gt;&#xA;विकिण्णपुप्फे मुचलिन्दभोगिनो,&lt;br&gt;&#xA;समाधिना वासरसत्तकं जिनो॥&lt;br&gt;&#xA;५७.&lt;br&gt;&#xA;दुमे’पि राजायतने समाधिना,&lt;br&gt;&#xA;विहासि रत्तिन्दिव सत्तकं मुनि।&lt;br&gt;&#xA;सहस्सनेत्तो अथ दन्तपोणकं,&lt;br&gt;&#xA;मुखोदकञ्चापि अदासि सत्थुनो॥&lt;br&gt;&#xA;५८.&lt;br&gt;&#xA;ततो महाराजवरेहि आभतं,&lt;br&gt;&#xA;सिलामयं पत्त चतुक्कमेककं।&lt;br&gt;&#xA;विधाय मत्थं मधुपिण्डिकं तहिं,&lt;br&gt;&#xA;पटिग्गहेत्वान सवाणिजाहटा॥&lt;br&gt;&#xA;५९.&lt;br&gt;&#xA;कतन्नकिच्चो सरणेसु ते उभो,&lt;br&gt;&#xA;पतिट्ठपेत्वान तपस्सुभल्लिके।&lt;br&gt;&#xA;अदासि तेसं अभिपूजितुं सकं,&lt;br&gt;&#xA;परामसित्वान सिरं सिरोरुहे॥&lt;br&gt;&#xA;६०.&lt;br&gt;&#xA;वटस्समुले अजपालसञ्ञिनो,&lt;br&gt;&#xA;सहम्पतीब्रह्मवरेन याचितो।&lt;br&gt;&#xA;जनस्स कातुं वरधम्मसङ्गहं,&lt;br&gt;&#xA;अगञ्छि बाराणसिमेकको मुनि॥&lt;br&gt;&#xA;६१.&lt;br&gt;&#xA;गन्त्वा सो धम्मराजा वनमिसिपतनं सञ्ञतानं निकेतं,&lt;br&gt;&#xA;पल्लङ्कस्मिं निसिन्नो तहिमविचलितट्ठानसम्पादितम्हि।&lt;br&gt;&#xA;आसाळ्हे पुण्णमायं सितरुचिरुचिया जोतिते चक्कवाळे,&lt;br&gt;&#xA;देवब्रह्मादिकानं दुरितमलहरं वत्तयि धम्मचक्कं॥&lt;br&gt;&#xA;६२.&lt;br&gt;&#xA;सुत्वा सद्धम्ममग्गं तिभूवनकुहराभोगवित्थारिकं तं,&lt;br&gt;&#xA;अञ्ञाकोण्डञ्ञनामद्विजमुनिपमुखाट्ठारसब्रह्मकोटी।&lt;br&gt;&#xA;अञ्ञासुं मग्गधम्मं परिमितरहिते चक्कवाळे उळारो,&lt;br&gt;&#xA;ओभासो पातुभुतो सपदि बहुविधं आसि अच्छेरकञ्च॥&lt;br&gt;&#xA;पठमो परिच्छेदो।&lt;br&gt;&#xA;६३.&lt;br&gt;&#xA;ततो पट्ठाय सो सत्था विनेन्तो देवमानुसे,&lt;br&gt;&#xA;बोधितो फुस्समासम्हि नवमे पुण्णमासियं॥&lt;br&gt;&#xA;६४.&lt;br&gt;&#xA;लङ्कमागम्म गङ्गाय तीरे योजनवित्थते,&lt;br&gt;&#xA;महानागवनुय्याने आयामेन तियोजने॥&lt;br&gt;&#xA;६५.&lt;br&gt;&#xA;यक्खानं समितिं गन्त्वा ठत्वान गगने तहिं।&lt;br&gt;&#xA;वातन्धकारवुट्ठिहि कत्वा यक्खे भयद्दिते॥&lt;br&gt;&#xA;६६.&lt;br&gt;&#xA;लद्धाभयेहि यक्खेहि तेहि दिन्नाय भुमिया।&lt;br&gt;&#xA;चम्मखण्डं पसारेत्वा निसीदित्वान तङ्खणे॥&lt;br&gt;&#xA;६७.&lt;br&gt;&#xA;चम्मखण्डं पदित्तग्गि जालामालासमाकुलं।&lt;br&gt;&#xA;इद्धिया वड्ढयित्वान याव सिन्धुं समन्ततो॥&lt;br&gt;&#xA;६८.&lt;br&gt;&#xA;जवेन सिन्धुवेलाय रासिभुते निसाचरे।&lt;br&gt;&#xA;गिरिदीपमिधानेत्वा पतिट्ठापेसि ते तहिं॥&lt;br&gt;&#xA;६९.&lt;br&gt;&#xA;देसयित्वा जिनो धम्मं तदा देवसमागमे।&lt;br&gt;&#xA;बहुन्नं पाणकोटीनं धम्माभिसमयं अका॥&lt;br&gt;&#xA;७०.&lt;br&gt;&#xA;महासुमनदेवस्स सेले सुमनकूटके।&lt;br&gt;&#xA;दत्वा नमस्सितुं केसे अगा जेतवनं जिनो॥&lt;br&gt;&#xA;७१.&lt;br&gt;&#xA;पतिट्ठपेत्वा ते सत्थु निसिन्नासनभुमियं।&lt;br&gt;&#xA;इन्दनीलमयं थूपं करित्वा सो अपूजयि॥&lt;br&gt;&#xA;७२.&lt;br&gt;&#xA;निस्साय मणिपल्लङ्कं पब्बतण्णववासिनो।&lt;br&gt;&#xA;दिस्वा युद्धत्थिके नागे चूळोदर महोदरे॥&lt;br&gt;&#xA;७३.&lt;br&gt;&#xA;बोधितो पञ्चमे वस्से चित्तमासे महामुनि।&lt;br&gt;&#xA;उपोसथे कालपक्खे नागदीपमुपागमी॥&lt;br&gt;&#xA;७४.&lt;br&gt;&#xA;तदा समिद्धिसुमनो देवो जेतवने ठितं।&lt;br&gt;&#xA;अत्तनो भवनंयेव राजायतनपादपं॥&lt;br&gt;&#xA;७५.&lt;br&gt;&#xA;इन्दनीलद्दिकूटं’व गहेत्वातुट्ठमानसो।&lt;br&gt;&#xA;धारयित्वा सहागञ्छि छत्तं कत्वान सत्थुनो॥&lt;br&gt;&#xA;७६.&lt;br&gt;&#xA;उभिन्नं नागराजूनं वत्तमाने महाहवे।&lt;br&gt;&#xA;निसिन्नो गगने नाथो मापयित्थ महातमं॥&lt;br&gt;&#xA;७७.&lt;br&gt;&#xA;आलोकं दस्सयित्वाथ अस्सासेत्वान भोगिनो।&lt;br&gt;&#xA;सामग्गिकरणं धम्मं अभासि पुरिसासभो॥&lt;br&gt;&#xA;७८.&lt;br&gt;&#xA;असीतिकोटियो नागा अचलम्बुधिवासिनो।&lt;br&gt;&#xA;पतिट्ठहिंसु मुदिता सीलेसु सरणेसु च॥&lt;br&gt;&#xA;७९.&lt;br&gt;&#xA;दत्वान मणिपल्लङ्कं सत्थुनो भुजगाधिपा।&lt;br&gt;&#xA;तत्थासीनं महावीरं अन्नपानेहि तप्पयुं॥&lt;br&gt;&#xA;८०.&lt;br&gt;&#xA;पतिट्ठपेत्वा सो तत्थ राजायतनपादपं।&lt;br&gt;&#xA;पल्लङ्कं तञ्‍च नागानं अदासि अभिपूजितुं॥&lt;br&gt;&#xA;८१.&lt;br&gt;&#xA;बोधितो अट्ठमे वस्से वेसाखे पुण्णमासियं।&lt;br&gt;&#xA;मणिअक्खिकनामेन नागिन्देन निमन्तितो॥&lt;br&gt;&#xA;८२.&lt;br&gt;&#xA;नागराजस्स तस्सेव भवनं साधु सज्‍जीतं।&lt;br&gt;&#xA;कल्याणियं पञ्‍चभिक्खू सतेहि सह आगमि॥&lt;br&gt;&#xA;८३.&lt;br&gt;&#xA;कल्याणिचेतियट्ठाने कते रतन मण्डपे।&lt;br&gt;&#xA;महारहम्हि पल्‍लङ्के उपाविसि नरासभो॥&lt;br&gt;&#xA;८४.&lt;br&gt;&#xA;दिब्बेहि खज्‍जभोज्‍जेहि ससङ्घं लोकनायकं।&lt;br&gt;&#xA;सन्तप्पेसि फणिन्दो सो भुजङ्गेहि पुरक्खतो॥&lt;br&gt;&#xA;८५.&lt;br&gt;&#xA;देसयित्वान सद्धम्मं सग्गमोक्खसुखावहं।&lt;br&gt;&#xA;सो सत्था सुमने कूटे दस्सेसि पदलञ्छनं॥&lt;br&gt;&#xA;८६.&lt;br&gt;&#xA;ततो पब्बतपादम्हि ससङ्घो सो विनायको।&lt;br&gt;&#xA;दिवाविहारं कत्वान दीघवापिं उपागमि॥&lt;br&gt;&#xA;८७.&lt;br&gt;&#xA;थूपट्ठाने तहिं बुद्धो ससङ्घो’भिनिसीदिय।&lt;br&gt;&#xA;समापत्ति समुबभुतं अविन्दि असमं सुखं॥&lt;br&gt;&#xA;८८.&lt;br&gt;&#xA;महाबोधितरुट्ठाने समाधिं अप्पयि जिनो।&lt;br&gt;&#xA;महाथूपप्पदेसे च विहरित्थ समाधिना॥&lt;br&gt;&#xA;८९.&lt;br&gt;&#xA;थूपारामम्हि थूपस्स ठाने झानसुखेन सो।&lt;br&gt;&#xA;सभिक्खुसङ्घो सम्बुद्धो मुहुत्तं वीतिनामयी॥&lt;br&gt;&#xA;९०.&lt;br&gt;&#xA;सिलाथुपप्पदेसम्हि ठत्वाकालाविदू मुनि।&lt;br&gt;&#xA;देवे समनुसासित्वा ततो जेतवनं अगा॥&lt;br&gt;&#xA;९१.&lt;br&gt;&#xA;अगिद्धो लाभसक्‍कारे असय्हमवमाननं।&lt;br&gt;&#xA;सहन्तो केवलं सब्ब लोकनित्थरणत्थिको॥&lt;br&gt;&#xA;९२.&lt;br&gt;&#xA;संवच्छरानि ठत्वान चत्ताळीसञ्‍च पञ्‍च च।&lt;br&gt;&#xA;देसयित्वान सुत्तादि नवङ्गं सत्थुसासनं॥&lt;br&gt;&#xA;९३.&lt;br&gt;&#xA;तारेत्वा भवकन्तारा जने सङ्ख्यातिवत्तिनो।&lt;br&gt;&#xA;बुद्धकिच्‍चानि सब्बानि निट्ठापेत्वान चक्खुमा॥&lt;br&gt;&#xA;९४.&lt;br&gt;&#xA;कुसिनारापुरे रञ्‍ञं मल्‍लानमुपवत्तने।&lt;br&gt;&#xA;सालवनम्हि यमकसालरुक्खानमन्तरे॥&lt;br&gt;&#xA;९५.&lt;br&gt;&#xA;महारहे सुपञ्‍ञत्ते मञ्‍चे उत्तरसीसकं।&lt;br&gt;&#xA;निपन्‍नो सीहसेय्याय वेसाखे पुण्णमासियं॥&lt;br&gt;&#xA;९६.&lt;br&gt;&#xA;देसेत्वा पठमे यामे मल्‍लानं धम्ममुत्तमं।&lt;br&gt;&#xA;सुभद्दं मज्झिमे यामे पापेत्वा अमतं पदं॥&lt;br&gt;&#xA;९७.&lt;br&gt;&#xA;भिक्खु पच्छिमयामम्हि धम्मक्खन्धे असेसके।&lt;br&gt;&#xA;सङ्गय्ह ओवदित्वान अप्पमाद पदेन च॥&lt;br&gt;&#xA;९८.&lt;br&gt;&#xA;पच्‍चुससमये झानसमापत्तिविहारतो।&lt;br&gt;&#xA;उट्ठाय परिनिब्बायि सेसोपादिविवज्‍जितो॥&lt;br&gt;&#xA;९९.&lt;br&gt;&#xA;महीकम्पादयो आसुं तदा अच्छरियावहा।&lt;br&gt;&#xA;पूजाविसेसा वत्तिंसु देवमानुसका बहू॥&lt;br&gt;&#xA;१००.&lt;br&gt;&#xA;परिनिब्बाणसुत्तन्ते वुत्तानुक्‍कमतो पन।&lt;br&gt;&#xA;पूजाविसेसो विञ्‍ञेय्यो इच्छन्तेहि असेसतो॥&lt;br&gt;&#xA;१०१.&lt;br&gt;&#xA;अहतेहि च वत्थेहि वेठेत्वा पठमं जिनं।&lt;br&gt;&#xA;वेठयित्वान कप्पासपिचुना विहतेन च॥&lt;br&gt;&#xA;१०२.&lt;br&gt;&#xA;एवं पञ्‍चसतक्खत्तुं वेठयित्वान साधुकं।&lt;br&gt;&#xA;पक्खिपित्वा सुवण्णाय तेलपुण्णाय दोणिया॥&lt;br&gt;&#xA;१०३.&lt;br&gt;&#xA;वीसंहत्थसतुब्बेधं गन्धदारूहि सङ्खतं।&lt;br&gt;&#xA;आरोपयिंसु चितकं मल्‍लानं पमुखा तदा॥&lt;br&gt;&#xA;१०४.&lt;br&gt;&#xA;महाकस्सपथेरेन धम्मराजे अवन्दिते।&lt;br&gt;&#xA;चितकं मा जलित्थाति देवधिट्ठानतो पन॥&lt;br&gt;&#xA;१०५.&lt;br&gt;&#xA;पामोक्खा मल्‍लराजूनं वायमन्तोप’नेकधा।&lt;br&gt;&#xA;चितकं तं न सक्खिंसु गाहापेतुं हुतासनं॥&lt;br&gt;&#xA;१०६.&lt;br&gt;&#xA;महाकस्सपथेरेन अधिट्ठानेन अत्तनो।&lt;br&gt;&#xA;वत्थादीनि महादोणिं चितकञ्‍च महारहं॥&lt;br&gt;&#xA;१०७.&lt;br&gt;&#xA;द्विधा कत्वान निक्खम्म सकसीसे पतिट्ठिता।&lt;br&gt;&#xA;वन्दिता सत्थुनो पादा यथाट्ठाने पतिट्ठिता॥&lt;br&gt;&#xA;१०८.&lt;br&gt;&#xA;ततो देवानुभावेन पज्‍जलित्थ चितानलो।&lt;br&gt;&#xA;न मसि सत्थुदेहस्स दड्ढस्सासि न छारिका॥&lt;br&gt;&#xA;१०९.&lt;br&gt;&#xA;धातुयो अवसिस्सिंसु मुत्ताभा कञ्‍चनप्पभा।&lt;br&gt;&#xA;अदिट्ठानेन बुद्धस्स विप्पकिन्णा अनेकधा॥&lt;br&gt;&#xA;११०.&lt;br&gt;&#xA;उण्हीसं अक्खका द्वे च चतस्सो दन्तधातुयो।&lt;br&gt;&#xA;इच्‍चेता धातुयो सत्त विप्पकिण्णा न सत्थुनो॥&lt;br&gt;&#xA;१११.&lt;br&gt;&#xA;आकासतो पतित्वापि उग्गन्त्वापि महीतला।&lt;br&gt;&#xA;समन्ता जलधारायो निब्बापेसुं चितानलं॥&lt;br&gt;&#xA;११२.&lt;br&gt;&#xA;थेरस्स सारिपुत्तस्स अन्तेवासि महिद्धिको।&lt;br&gt;&#xA;सरभुनामको थेरो पभिन्‍न पटिसम्भिदो॥&lt;br&gt;&#xA;११३.&lt;br&gt;&#xA;गीवाधातुं गहेत्वान चिततो महियङ्गणे।&lt;br&gt;&#xA;पतिट्ठपेत्वा थूपम्हि अका कञ्‍चुकचेतियं॥&lt;br&gt;&#xA;११४.&lt;br&gt;&#xA;खेमव्हयो कारुणिको खीणसंयोजनो मुनि।&lt;br&gt;&#xA;चितका तो ततो वामदाठाधातुं समग्गहि॥&lt;br&gt;&#xA;११५.&lt;br&gt;&#xA;अट्ठन्‍नमथ राजुनं धातुअत्थाय सत्थुनो।&lt;br&gt;&#xA;उप्पन्‍नं विग्गहं दोणो समेत्वान द्विजुत्तमो॥&lt;br&gt;&#xA;११६.&lt;br&gt;&#xA;कत्वान अट्ठ कोट्ठासे भाजेत्वा सेसधातुयो।&lt;br&gt;&#xA;अदासि अट्ठराजूनं तं तं नगरवासिनं॥&lt;br&gt;&#xA;११७.&lt;br&gt;&#xA;हट्ठतुट्ठा गहेत्वान धातुयो ता नराधिपा।&lt;br&gt;&#xA;गन्त्वा सके सके रट्ठे चेतियानि अकारयुं॥&lt;br&gt;&#xA;११८.&lt;br&gt;&#xA;एका दाठा सुरिन्देन एका गन्धारवासिहि।&lt;br&gt;&#xA;एका भुजङ्गराजूहि आसि सक्‍कतपूजिता॥&lt;br&gt;&#xA;११९.&lt;br&gt;&#xA;दन्तधातुं ततो खेमो अत्तना गहितं अदा।&lt;br&gt;&#xA;दन्तपुरे कलिङ्गस्स ब्रह्मदत्तस्स राजिनो॥&lt;br&gt;&#xA;१२०.&lt;br&gt;&#xA;देसयित्वान सो धम्मं भेत्वा सब्बा कुदिट्ठियो।&lt;br&gt;&#xA;राजानं तं पसादेसि अग्गम्भी रतनत्तये॥&lt;br&gt;&#xA;१२१.&lt;br&gt;&#xA;अज्झोगाळ्हो मुनिन्दस्स धम्मामतमहण्णवं।&lt;br&gt;&#xA;सो नरिन्दोपवाहेसि मलं मच्छरियादिकं॥&lt;br&gt;&#xA;१२२.&lt;br&gt;&#xA;पावुस्सको यथा मेघो नाना रतनवस्सतो।&lt;br&gt;&#xA;दाळिद्दियनिदाघं सो निब्बापेसि नरुत्तमो॥&lt;br&gt;&#xA;१२३.&lt;br&gt;&#xA;सुवण्णखचितालम्ब मुत्ताजालेहि सोभितं।&lt;br&gt;&#xA;कूटागारसताकीण्णं तरुणादिच्‍चसन्‍निभं॥&lt;br&gt;&#xA;१२४.&lt;br&gt;&#xA;नानारतनसोभाय दुदिक्खं चक्खुमूसनं।&lt;br&gt;&#xA;यानं सग्गापवग्गस्स पसादातिसयावहं॥&lt;br&gt;&#xA;१२५.&lt;br&gt;&#xA;कारयित्वान सो राजा दाठाधातुनिवेसनं।&lt;br&gt;&#xA;धातुपीठञ्‍च तत्थेव कारेत्वा रतनुज्‍जलं॥&lt;br&gt;&#xA;१२६.&lt;br&gt;&#xA;तहिं समप्पयित्वान दाठाधातुं महेसिनो।&lt;br&gt;&#xA;पूजावत्थूहि पूजेसि रत्तिन्दिवमतन्दितो॥&lt;br&gt;&#xA;१२७.&lt;br&gt;&#xA;इति सो सञ्‍चिनित्वान पुञ्‍ञसम्भार सम्पदं।&lt;br&gt;&#xA;जहित्वा मानुसं देहं सग्गकायमलङ्करि॥&lt;br&gt;&#xA;१२८.&lt;br&gt;&#xA;अनुजातो ततो तस्स कासिराजव्हयो सुतो।&lt;br&gt;&#xA;रज्‍जं लद्धा अमच्‍चानं सोकसल्‍लमपानुदी॥&lt;br&gt;&#xA;१२९.&lt;br&gt;&#xA;पुप्फगन्धादिना दन्तधातुं तमभिपूजिय।&lt;br&gt;&#xA;निच्‍चं मणिप्पदीपेहि जोतयि धातुमन्दिरं॥&lt;br&gt;&#xA;१३०.&lt;br&gt;&#xA;इच्‍चेवमादिं सो राजा कत्वा कुसलसञ्‍चयं।&lt;br&gt;&#xA;जहित्वान निजं देहं देविन्दपुरमज्झगा॥&lt;br&gt;&#xA;१३१.&lt;br&gt;&#xA;सुनन्दो नाम राजिन्दो आनन्दजननो सतं।&lt;br&gt;&#xA;तस्स’त्रजो ततो आसि बुद्धसासनमामको॥&lt;br&gt;&#xA;१३२.&lt;br&gt;&#xA;सम्मानेत्वान सो दन्तधातुं ञेय्यन्तदस्सिनो।&lt;br&gt;&#xA;महता भत्तियोगेन अगा देवसहव्यतं॥&lt;br&gt;&#xA;१३३.&lt;br&gt;&#xA;ततो परञ्‍च अञ्‍ञे’पि बहवो वसुधाधिपा।&lt;br&gt;&#xA;दन्तधातुं मुनिन्दस्स कमेन अभिपूजयुं॥&lt;br&gt;&#xA;१३४.&lt;br&gt;&#xA;गुहसीवव्हयो राजा दुरतिक्‍कम सासनो।&lt;br&gt;&#xA;ततो रज्‍जसिरिं पत्वा अनुगण्हि महाजनं॥&lt;br&gt;&#xA;१३५.&lt;br&gt;&#xA;सपरत्थानभिञ्‍ञे सो लाभसक्‍कारलोलुपे।&lt;br&gt;&#xA;मायाविनो अविज्‍जन्धे निगन्ठे समुपट्ठहि॥&lt;br&gt;&#xA;१३६.&lt;br&gt;&#xA;वस्सारत्ते यथा चन्दो मोहक्खन्धेन आवटो।&lt;br&gt;&#xA;नासक्खी गुणरंसीहि जलितुं सो नरासभो॥&lt;br&gt;&#xA;१३७.&lt;br&gt;&#xA;धम्ममग्गा अपेते’पि पविट्ठे दिट्ठिकाननं।&lt;br&gt;&#xA;तस्मिं साधुपथं अञ्‍ञे नातिवत्तिंसु पाणिनो&lt;br&gt;&#xA;१३८.&lt;br&gt;&#xA;हेमतोरणमालाहि धजेहि कदलिहि च।&lt;br&gt;&#xA;पुप्फगघियेहि’नेकेहि सज्‍जेत्वा नागरा पुरम्&lt;br&gt;&#xA;१३९.&lt;br&gt;&#xA;मङ्गलत्थुति घोसेहि नच्‍चगीतादिकेहि च।&lt;br&gt;&#xA;हेमरूपियपुप्फेहि गन्धचुण्णादिकेहि च॥&lt;br&gt;&#xA;१४०.&lt;br&gt;&#xA;पूजेन्ता मुनिराजस्स दाठाधातुं कुदाचनं।&lt;br&gt;&#xA;अकंसु एकनिग्घोसं संवट्टम्बुधिसन्‍निभं॥&lt;br&gt;&#xA;१४१.&lt;br&gt;&#xA;उग्घाटेत्वा नरिन्दो सो पासादे सिहपञ्‍जरं।&lt;br&gt;&#xA;पस्सन्तो जनमद्दक्खी पूजाविधिपरायणं॥&lt;br&gt;&#xA;१४२.&lt;br&gt;&#xA;अथामच्‍चसभामजेत्ध राजा विम्भीत मानसो।&lt;br&gt;&#xA;कोतुहलाकुलो हुत्वा इदं वचनमब्रवी॥&lt;br&gt;&#xA;१४३.&lt;br&gt;&#xA;अच्छेरकं किमेतन्‍नु कीदिसं पाटिहारियं।&lt;br&gt;&#xA;ममेतं नगरं कस्मा छणनिस्सितकं इति॥&lt;br&gt;&#xA;१४४.&lt;br&gt;&#xA;ततो अमच्‍चो आचिक्खि मेधावी बुद्धमामको।&lt;br&gt;&#xA;राजिनो तस्स सम्बुद्धानुभावमविजानतो॥&lt;br&gt;&#xA;१४५.&lt;br&gt;&#xA;सब्बाभिभुस्सबुद्दस्स तन्हासङ्कयदस्सिनो।&lt;br&gt;&#xA;एसा धातु महाराज खेमत्थेरेन आहटा॥&lt;br&gt;&#xA;१४६.&lt;br&gt;&#xA;तं धातुं पूजयित्वान राजानो पुब्बका इध।&lt;br&gt;&#xA;कल्याणमित्ते निस्साय देवकायमुपागमुं॥&lt;br&gt;&#xA;१४७.&lt;br&gt;&#xA;नागरापि इमे सब्बे सम्पराय सुकत्थिका।&lt;br&gt;&#xA;पूजयन्ति समागम्म धातुं तं सत्थुनो इति॥&lt;br&gt;&#xA;१४८.&lt;br&gt;&#xA;तस्सामच्‍चस्स सो राजा सुत्वा धम्मं सुभासितं।&lt;br&gt;&#xA;दुल्‍लद्धीमलमुज्झित्वा पसीदि रतनत्तये॥&lt;br&gt;&#xA;१४९.&lt;br&gt;&#xA;धातुपूजं करोन्तो सो राजा अच्छरिया वहं।&lt;br&gt;&#xA;तित्थिये दुम्मने’कासि सुमने चेतरे जने॥&lt;br&gt;&#xA;१५०.&lt;br&gt;&#xA;इमे अहिरिका सब्बे सद्धादिगुणवज्‍जिता।&lt;br&gt;&#xA;थद्धा सठा च दुप्पञ्‍ञा सग्गमोक्खविबन्धका॥&lt;br&gt;&#xA;१५१.&lt;br&gt;&#xA;इति सो चिन्तयित्वान गुहसीवो नराधिपो।&lt;br&gt;&#xA;पब्बाजेसि सका रट्ठा निगण्ठे ते असेसके॥&lt;br&gt;&#xA;१५२.&lt;br&gt;&#xA;ततो निग्ण्ठा सब्बे’पि घतसित्तानला यथा।&lt;br&gt;&#xA;कोधग्गिजलिता’गञ्छुं पुरं पाटलिपुत्तकं॥&lt;br&gt;&#xA;१५३.&lt;br&gt;&#xA;तत्थ राजा महातेजो जम्बुदीपस्स इस्सरो।&lt;br&gt;&#xA;पण्डुनामो तदा आसि अनन्तबलवाहणो॥&lt;br&gt;&#xA;१५४.&lt;br&gt;&#xA;कोधन्धाथ निगण्ठा ते सब्बे पेसुञ्‍ञकारका।&lt;br&gt;&#xA;उपसङ्कम्म राजानं इदं वचनमब्रवूं॥&lt;br&gt;&#xA;१५५.&lt;br&gt;&#xA;सब्बदेवमनुस्सेहि वन्दनीये महिद्धिके।&lt;br&gt;&#xA;सिवब्रह्मादयो देवे निच्‍चं तुम्हे नमस्सथ॥&lt;br&gt;&#xA;१५६.&lt;br&gt;&#xA;तुय्हं सामन्तभुपालो गुहसीवो पनाधुना।&lt;br&gt;&#xA;निन्दन्‍नो तादिसे देवे छवट्ठिं वन्दते इति॥&lt;br&gt;&#xA;१५७.&lt;br&gt;&#xA;सुत्वान वचनं तेसं राजा कोधवसानुगो।&lt;br&gt;&#xA;सूरं सामन्तभूपालं चित्तयानमथ’ब्रवी॥&lt;br&gt;&#xA;१५८.&lt;br&gt;&#xA;कलिङ्गरट्ठं गन्त्वान गुहसीवमिधानय।&lt;br&gt;&#xA;पूजितं तं छवट्ठिञ्‍च तेन रत्तिन्दिवं इति॥&lt;br&gt;&#xA;१५९.&lt;br&gt;&#xA;चित्तयानो ततो राजा महतिं चतुरङ्गिनिं।&lt;br&gt;&#xA;सन्‍नयहित्वा सकं सेनं पुरा तम्हाभिनिक्खमि॥&lt;br&gt;&#xA;१६०.&lt;br&gt;&#xA;गन्त्वान सो महीपालो सेनङ्गेहि पुरक्खतो।&lt;br&gt;&#xA;दन्तपुरस्साविदूरे खन्धावारं निवेसयि॥&lt;br&gt;&#xA;१६१.&lt;br&gt;&#xA;सुत्वा आगमनं तस्स कलिङ्गो सो महिपति।&lt;br&gt;&#xA;गजिन्दपाभतादिहि तं तोसेसि नराधिपं॥&lt;br&gt;&#xA;१६२.&lt;br&gt;&#xA;हितज्झासयतं ञत्वा गुहसीवस्स राजिनो।&lt;br&gt;&#xA;दन्तपुरं चित्तयानो सद्धिं सेनाय पाविसि॥&lt;br&gt;&#xA;१६३.&lt;br&gt;&#xA;पाकारगोपुरट्टालपासादगघिकचित्तितं।&lt;br&gt;&#xA;दानसालाहि सो राजा समिद्धं पुरमद्दस॥&lt;br&gt;&#xA;१६४.&lt;br&gt;&#xA;ततो सो सुमनो गन्त्वा पविट्ठो राजमन्दिरं।&lt;br&gt;&#xA;गुहसीवस्स आचिक्खि पण्डुराजस्स सासनं॥&lt;br&gt;&#xA;१६५.&lt;br&gt;&#xA;सुत्वान सासनं तस्स दारुणं दुरतिक्‍कमं।&lt;br&gt;&#xA;पसन्‍नमुखवण्णो’व चित्तयानं समब्रवी॥&lt;br&gt;&#xA;१६६.&lt;br&gt;&#xA;सब्बलोकहितत्थाय मंसनेत्तादिदानतो।&lt;br&gt;&#xA;अनप्पकप्पे सम्भारे सम्भरित्वा अतन्दितो॥&lt;br&gt;&#xA;१६७.&lt;br&gt;&#xA;जेत्वा नमुचिनो सेनं पत्वा सब्बासवक्खयं।&lt;br&gt;&#xA;अनावरणञाणेन सब्बधम्मेसु पारगु॥&lt;br&gt;&#xA;१६८.&lt;br&gt;&#xA;दिट्ठधम्मसुकस्सादं अगणेत्वान अत्तनो।&lt;br&gt;&#xA;धम्मनावाय तारेसि जनतं यो भवण्णवा॥&lt;br&gt;&#xA;१६९.&lt;br&gt;&#xA;देवातिदेवं तं बुद्धं सरणं सब्बपाणिनं।&lt;br&gt;&#xA;जनो हि अवजानन्तो अद्धा सो वञ्‍चितो इति॥&lt;br&gt;&#xA;१७०.&lt;br&gt;&#xA;इच्‍चेवमादिं सुत्वान सो राजा सत्थुवण्णनं।&lt;br&gt;&#xA;आनन्दस्सुप्पबन्धेहि पवेदेसि पसन्‍नतं॥&lt;br&gt;&#xA;१७१.&lt;br&gt;&#xA;गुहसीवो पसन्‍नं तं चित्तयानं उदिक्खिय।&lt;br&gt;&#xA;तेन सद्धिं महग्घं तं अगमा धातुमन्दिरं॥&lt;br&gt;&#xA;१७२.&lt;br&gt;&#xA;हरिचन्दनसम्भुतं द्वारबाहादिकेहि च।&lt;br&gt;&#xA;पवाळवाळमालाहि लम्बमुत्तालताहि च॥&lt;br&gt;&#xA;१७३.&lt;br&gt;&#xA;इन्दनीलकवाटेहि मणिकिङ्किणिकाहि च।&lt;br&gt;&#xA;सोवण्णकण्णमालाहि सोभितं मणिथूपिकं॥&lt;br&gt;&#xA;१७४.&lt;br&gt;&#xA;उच्‍चं वेलुरियुब्भासि छदनं मकराकुलं।&lt;br&gt;&#xA;धातुमन्दिरमद्दक्खि रतनुज्‍जल पीठकं॥&lt;br&gt;&#xA;१७५.&lt;br&gt;&#xA;ततो सेतातपत्तस्स हेट्ठा रतनचित्तितं।&lt;br&gt;&#xA;दिस्वा धातुकरन्डञ्‍च तुट्ठो विम्भयमज्झगा॥&lt;br&gt;&#xA;१७६.&lt;br&gt;&#xA;ततो कलिङ्गनाथो सो विवरित्वा करण्डकं।&lt;br&gt;&#xA;महीतले निहन्त्वान दक्खिणं जानुमण्डलं॥&lt;br&gt;&#xA;१७७.&lt;br&gt;&#xA;अञ्‍जलिं पग्गहेत्वान गुणे दसबलादिके।&lt;br&gt;&#xA;सरित्वा बुद्धसेट्ठस्स अकासि अभियाचनं॥&lt;br&gt;&#xA;१७८.&lt;br&gt;&#xA;गण्डम्बरुक्खमूलम्हि तया तित्थीयमद्दने।&lt;br&gt;&#xA;यमकं दस्सयन्तेन पाटिहारियमब्भुतं॥&lt;br&gt;&#xA;१७९.&lt;br&gt;&#xA;पुब्बकायादिनिक्खन्तजलानलसमाकुलं।&lt;br&gt;&#xA;चक्‍कवाळङ्गणं कत्वा जना सब्बे पसादिता॥&lt;br&gt;&#xA;१८०.&lt;br&gt;&#xA;देसेत्वान तयो मासे अभिधम्मं सुधासिनं।&lt;br&gt;&#xA;नगरं ओतरन्तेन सङ्कस्सं तावतिंसतो॥&lt;br&gt;&#xA;१८१.&lt;br&gt;&#xA;छत्तवामरसङ्खादिगाहकेहि अनेकधा।&lt;br&gt;&#xA;ब्रह्मदेवासुरादीहि पूजितेन तया पन॥&lt;br&gt;&#xA;१८२.&lt;br&gt;&#xA;ठत्वान मणिसोपाणे विस्सकम्माभिनिम्मिते।&lt;br&gt;&#xA;लोकविवरणं नाम दस्सितं पाटिहारियं॥&lt;br&gt;&#xA;१८३.&lt;br&gt;&#xA;तथानेकेसु ठानेसु मुनिराज तयापुन।&lt;br&gt;&#xA;बहूनि पाटिहिरानि दस्सितानि सयम्भुना॥&lt;br&gt;&#xA;१८४.&lt;br&gt;&#xA;पाटिहारियमज्‍जापि सग्गमोक्खसुखावहं।&lt;br&gt;&#xA;पस्सन्तानं मनुस्सानं दस्सनीयं तया इति॥&lt;br&gt;&#xA;१८५.&lt;br&gt;&#xA;अब्भुग्गन्त्वा गगण कुहरं चन्दलेखाभिरामा,&lt;br&gt;&#xA;विस्सज्‍जेन्ति रजत धवला रंसियो दन्तधातु।&lt;br&gt;&#xA;धूपायन्ति सपदि बहुधा पज्‍जलन्ती मुहुत्तं,&lt;br&gt;&#xA;निब्बायन्ती नयनसुभगं पाटिहीरं अकासि॥&lt;br&gt;&#xA;१८६.&lt;br&gt;&#xA;अच्छेरं तं परम रुचिरं चित्तयानो नरिन्दो,&lt;br&gt;&#xA;दिस्वा हट्ठो चिरपरिचितं दिट्ठिजालं जहित्वा।&lt;br&gt;&#xA;गन्त्वा बुद्धं सरणमसमं सब्बसेणीहि सद्धिं,&lt;br&gt;&#xA;अग्गं पुञ्‍ञं पसवि बहुधा धातुसम्माननाय॥&lt;br&gt;&#xA;दुतियो परिच्छेदो&lt;br&gt;&#xA;१८७.&lt;br&gt;&#xA;ततो कलिङ्गाधिपतिस्स तस्ससोचित्तयानोपरमप्पतीतो।&lt;br&gt;&#xA;तं सासनं पण्डुनराधिपस्स ञापेसि धीरो दुरतिक्‍कमं’ति॥&lt;br&gt;&#xA;१८८.&lt;br&gt;&#xA;राजाततो दन्तपुरं धजेहि पुप्फेहि धूपेहि च तोरणेहि।&lt;br&gt;&#xA;अलङ्करित्वान महावितान निवारितादिच्‍चमरीचिजालं॥&lt;br&gt;&#xA;१८९.&lt;br&gt;&#xA;अस्सुप्पबन्धावुतलोचनेहि पुरक्खतो नेगम नागरेहि।&lt;br&gt;&#xA;समुब्बहन्तो सिरसा निजेन महारहं धातुकरण्डकं तं॥&lt;br&gt;&#xA;१९०.&lt;br&gt;&#xA;समुस्सितोदार सितातपत्तं सङ्खोदरोदात तुरङ्गयुत्तं।&lt;br&gt;&#xA;रथं नवादिच्‍चसमानवण्ण मारुय्ह चित्तत्थरणाभिरामं॥&lt;br&gt;&#xA;१९१.&lt;br&gt;&#xA;अनेकसङ्खेहि बलेहि सद्धिं वेलातिवत्तम्बुधिसन्‍निभेही।&lt;br&gt;&#xA;निवत्तमानस्स बहुज्‍जनस्स विनापि देहं मनसानुयातो&lt;br&gt;&#xA;१९२.&lt;br&gt;&#xA;सुसन्थतं सब्बधिवालुकाहि सुसज्‍जितं पुण्ण घटादिकेहि।&lt;br&gt;&#xA;पुप्फाभिकिण्णं पटिपज्‍जि दीघं सुवित्थतं पाटलिपुत्तमग्गं॥&lt;br&gt;&#xA;१९३.&lt;br&gt;&#xA;कलिङ्घनाथो कुसुमादिकेहि नच्‍चेहि गीतेहि च वादितेहि।&lt;br&gt;&#xA;दिने दिने अद्धनि दन्तधातुं पूजेसि सद्धिं वनदेवताहि॥&lt;br&gt;&#xA;१९४.&lt;br&gt;&#xA;सुदुग्गमं सिन्धुमहीधरेहि कमेन मद्धानमतिक्‍कमित्वा।&lt;br&gt;&#xA;आदाय धातुं मनुजाधिनाथो अगा पुरं पाटलि पुत्तनामं॥&lt;br&gt;&#xA;१९५.&lt;br&gt;&#xA;राजाधिराजो’थ सभाय मज्झे दिस्वान तं वीतभयं विसङ्कं।&lt;br&gt;&#xA;कलिङ्गराजं पटिघाभिभुतो अभासि पेसुञ्‍ञकरे निगण्ठे&lt;br&gt;&#xA;१९६.&lt;br&gt;&#xA;देवे जहित्वान नमस्सनीये छवट्ठिमेतेन नमस्सितं’तं।&lt;br&gt;&#xA;अङ्गाररासिम्हि सजोतिभूते निक्खिप्प खिप्पं दहथाधुनेति॥&lt;br&gt;&#xA;१९७.&lt;br&gt;&#xA;पहट्ठचित्ता’वततो निगण्ठाराजङ्गणे ते महतिं गभीरं।&lt;br&gt;&#xA;वीतच्‍चिकङ्गारक रासि पुण्णं अङ्गारकासुं अभिसङ्खरिंसु॥&lt;br&gt;&#xA;१९८.&lt;br&gt;&#xA;समन्ततो पज्‍जलिताय ताय सजोतिया रोरुवभेरवाय।&lt;br&gt;&#xA;मोहन्धभुता अथ तित्थिया ते तं दन्तधातुं अभिनिक्खिपिंसु॥&lt;br&gt;&#xA;१९९.&lt;br&gt;&#xA;तस्सानुभावेन तमग्गीरासिं हेत्वा सरोजं रथचक्‍कमत्तं।&lt;br&gt;&#xA;समन्ततो उग्गतरेणुजाल मुट्ठासि किञ्‍जक्ख भराभिरामं॥&lt;br&gt;&#xA;२००.&lt;br&gt;&#xA;तस्मिं खणे पङ्कज कण्णिकाय पतिट्ठहित्वा जिनदन्तधातु।&lt;br&gt;&#xA;कुन्दावदाताहि पभाहि सब्बा दिसा पभासेसि पभस्सराहि॥&lt;br&gt;&#xA;२०१.&lt;br&gt;&#xA;दिस्वान तं अच्छरियं मनुस्सा पसन्‍नचित्ता रतनादिकेहि।&lt;br&gt;&#xA;सम्पूजयित्वा जिनदन्तधातुं सकं सकं दिट्ठिमवोस्सजिंसु॥&lt;br&gt;&#xA;२०२.&lt;br&gt;&#xA;सो पण्डुराजा पन दिट्ठिजालं चिरानुबद्धं अपरिच्‍चजन्तो।&lt;br&gt;&#xA;पतिट्ठपेत्वा’धिकरञ्‍ञमेतं कुटेन घातापयि दन्तधातुं॥&lt;br&gt;&#xA;२०३.&lt;br&gt;&#xA;तस्सं निमुग्गा’धिकरञ्‍ञमेसा उपड्ढभागे नच दिस्समाना।&lt;br&gt;&#xA;पुब्बाचलट्ठो’व सुधामरीचि जोतेसि रंसीहि दिसा समन्ता॥&lt;br&gt;&#xA;२०४.&lt;br&gt;&#xA;दिस्वानुभावं जिनदन्तधातु यापज्‍जि सो विम्भय मग्गराजा।&lt;br&gt;&#xA;एको’थ इस्सापसुतो निगण्ठो तं राजराजानमिदं अवोच॥&lt;br&gt;&#xA;२०५.&lt;br&gt;&#xA;रामादयो देव जनद्दनस्स नानावतारा भुवने अहेसुं।&lt;br&gt;&#xA;तस्सेकदेसो’च इदं छवट्ठिनोचे’नुभावोकथमीदिसोति॥&lt;br&gt;&#xA;२०६.&lt;br&gt;&#xA;अद्धा मनुस्सत्तमुपागतस्स देवस्स पच्छा तिदिवं गतस्स।&lt;br&gt;&#xA;देहेकदेसो ठपितो हितत्थमेतन्ति सच्‍चंवचनंभवेय्य॥&lt;br&gt;&#xA;२०७.&lt;br&gt;&#xA;संवण्णयित्वान गुणे पहूते नारायणस्स’स्समहिद्धिकस्स।&lt;br&gt;&#xA;निमुग्गमेत्ता’धिकरञ्‍ञमेतंसम्पस्सतो मेबहिनीहरित्वा॥&lt;br&gt;&#xA;२०८.&lt;br&gt;&#xA;सम्पादयित्वान महाजनानं मुखानि पङ्केरुहसुन्दरानि।&lt;br&gt;&#xA;यटिच्छितं गण्हथ वत्थुजातं इच्‍चाह राजा मुखरे निगण्ठे॥&lt;br&gt;&#xA;२०९.&lt;br&gt;&#xA;ते तित्थिया विणहुसुरं गुणेहि विचित्त रूपेहि अभित्थवित्वा।&lt;br&gt;&#xA;तोयेन सिञ्‍चिंसु सठा तथापि ठितप्पदेसा न चलित्थ धातु॥&lt;br&gt;&#xA;२१०.&lt;br&gt;&#xA;जिगुच्छमानो अथ ते निगण्ठे सो धातुयानीहरणे उपायं।&lt;br&gt;&#xA;अन्वेसमानो वसुधाधिनाथो भेरिं चरापेसि सके पुरम्हि॥&lt;br&gt;&#xA;२११.&lt;br&gt;&#xA;निमुग्गमेत्था’धिकरञ्‍ञमज्‍जि यो धातुमेतं बहि नीहरेय्य।&lt;br&gt;&#xA;लद्धान सो इस्सरियं महन्तं रञ्‍ञोसकासासुखमेस्सतीति&lt;br&gt;&#xA;२१२.&lt;br&gt;&#xA;सुत्वा न तं भेरिरवंउळारंपुञञ्‍ञत्थिकोबुद्धबलेपसन्‍नो।&lt;br&gt;&#xA;तस्मिं पुरे सेट्ठिसुतो सुभद्दो पावेक्खिरञ्‍ञो समितिं पगब्भो॥&lt;br&gt;&#xA;२१३.&lt;br&gt;&#xA;तमग्गराजं अथ सो नमित्वा सामाजिकानं हदयङ्गमाय।&lt;br&gt;&#xA;भासाय सब्बञ्‍ञुगुणप्पभावं वण्णेसि सारज्‍जविमुत्त चित्तो॥&lt;br&gt;&#xA;२१४.&lt;br&gt;&#xA;भुमिं किणित्वा महता धनेन मनोरमं जेतवनं विहारं।&lt;br&gt;&#xA;यो कारयित्वान जिनस्स दत्वा उपट्ठहि तं चतुपच्‍चयेहि॥&lt;br&gt;&#xA;२१५.&lt;br&gt;&#xA;अनाथपिण्डिप्पदसेट्ठिसेट्ठोसोदिट्ठधम्मोपपितामहोमे।&lt;br&gt;&#xA;तिलोकनाथे मम धम्मराजे तुम्हे’धुनापस्सथभत्तिभारं॥&lt;br&gt;&#xA;२१६.&lt;br&gt;&#xA;इत्थं नदित्वान पहूतपञेञ्‍ञा कत्वान एकंसमथुत्तरीयं।&lt;br&gt;&#xA;महीतलं दक्खिणजानुकेन आहच्‍च बद्धञ्‍जलिको अवोच॥&lt;br&gt;&#xA;२१७.&lt;br&gt;&#xA;छद्दन्तनागो सविसेन विद्धो सल्‍लेन यो लोहितमक्खि तङ्गो।&lt;br&gt;&#xA;छब्बण्णरंसीहि समुज्‍जलन्ते छेत्वान लुद्दाय अदासि दन्ते॥&lt;br&gt;&#xA;२१८.&lt;br&gt;&#xA;ससो’पि हुत्वान विसुद्धसीलो अज्झत्तदानाभिरतो द्विजाय।&lt;br&gt;&#xA;यो’दज्‍जिदेहम्पि सकं निपच्‍च अङ्गाररासिम्हि बुभुक्खिताय॥&lt;br&gt;&#xA;२१९.&lt;br&gt;&#xA;यो बोधिया बाहिरवत्थुदाना अतित्तरूपो सिविराज सेट्ठो।&lt;br&gt;&#xA;अदासि चक्खूनि पभस्सरानि द्विजाय जिण्णाय अचक्खुकाय॥&lt;br&gt;&#xA;२२०.&lt;br&gt;&#xA;योखन्तिवादी’पि कलाबुराजे छेदापयन्ते’पि सहत्थपादं।&lt;br&gt;&#xA;परिप्‍लुतङ्गोरुधिरे तितिक्खिमेत्तायमानो यसदायके’व॥&lt;br&gt;&#xA;२२१.&lt;br&gt;&#xA;यो धम्मपालो अपि सत्तमास जातोपदुट्ठे जनकेसकम्हि।&lt;br&gt;&#xA;कारापयन्ते असिमालकम्मं चित्तं न दूसेसि पतापराजे॥&lt;br&gt;&#xA;२२२.&lt;br&gt;&#xA;साखामिगो यो असता पुमेन वने पपाता सयमुद्धटेन।&lt;br&gt;&#xA;सिलाय भिन्‍ने’पि सके ललाटे तं खेमभुमिं अनयित्थमूळ्हं॥&lt;br&gt;&#xA;२२३.&lt;br&gt;&#xA;रुट्ठेन मारेन’भिनिम्मितम्पि अङ्गारकासुं जलितं विहिज्‍ज।&lt;br&gt;&#xA;समुट्ठिते सज्‍जुमहारविन्दे ठत्वान यो सेट्ठि अदासि दानं॥&lt;br&gt;&#xA;२२४.&lt;br&gt;&#xA;मिगेन येनापेविजञ्‍ञमेकं भीतंवधामोचयितुंकुरङ्गिं।&lt;br&gt;&#xA;आघातने अत्तसिरंठपेत्वापमोचिता’ञ्‍ञ्ञपिपाणिसङ्घा॥&lt;br&gt;&#xA;२२५.&lt;br&gt;&#xA;यो सत्तवस्सो विसिखाय पंसु कीळापरो सम्भवनामको’पि।&lt;br&gt;&#xA;सब्बञ्‍ञुलीळ्हाय निगुळ्हपञ्हं पुट्ठो वियाकासि सुचीरतेन॥&lt;br&gt;&#xA;२२६.&lt;br&gt;&#xA;हित्वा निकन्तिं सकजीविते’पि बद्धासकुच्छिम्हि च वेत्तवल्‍लिं।&lt;br&gt;&#xA;साखामिगे नेकसहस्ससङ्खे वधापमोचेसि कपिस्सरोयो॥&lt;br&gt;&#xA;२२७.&lt;br&gt;&#xA;सन्तप्पयं धम्मसुधारसेन यो मानुसे तुण्डिलसूकरो’पि।&lt;br&gt;&#xA;इसी’व कत्वा अथ ञायगन्थं निजं पवत्तेसि चिराय धम्मं॥&lt;br&gt;&#xA;२२८.&lt;br&gt;&#xA;पच्‍चत्थिकं पुण्णकयक्खमुग्गं महिद्धिकं कामगुणेसु गिद्धं।&lt;br&gt;&#xA;यो तिक्खपञ्‍ञोविधुराभिधानोदमेसि काळागिरिमत्तकम्हि॥&lt;br&gt;&#xA;२२९.&lt;br&gt;&#xA;कुलावसायि अविरूळ्हपक्खो यो बुद्धिमा वट्टकपोतको’पि।&lt;br&gt;&#xA;सच्‍चेन दावग्गिमभिज्‍जलन्तं वस्सेन निब्बापयि वारिदो’व॥&lt;br&gt;&#xA;२३०.&lt;br&gt;&#xA;यो मच्छराजापि अवुट्ठिकालेदिस्वानमच्छे तसितेकिलन्ते।&lt;br&gt;&#xA;सच्‍चेनवाक्येनमहोघपुण्णंमुहुत्तमत्तेनअकासिरट्ठं॥&lt;br&gt;&#xA;२३१.&lt;br&gt;&#xA;विचित्तहत्थस्स रथादिकानि वसुन्धरा कम्पन कारणानि।&lt;br&gt;&#xA;पुत्ते’नुजाते सदिसेचदारेयो’दज्‍जिवेस्सन्तरजातियम्पि॥&lt;br&gt;&#xA;२३२.&lt;br&gt;&#xA;बुद्धो भवित्वा अपि दिट्ठधम्म सुखानपेक्खो करुणानुवत्ती।&lt;br&gt;&#xA;सब्बं सहन्तो अवमाननादिं योदुक्‍करं लोकहितंअकासि॥&lt;br&gt;&#xA;२३३.&lt;br&gt;&#xA;बलेन सद्धिं चतुरङ्गिकेन अभिद्दवन्तं अतिभिंसनेन।&lt;br&gt;&#xA;अजेय्यसत्थं परमिद्धिपत्तं दमेसि यो आलवकम्पी यक्खं॥&lt;br&gt;&#xA;२३४.&lt;br&gt;&#xA;देहाभिनिक्खन्त हुतासनच्‍चि मालाकुलं ब्रह्मभवं करित्वा।&lt;br&gt;&#xA;भेत्वान दिट्ठिं सुचिरानुबद्धं दमेसि यो ब्रह्मवरं मुनिन्दो॥&lt;br&gt;&#xA;२३५.&lt;br&gt;&#xA;अच्‍चङ्कुसं दानसुधोत गण्डं निपातितट्ठालक गोपुरादिं।&lt;br&gt;&#xA;धावन्तमग्गे धनपालहत्थिं दमेसि यो दारुणमन्तकं’व॥&lt;br&gt;&#xA;२३६.&lt;br&gt;&#xA;मनुस्सरत्तारुणपाणिपादमुक्खिप्प खग्गं अनुबन्धमानं।&lt;br&gt;&#xA;महादयो दुप्पसहं परेहि दमेसि यो अङ्गुलिमालचोरं॥&lt;br&gt;&#xA;२३७.&lt;br&gt;&#xA;यो धम्मराजा विजितारिसङ्घो पवत्तयन्तो वरधम्मचक्‍कं।&lt;br&gt;&#xA;सद्धम्म सञ्‍ञं रतनाकरञ्‍च ओगाहयी सं परिसं समग्गं॥&lt;br&gt;&#xA;२३८.&lt;br&gt;&#xA;तस्सेव सद्धम्म वराधिपस्सतथागतस्स’प्पटिपुग्गलस्स।&lt;br&gt;&#xA;अनन्तञाणस्स विसारदस्स एसा महाकारुणिकस्स धातु॥&lt;br&gt;&#xA;२३९.&lt;br&gt;&#xA;अनेन सच्‍चेन जिनस्स धातु खिप्पं समारुय्ह नभन्तराळं।&lt;br&gt;&#xA;सुधंसुलेखेव समुज्‍जलन्ति कङ्खं विनोदेतु महाजनस्स॥&lt;br&gt;&#xA;२४०.&lt;br&gt;&#xA;तस्मिं खणे सा जिनदन्तधातु नभं समुग्गम्म पभासयन्ती।&lt;br&gt;&#xA;सब्बा दिसा ओसधितारका’व जनं पसादेसि व्तिण्णकङ्खं॥&lt;br&gt;&#xA;२४१.&lt;br&gt;&#xA;अथोतरित्वा गगनङ्गणम्हा सा मत्थके सेट्ठिसुतस्स तस्स।&lt;br&gt;&#xA;पतिट्ठहित्वान सुधाभिसित्तगत्तं’व तं पीणयि भत्तितिन्‍नं॥&lt;br&gt;&#xA;२४२.&lt;br&gt;&#xA;दस्वान तं अच्छरियं निगण्ठा इच्‍चब्रवुं पण्डुनराधिपं तं।&lt;br&gt;&#xA;विज्‍जाबलं सेट्ठिसुतस्स एतं न धातुया देव अयम्पभावो॥&lt;br&gt;&#xA;२४३.&lt;br&gt;&#xA;निसम्म तेसं वचनं नरिन्दो इच्‍चब्रवी सेट्ठिसुतं सुभद्दं।&lt;br&gt;&#xA;यथा च एते अभिसद्दहेय्युं तथाविधं दस्सय इद्धिमञ्‍ञं॥&lt;br&gt;&#xA;२४४.&lt;br&gt;&#xA;ततो सुभद्दो तपनीयपत्ते सुगन्धिसीतोदकपूरितम्हि।&lt;br&gt;&#xA;वड्ढेसि धातुं मुनिपुङ्गवस्स अनुस्सरन्तो चरितब्भुतानि॥&lt;br&gt;&#xA;२४५.&lt;br&gt;&#xA;सा राजहं सी’व विधावमाना सुगन्धितोयम्हि पदक्खिणेन।&lt;br&gt;&#xA;उम्मुज्‍जमाना च निमुज्‍जमाना जने पमोदस्सुधरे अकासि॥&lt;br&gt;&#xA;२४६.&lt;br&gt;&#xA;ततो च कासुं विसिखायमज्झे कत्वा तहिं धातुमभिक्खिपित्वा।&lt;br&gt;&#xA;पंसूहि सम्मा अभिपूरयित्वा बहूहि मद्दापयि कुञ्‍जरेहि॥&lt;br&gt;&#xA;२४७.&lt;br&gt;&#xA;भेत्वा महिंउट्ठहि चक्‍कमत्तं विराजमानं मणिकण्णिकाय।&lt;br&gt;&#xA;पभस्सरं रूपियकेसरेहि सरोरुहं कञ्‍चनपत्तपाळिं॥&lt;br&gt;&#xA;२४८.&lt;br&gt;&#xA;पतिट्ठभित्वान तहिं सरोजे मन्दानिलावत्तितरेणु जाले।&lt;br&gt;&#xA;ओभासयन्ति’व दिसा पभाहि दिट्ठा मुहुत्तेन जिनस्सधातु॥&lt;br&gt;&#xA;२४९.&lt;br&gt;&#xA;खिपिंसु वत्थाभरणानि मच्‍चा पवस्सयुं पुप्फमयञ्‍च वस्सं।&lt;br&gt;&#xA;उक्‍कुट्ठिसद्देहि च सधुकारनादेहि पुण्णं नगरं अकंसु॥&lt;br&gt;&#xA;२५०.&lt;br&gt;&#xA;ते तित्थिया तं अभिवञ्‍चनं’ति राजाधिराजं अथ सञ्‍ञपेत्वा।&lt;br&gt;&#xA;जिगुच्छनीये कुणपादिकेहि खिपिंसु धातुं परिखाय पिट्ठे॥&lt;br&gt;&#xA;२५१.&lt;br&gt;&#xA;तस्मिं खणे पञ्‍चविधम्बुजेहिसञ्छादिताहंसगणोपभुत्ता।&lt;br&gt;&#xA;मधुब्बताली विरुताभिरामा अहोसि सा पोक्खरणी’व नन्दा॥&lt;br&gt;&#xA;२५२.&lt;br&gt;&#xA;गजाधिपा कोञ्‍ञ्‍चरवं रविंसु करिंसु हेसानिनदं तुरङ्गा।&lt;br&gt;&#xA;उक्‍कुट्ठिनादं अकरिंसु मच्‍चा सुवादिता दुन्दुभिआदयो’पि॥&lt;br&gt;&#xA;२५३.&lt;br&gt;&#xA;थोमिंसु मच्‍चा थुतिगीतकेहि नच्‍चिंसु ओत्तप्पविभुसना’पि।&lt;br&gt;&#xA;वत्थानि सीसे भमयिंसु मत्ता भुजानि पोठेसुमुदग्गचित्ता॥&lt;br&gt;&#xA;२५४.&lt;br&gt;&#xA;धूपेहि कालागरुसम्भवेहि घनावनद्धं’व नभं अहोसि।&lt;br&gt;&#xA;समुस्सितानेकधजावलीहि पुरं तदा वत्थमयं’व आसि॥&lt;br&gt;&#xA;२५५.&lt;br&gt;&#xA;दिस्वा तमच्छेरमचिन्तनीयं आमोदितामच्‍चगणा समग्गा।&lt;br&gt;&#xA;अत्थे नियोजेतु मुपेच्‍च तस्स वदिंसु पण्डुस्स नराधिपस्स॥&lt;br&gt;&#xA;२५६.&lt;br&gt;&#xA;दिस्वान यो ईदिसकम्पि राज इद्धानुभावं मुनिपुङ्गवस्स।&lt;br&gt;&#xA;पसादमत्तम्पि करेय्य नोचे किमत्थिया तस्स भवेय्य पञ्‍ञा॥&lt;br&gt;&#xA;२५७.&lt;br&gt;&#xA;पसादनीयेसु गुणेसु राज पसादनं साधुजनस्स धम्मो।&lt;br&gt;&#xA;पुप्फन्ति सब्बे सयमेव वन्दे समुग्गते कोमुदकाननानि॥&lt;br&gt;&#xA;२५८.&lt;br&gt;&#xA;वाचाय तेसं पन दुम्मतीनं मा सग्गमग्गं पजहित्थ राज।&lt;br&gt;&#xA;अन्धे गहेत्वा विचरेय्य को हि अन्वेसमानो सुपथं अमूळ्हो॥&lt;br&gt;&#xA;२५९.&lt;br&gt;&#xA;नराधिपा कप्पिण बिम्बिसार सुद्धोदनादि अपि तेजवन्ता।&lt;br&gt;&#xA;तं धम्मराजं सरणं उपेच्‍च पिविंसु धम्मामतमादरेन॥&lt;br&gt;&#xA;२६०.&lt;br&gt;&#xA;सहस्सनेत्तो तिदसाधिपो’पि खीणायुको खिणभवं मुनिन्दं।&lt;br&gt;&#xA;उपेच्‍च धम्मं विमलं निसम्म अलत्थ आयुं अपि दिट्ठधम्मो॥&lt;br&gt;&#xA;२६१.&lt;br&gt;&#xA;तुवम्पि तस्मिं जितपञ्‍चमारे देवातिदेवे वरधम्मराजे।&lt;br&gt;&#xA;सग्गापवग्गाधिगमाय खिप्पं चित्तं पसादेहि नराधिराज॥&lt;br&gt;&#xA;२६२.&lt;br&gt;&#xA;सुत्वानतेसं वचनं नरिन्दो विकिण्णकड्खो रतनत्तयम्हि।&lt;br&gt;&#xA;सेनापतिं अत्थवरं अवोच पहट्ठभावो परिसाय मज्झे॥&lt;br&gt;&#xA;२६३.&lt;br&gt;&#xA;असद्दहानो रतनत्तयस्स गुणे भवच्छेदनकारणस्स।&lt;br&gt;&#xA;चिराय दुल्‍लद्धिपथे चरन्तो ठितो सरज्‍जे अपि वञ्‍चितोहं॥&lt;br&gt;&#xA;२६४.&lt;br&gt;&#xA;मोहेन खज्‍जोपनकं धमेसिं सीतद्दितो धुमसिखे जलन्ते।&lt;br&gt;&#xA;पिपासितो सिन्धुजलं पहाय पिविं पमादेन मरीचितोयं॥&lt;br&gt;&#xA;२६५.&lt;br&gt;&#xA;परिच्‍चजित्वा अमतं चिराय जिवत्थिको तिक्खविसं अखादिं।&lt;br&gt;&#xA;विहाय’हं चम्पकपुप्फदामं अधारयिं जत्तुसु नागभारं॥&lt;br&gt;&#xA;२६६.&lt;br&gt;&#xA;गन्त्वान खिप्पं परिखा समीपं आराधयित्वा जिनदन्तधातुं।&lt;br&gt;&#xA;आनेहि पूजाविधिना करिस्सं पुञ्‍ञानि सब्बत्थ सुखावहानि॥&lt;br&gt;&#xA;२६७.&lt;br&gt;&#xA;गन्त्वाततेसोपरिखासमीपं सेनाधिनाथो परमप्पतीतो।&lt;br&gt;&#xA;धातुं मुनिन्दस्स नमस्समानो अज्झेसि रञ्‍ञो हितमा चरन्तो&lt;br&gt;&#xA;२६८.&lt;br&gt;&#xA;चिरागतं दिट्ठिमलं पहाय अलत्थ सद्धं सुगते नरिन्दो।&lt;br&gt;&#xA;पासादमागम्म पसादमस्स वड्ढेहि रञ्‍ञो रतनत्तयम्हि॥&lt;br&gt;&#xA;२६९.&lt;br&gt;&#xA;तस्मिं खणे पोक्खरणी विचित्ता फुल्‍लेहि सोवण्णसरोरुहेहि।&lt;br&gt;&#xA;अलङ्करोन्ती गगनं अहोसि मन्दाकिनीवाभिनवावतारा॥&lt;br&gt;&#xA;२७०.&lt;br&gt;&#xA;हंसङ्गणेवाथ मुनिन्दधातु सा पङ्कजा पङ्कजमोक्‍कमन्ति।&lt;br&gt;&#xA;कुन्दावदाताहि पभाहि सब्बं खिरोदकुच्छिं’व पुरं अकासि॥&lt;br&gt;&#xA;२७१.&lt;br&gt;&#xA;ततो सुरत्तञ्‍जलिपङ्कजम्हि पतिट्ठहित्वान चमुपतिस्स।&lt;br&gt;&#xA;सन्दिस्समाना महता जनेन महप्फलं मानुसकं अकत्थ॥&lt;br&gt;&#xA;२७२.&lt;br&gt;&#xA;सुत्वान वुत्तन्तमिमं नरिन्दो पहट्ठभावोपदसा’व गन्त्वा।&lt;br&gt;&#xA;संसूचयन्तो दिगुणं पसादं सुविम्हितोपञ्‍जलिकोअवोच॥&lt;br&gt;&#xA;२७३.&lt;br&gt;&#xA;वोहारदक्खा मनुजा मुनिन्द सङ्घट्टयित्वा निकसोपलम्हि।&lt;br&gt;&#xA;करोन्तिअग्घं वरकञ्‍चनस्स एसोहि धम्मो चरितोपुराणो॥&lt;br&gt;&#xA;२७४.&lt;br&gt;&#xA;मणिं पसत्थाकरसम्भवम्पि हुतासकम्मेहभीसङ्खरित्वा।&lt;br&gt;&#xA;पापेन्तिराजञ्‍ञकिरीटकोटिं विभुसनत्तं विदुनोमनुस्सा॥&lt;br&gt;&#xA;२७५.&lt;br&gt;&#xA;वीमंसनत्थाय तवाधुनापि मया कतं सब्बमिदं मुनिन्द।&lt;br&gt;&#xA;आगुं महन्तं खम भुरिपञ्‍ञ खिप्पं ममालङ्कुरु उत्तमङ्गं॥&lt;br&gt;&#xA;२७६.&lt;br&gt;&#xA;पतिट्ठिता तस्स ततो किरीटे मणिप्पभा भासिनि दन्तधातु।&lt;br&gt;&#xA;अमुञ्‍चि रंसी धवला पजासु सिनेहजाता इव खीरधारा॥&lt;br&gt;&#xA;२७७.&lt;br&gt;&#xA;सो दन्तधातुं सिरसावहन्तो पदक्खिणंतंनगरं करित्वा।&lt;br&gt;&#xA;सम्पूजयन्तो कुसुमादिकेहि सुसज्‍जितन्ते पुरमाहरित्थ॥&lt;br&gt;&#xA;२७८.&lt;br&gt;&#xA;समुस्सितोदारसितातपत्ते पल्‍लङ्कसेट्ठे रतनुज्‍जलम्हि।&lt;br&gt;&#xA;पतिट्ठपेत्वान जिनस्स धातुं पूजेसि राजा रतनादिकेहि॥&lt;br&gt;&#xA;२७९.&lt;br&gt;&#xA;बुद्धादिवत्थुत्तयमेव राजा आपाणकोटिं सरणं उपेच्‍च।&lt;br&gt;&#xA;हित्वा विहिंसं करुणाधिवासो आराधयी सब्बजनं गुणेहि॥&lt;br&gt;&#xA;२८०.&lt;br&gt;&#xA;कारेसि नानारतनप्पभाहि सहस्सरंसीं’व विरोचमानं।&lt;br&gt;&#xA;नराधिपो भत्तिभरानुरूपं सुचित्तितं धातुनिवेसनम्पि॥&lt;br&gt;&#xA;२८१.&lt;br&gt;&#xA;वड्ढेसि सो धातुघरम्हि धातुं अलङ्करित्वा सकलं पुरम्पि।&lt;br&gt;&#xA;सेसेन पूजाविधिना अतित्तो पूजेसि रट्ठं सधनं सभोग्गं॥&lt;br&gt;&#xA;२८२.&lt;br&gt;&#xA;आमन्तयित्वा गुहसीवराजं सम्मानितं अत्तसमं करित्वा।&lt;br&gt;&#xA;दानादिकं पुञ्‍ञमनेकरूपं सद्धाधनो सञ्‍चिणिराजसेट्ठो॥&lt;br&gt;&#xA;२८३.&lt;br&gt;&#xA;ततो सो भुपालो कुमतिजनसंसग्गमनयं,&lt;br&gt;&#xA;निराकत्वा मग्गे सुगतवचनुज्‍जोतसुगमे।&lt;br&gt;&#xA;पधावन्तो सम्मा सपरहितसम्पत्तिचतुरो,&lt;br&gt;&#xA;पसत्थं लोकत्थं अचरि चरितावज्‍जितजनो॥&lt;br&gt;&#xA;ततियो परिच्छेदो।&lt;br&gt;&#xA;२८४.&lt;br&gt;&#xA;चरति धरणि पाले राजधम्मेसु तस्मिं,&lt;br&gt;&#xA;समरचतुरसेनो खीरधारो नरिन्दो।&lt;br&gt;&#xA;निजभुजबललीला’रातिदप्पप्पमाथी,&lt;br&gt;&#xA;विभवजनितमानो युद्धसज्‍जो’भिगञ्छि॥&lt;br&gt;&#xA;२८५.&lt;br&gt;&#xA;करिवरमथ दिस्वा सो गुहाद्वारयातं,&lt;br&gt;&#xA;पटिभयरहितत्तो सीहराजा’व राजा।&lt;br&gt;&#xA;निजनगरसमीपायातमेतं नरिन्दं,&lt;br&gt;&#xA;अमितबलममहोघेनोत्थरन्ता’भियायि॥&lt;br&gt;&#xA;२८६.&lt;br&gt;&#xA;उदितबहळधूलीपाळिरुद्धन्तळिक्खो,&lt;br&gt;&#xA;समदविविधयोधारावसंरम्भभीमे।&lt;br&gt;&#xA;निसितसरसतालीवस्सधाराकराळे,&lt;br&gt;&#xA;अजिनि महति युद्धे पण्डुको खीरधारं॥&lt;br&gt;&#xA;२८७.&lt;br&gt;&#xA;अथ नरपतिसेट्ठो सङ्गहेत्वान रट्ठं,&lt;br&gt;&#xA;निज तनुज वरस्मिं रज्‍जभारं निधाय।&lt;br&gt;&#xA;सुगत दसन धातुं सम्पटिच्छापयित्वा,&lt;br&gt;&#xA;पहिणि च गुहसीवं सक्‍करित्वा सरट्ठं॥&lt;br&gt;&#xA;२८८.&lt;br&gt;&#xA;सुविरमवनीपालो सञ्‍ञमं अज्झुपेतो,&lt;br&gt;&#xA;विविध विभव दानायाचके तप्पयित्वा।&lt;br&gt;&#xA;तिदसपुर समाजं देहभेदा पयातो,&lt;br&gt;&#xA;कुसल फलमनप्पं पत्थितं पच्‍चलत्थ॥&lt;br&gt;&#xA;२८९.&lt;br&gt;&#xA;नरपति गुहसीवो तं मुनिन्दस्स धातुं,&lt;br&gt;&#xA;सकपुरमुपनेत्वा साधु सम्मानयन्तो।&lt;br&gt;&#xA;सुगति गमन मग्गे पाणिनो योजयन्तो,&lt;br&gt;&#xA;सुचरित मभिरूपं सञ्‍चिणन्तो विहासि॥&lt;br&gt;&#xA;२९०.&lt;br&gt;&#xA;अगणितमहिमस्सुज्‍जे निरञ्‍ञो तनूजो,&lt;br&gt;&#xA;पुरिम वयसि येवारद्धसद्धाभियोगो।&lt;br&gt;&#xA;दसबल तनुधातुं पूजितुं तस्स रञ्‍ञो,&lt;br&gt;&#xA;पुरवर मुपायातो दन्तनामो कुमारो॥&lt;br&gt;&#xA;२९१.&lt;br&gt;&#xA;गुणजनित पसादं तं कलिङ्गाधिनाथं,&lt;br&gt;&#xA;निखिल गुण निवासो सो कुमारो करित्वा।&lt;br&gt;&#xA;विविध महविधानं साधुसम्पादयन्तो,&lt;br&gt;&#xA;अवसि सुगतधातुं अन्वहं वन्दमानो॥&lt;br&gt;&#xA;२९२.&lt;br&gt;&#xA;अभवि च गुहसीवस्सावनीसस्स धिता,&lt;br&gt;&#xA;विकच कुवलयक्खी हंसकन्ताभियाता।&lt;br&gt;&#xA;वदन जित सरोजा हारिधम्मिल्‍लभारा,&lt;br&gt;&#xA;कुचभरनमितङ्गि हेम मालाभिधाना॥&lt;br&gt;&#xA;२९३.&lt;br&gt;&#xA;अखिलगुणनिधानं बन्धुभावानुरूपं,&lt;br&gt;&#xA;सुविमलकुलजातं तं कुमारं विदित्वा।&lt;br&gt;&#xA;नरपति गुहसीवो अत्तनो धीतरं तं,&lt;br&gt;&#xA;अददि सबहुमानं राजपुत्तस्स तस्स॥&lt;br&gt;&#xA;२९४.&lt;br&gt;&#xA;मनुजपति कुमारं धातुरक्खाधिकारे,&lt;br&gt;&#xA;पचुरपरिजनं तं सब्बथा योजयित्वा।&lt;br&gt;&#xA;गव महिस सहस्सादीहि सम्पीणयित्वा,&lt;br&gt;&#xA;सक विभव सरिक्खे इस्सरत्ते ठपेसि॥&lt;br&gt;&#xA;२९५.&lt;br&gt;&#xA;समरभुवि विनट्ठे खीरधारे नरिन्दे,&lt;br&gt;&#xA;मलयवनमुपेता भागिनेय्या कुमारा।&lt;br&gt;&#xA;पबल मति महन्तं संहरित्वा बलग्गं,&lt;br&gt;&#xA;उपपुरमुपगञ्छुं धातुया गण्हनत्थं॥&lt;br&gt;&#xA;२९६.&lt;br&gt;&#xA;अथ नगरसमीपे ते निवेसं करित्वा,&lt;br&gt;&#xA;सवणकटुकमेतं सासनं पेसयिंसु।&lt;br&gt;&#xA;सुगतदसनधातुं देहि वा खिप्पमम्हं,&lt;br&gt;&#xA;यससिरिजननिं वा कीळ सङ्गामकेळिं॥&lt;br&gt;&#xA;२९७.&lt;br&gt;&#xA;सपदि धरणिपालो सासनं तं सुणित्वा,&lt;br&gt;&#xA;अवदि रहसि वाचं राजपुत्तस्स तस्स।&lt;br&gt;&#xA;नहि सति मम देहे धातुमञ्‍ञस्स दस्सं,&lt;br&gt;&#xA;अहमपि यदि जेतुं नेव ते सक्‍कुणेय्यं॥&lt;br&gt;&#xA;२९८.&lt;br&gt;&#xA;सुरनर नमितं तं दन्तधातुं गहेत्वा,&lt;br&gt;&#xA;गहित दिजविलासो सीहळं याहि दीपं।&lt;br&gt;&#xA;इति वचनमुदारं मातुलस्साथ सुत्वा,&lt;br&gt;&#xA;तमवच गुहसीवं दन्तनामो कुमारो॥&lt;br&gt;&#xA;२९९.&lt;br&gt;&#xA;तवच ममच को वा सीहळे बन्धुभूतो,&lt;br&gt;&#xA;जिनवरणसरोजे भत्तियुत्तो च कोवा।&lt;br&gt;&#xA;जलनीधिपरतीरे सीहळं खुद्ददेसं,&lt;br&gt;&#xA;कथमहमतिनेस्सं दन्तधातुं जिनस्स॥&lt;br&gt;&#xA;३००.&lt;br&gt;&#xA;तमवदि गुहसीवो भागिनेय्यं कुमारं,&lt;br&gt;&#xA;दसबलतनुधातु सण्ठिता सीहळस्मिं।&lt;br&gt;&#xA;भवभयहतिदक्खो वत्तते सत्थुधम्मो,&lt;br&gt;&#xA;गणनपथमतीता भिक्खवो चावसिंसु॥&lt;br&gt;&#xA;३०१.&lt;br&gt;&#xA;मम च पियसहायो सो महासेन राजा,&lt;br&gt;&#xA;जिनचरणसरोजद्वन्दसेवाभियुत्तो।&lt;br&gt;&#xA;सलिलमपि च फुट्ठं धातुया पत्थयन्तो,&lt;br&gt;&#xA;विविधरतनजातं पाभतं पेसयित्थ॥&lt;br&gt;&#xA;३०२.&lt;br&gt;&#xA;पभवति मनुजिन्दो सब्बदा बुद्धिमा सो,&lt;br&gt;&#xA;सुगतदसनधातुं पूजितुं पूजनेय्यं।&lt;br&gt;&#xA;परिचितविसयम्हा विप्पवुत्थं भवन्तं,&lt;br&gt;&#xA;विविधविभवदाना साधु सङ्गण्हितुञ्‍च॥&lt;br&gt;&#xA;३०३.&lt;br&gt;&#xA;निज दुहितुपतिं तं इत्थमाराधयित्वा,&lt;br&gt;&#xA;नरपति गुहसीवो सङ्गहेत्वान सेनं।&lt;br&gt;&#xA;रणधरणिमुपेतो सो कुमारेहि सद्धिं,&lt;br&gt;&#xA;मरणपरवसत्तं अज्झगा युज्झमानो॥&lt;br&gt;&#xA;३०४.&lt;br&gt;&#xA;अथ नरपति पुत्तो दन्तनामो सुणित्वा,&lt;br&gt;&#xA;सवण कटुकमेतं मातुलस्सप्पवत्तिं।&lt;br&gt;&#xA;गहित दिजविलासो दन्तधातुं गहेत्वा,&lt;br&gt;&#xA;तुरित तुरित भूतो सो पुरम्हा पळायि॥&lt;br&gt;&#xA;३०५.&lt;br&gt;&#xA;सरभस मुपगन्त्वा दक्खिणं चाथ देसं,&lt;br&gt;&#xA;अविचलितसभावो इद्धिया देवतानं।&lt;br&gt;&#xA;नदिमतिमहतिं सो उत्तरित्वान पुण्णं,&lt;br&gt;&#xA;निदहि दसनधातुं वालुकारासिमज्झे॥&lt;br&gt;&#xA;३०६.&lt;br&gt;&#xA;पुन पुरमुपगन्त्वा तं गहीतञ्‍ञवेसं,&lt;br&gt;&#xA;भरियमपि गहेत्वा आगतो तत्थ खिप्पं।&lt;br&gt;&#xA;सुगतदसनधातुं वालुकाथुपकुच्छिं,&lt;br&gt;&#xA;ठपितमुपचरन्तो अच्छि गुम्बन्तरस्मिं॥&lt;br&gt;&#xA;३०७.&lt;br&gt;&#xA;सपदि नभसि थेरो गच्छमानो पनेको,&lt;br&gt;&#xA;विविधकिरणजालं वालुकारासिथूपा।&lt;br&gt;&#xA;अविरळितमुदेन्तं धातुया ताय दिस्वा,&lt;br&gt;&#xA;पणमि सुगतधातुं ओतरित्वान तत्थ॥&lt;br&gt;&#xA;३०८.&lt;br&gt;&#xA;मुनिसुतमथ दिस्वा जम्पती ते पतीता,&lt;br&gt;&#xA;निजगमनविधानं सब्बमारोचयिंसु।&lt;br&gt;&#xA;दसबलतनुजो सो धातुरक्खा नियुत्तो,&lt;br&gt;&#xA;परहितनिरतत्तो ते उभो अज्झभासि॥&lt;br&gt;&#xA;३०९.&lt;br&gt;&#xA;दसबलतनुधातुं सीहळं नेथ तुम्हे,&lt;br&gt;&#xA;अगणित तनुखेदा वीतसारज्‍जमेतं।&lt;br&gt;&#xA;अपि च गमनमग्गे जातमत्ते विघाते,&lt;br&gt;&#xA;सरथ मममनेकोपद्दवच्छेददक्खं॥&lt;br&gt;&#xA;३१०.&lt;br&gt;&#xA;इति सुगतननूजो जम्पतीनं कथेत्वा,&lt;br&gt;&#xA;पुन’पि तदनुरूपं देसयित्वान धम्मं।&lt;br&gt;&#xA;पुथुतरमपनेत्वा सोकसल्‍लञ्‍च गाळ्हं,&lt;br&gt;&#xA;सकवसतिमुपेतो अन्तलिक्खेन धीरो॥&lt;br&gt;&#xA;३११.&lt;br&gt;&#xA;भुजगभवनवासी निन्‍नगायाथ तस्सा,&lt;br&gt;&#xA;भुजगपति महिद्धि पण्डुहाराभिधानो।&lt;br&gt;&#xA;सकपुरपवरम्हा निक्खमित्वा चरन्तो,&lt;br&gt;&#xA;समुपगमि तदा तं ठानमिच्छावसेन॥&lt;br&gt;&#xA;३१२.&lt;br&gt;&#xA;विमलपुलिनथूपा सो समुग्गच्छमानं,&lt;br&gt;&#xA;ससिरुचिरमरीचिज्‍जालमालोकयित्वा।&lt;br&gt;&#xA;ठितमथ मुनिधातुं वालुकारसिगब्भे,&lt;br&gt;&#xA;किमिदमिति सकङ्खं पेक्खमानो अवेदि॥&lt;br&gt;&#xA;३१३.&lt;br&gt;&#xA;सपदि सबहुमानो सो असन्दिस्समानो,&lt;br&gt;&#xA;रतनमयकरण्डं धातुयुत्तं गिलित्वा।&lt;br&gt;&#xA;विततपुथुलदेहो भोगमालाहि तुङ्गं,&lt;br&gt;&#xA;कणकसिखरिराजं वेठयित्वा सयित्थ॥&lt;br&gt;&#xA;३१४.&lt;br&gt;&#xA;सलिलनिधिसमीपं जम्पती गन्तुकामा,&lt;br&gt;&#xA;पुलिनतलगतं तं दन्तधातुं अदिस्वा।&lt;br&gt;&#xA;नयनसलिलधारं सोकजातं किरन्ता,&lt;br&gt;&#xA;सुगतसुतवरं तं तङ्खणे’नुस्सरिंसु॥&lt;br&gt;&#xA;३१५.&lt;br&gt;&#xA;अथ सुगतसुतो सो चिन्तितं संविदित्वा,&lt;br&gt;&#xA;अगमि सविधमेसं सोकदिनाननानं।&lt;br&gt;&#xA;असुणि च जिनधातुं वालुकारासिमज्झे,&lt;br&gt;&#xA;नीहितमपि अदिट्ठं पूजितं जम्पतीहि॥&lt;br&gt;&#xA;३१६.&lt;br&gt;&#xA;सयितमथ यतीसो दिब्बचक्खुप्पभावा,&lt;br&gt;&#xA;रतनगिरिनिकुञ्‍जे नागराजं अपस्सि।&lt;br&gt;&#xA;विहगपतिसरीरं मापयि तम्मुहुत्ते,&lt;br&gt;&#xA;विततपुथुलपक्खेन’न्तळिक्खं थकेन्तं॥&lt;br&gt;&#xA;३१७.&lt;br&gt;&#xA;जलधिमतिगभीरं तं द्विधा सो करित्वा,&lt;br&gt;&#xA;पबलपवनवेगेन’त्तनो पक्खजेन।&lt;br&gt;&#xA;सरभस महिधावं भीमसंरम्भयोगा,&lt;br&gt;&#xA;अभिगमि भुजगिन्दं मेरुपादे निपन्‍नं॥&lt;br&gt;&#xA;३१८.&lt;br&gt;&#xA;जहितभुजगवेसो तङ्खणे सो फणिन्दो,&lt;br&gt;&#xA;पटिभयचकितत्तो संखिपित्वान भोगे।&lt;br&gt;&#xA;सरभस मुपगन्त्वा तस्स पादे नमित्वा,&lt;br&gt;&#xA;विनयमधुरमित्थं तं मुनीसं अवोच॥&lt;br&gt;&#xA;३१९.&lt;br&gt;&#xA;सकलजनहितत्थं एव जायन्ति बुद्धा,&lt;br&gt;&#xA;भवति जनहितत्थं धातुमत्तस्स पूजा।&lt;br&gt;&#xA;अहमपि जिनधातुं पूजयित्वा महग्घं,&lt;br&gt;&#xA;कुसलफलमनप्पं सञ्‍चिणिस्सं’ति गण्हिं॥&lt;br&gt;&#xA;३२०.&lt;br&gt;&#xA;अथ मनुजगणानं सच्‍चबोधारहानं,&lt;br&gt;&#xA;वसतिभवनमेसा नीय्यते सीहळं तं।&lt;br&gt;&#xA;मुनिवरतनुधातुं तेन देहीति वुत्तो,&lt;br&gt;&#xA;भुजगपति करण्डं धातुगब्भं अदज्‍जि॥&lt;br&gt;&#xA;३२१.&lt;br&gt;&#xA;विहगपतितनुं तं संहरित्वान थेरो,&lt;br&gt;&#xA;जलचरसतभीमा अण्णवा उप्पतित्वा।&lt;br&gt;&#xA;सकलपथविचक्‍के रज्‍जलक्खिं’व धातुं,&lt;br&gt;&#xA;नरपतितनुजानं जम्पतीनं अदासि॥&lt;br&gt;&#xA;३२२.&lt;br&gt;&#xA;इति कतबहुकारे संयमिन्दे पयाते,&lt;br&gt;&#xA;सुगतदसनधातुं मुद्धना उब्बहन्ता।&lt;br&gt;&#xA;महति विपिनदेवादीहि मग्गे पयुत्ते,&lt;br&gt;&#xA;विविधमहविधाने ते ततो निक्खमिंसु॥&lt;br&gt;&#xA;३२३.&lt;br&gt;&#xA;मुदुसुरभीसमीरो कण्टकादिव्यपेतो,&lt;br&gt;&#xA;विमलपुलिनहारी आसी सब्बत्थ मग्गो।&lt;br&gt;&#xA;अयनमुपगते ते दन्तधातुप्पभावा,&lt;br&gt;&#xA;निगमनगरवासी साधु सम्मानयिंसु॥&lt;br&gt;&#xA;३२४.&lt;br&gt;&#xA;कुसुमसुरभिचुण्णाकिण्णहत्थाहि निच्‍चा,&lt;br&gt;&#xA;सकुतुकमनुयाता कानने देवताही।&lt;br&gt;&#xA;अचलगहणदुग्गं खेपयित्वान मग्गं,&lt;br&gt;&#xA;अगमुमतुरिता ते पट्टनं तामलित्तिं॥&lt;br&gt;&#xA;३२५.&lt;br&gt;&#xA;अचलपदरबद्धं सुट्ठितोदारकूपं,&lt;br&gt;&#xA;उदितपुथुलकारं दक्खनीयामकञ्‍च।&lt;br&gt;&#xA;सयमभिमतलङ्कागामिनिं नावमेते,&lt;br&gt;&#xA;सपदि समुपरूळ्हं अद्दसुं वाणिजेहि॥&lt;br&gt;&#xA;३२६.&lt;br&gt;&#xA;अथ दिजपवरा ते सीहळं गन्तुमिच्छं,&lt;br&gt;&#xA;सरभस मुपगन्त्वा नाविकस्सावदिंसु।&lt;br&gt;&#xA;सुतिसुखवचसा सो साधुवुत्तेन चेसं,&lt;br&gt;&#xA;पमुदितहदयो ते नावमारोपयित्थ॥&lt;br&gt;&#xA;३२७.&lt;br&gt;&#xA;जलनिधिमभिरूळ्हेस्वेसु आदाय धातुं,&lt;br&gt;&#xA;समभवुमुपसन्‍ना लोलकल्‍लोलमाला।&lt;br&gt;&#xA;समसुरभिमनुञ्‍ञो उत्तरो वायि वातो,&lt;br&gt;&#xA;विमलरुचिरसोभा सब्बथा’सुं दिसा’पि॥&lt;br&gt;&#xA;३२८.&lt;br&gt;&#xA;नभसि असितसोभे वेनतेय्यो’व नावा,&lt;br&gt;&#xA;पबलपवनवेगा सत्ततं धावमाना।&lt;br&gt;&#xA;नयनविसयभावातीततीराचलादिं,&lt;br&gt;&#xA;पविसि जलधिमज्झं फेणपुप्फाभिकिण्णं॥&lt;br&gt;&#xA;३२९.&lt;br&gt;&#xA;अथ अभवि समुद्दो भीमसंवट्टवाता,&lt;br&gt;&#xA;भीहतसिखरिकूटाकारवीचिप्पबन्धो।&lt;br&gt;&#xA;सवनभिदुरघोरारावरुन्धन्तलिक्खो,&lt;br&gt;&#xA;भयचकितमनुस्सक्‍कन्दितो सब्बरत्तिं॥&lt;br&gt;&#xA;३३०.&lt;br&gt;&#xA;उदयसिखरिसीसं नूतनादिच्‍चबिम्बे,&lt;br&gt;&#xA;उपगतवति तस्सा रत्तिया अच्‍चयम्हि।&lt;br&gt;&#xA;सलिलनिधिजलं तं सन्तकल्‍लोलमालं,&lt;br&gt;&#xA;असितमणिविचित्तं कोट्टिमं’वावभासि॥&lt;br&gt;&#xA;३३१.&lt;br&gt;&#xA;अथ विततफणाली भिंसना केचि नागा,&lt;br&gt;&#xA;सुरभिकुसुमहत्था केचि दिब्बत्तभावा।&lt;br&gt;&#xA;रुचिरमणिपदीपे केचि सन्धारयन्ता,&lt;br&gt;&#xA;निजसिरसि करोन्ता केचि कण्डुप्पलानी॥&lt;br&gt;&#xA;३३२.&lt;br&gt;&#xA;फुटकुमुदकलापे जत्तुनेके वहन्ता,&lt;br&gt;&#xA;कणककलसमाला उक्खिपत्ता च केचि।&lt;br&gt;&#xA;पवनचलितकेतुग्गाहका केचि एके,&lt;br&gt;&#xA;रुचिर कणक चुण्णापुण्णचङ्गोटहत्था॥&lt;br&gt;&#xA;३३३.&lt;br&gt;&#xA;सलळितरमणियं केचि नच्‍चं करोन्ता,&lt;br&gt;&#xA;सलयमधुरगीतं गायमाना’व केचि।&lt;br&gt;&#xA;पचुरतुरियभण्डे आहनन्ता’व एके,&lt;br&gt;&#xA;मुनिवरतनुधातुं पूजितुं उट्ठहिंसु॥&lt;br&gt;&#xA;३३४.&lt;br&gt;&#xA;रुचिरकचकलापा राजकञ्‍ञाय तस्सा,&lt;br&gt;&#xA;मुनिवरदसनं तं निग्गतेविन्दुलेखा।&lt;br&gt;&#xA;उजुरजतसलाका सन्‍निभे मुञ्‍चि रंसी॥&lt;br&gt;&#xA;३३५.&lt;br&gt;&#xA;अतुलितमनुभावं धातुया पेक्खतं तं,&lt;br&gt;&#xA;पमुदितहदयानं तङ्खणे पन्‍नगानं।&lt;br&gt;&#xA;पटिरवहरितानं साधुवादादिकानं,&lt;br&gt;&#xA;गगनमपरियन्तं’वासि वित्थारितानं॥&lt;br&gt;&#xA;३३६.&lt;br&gt;&#xA;पविसि सुगत दाठाधातु सा मोळिगब्भं,&lt;br&gt;&#xA;पुन गगनतलम्हा ओतरित्वान तस्सा।&lt;br&gt;&#xA;फणधरनिवहा ते तं तरिं वारयित्वा,&lt;br&gt;&#xA;महमकरुमुदारं सत्तरत्तिन्दिवंहि॥&lt;br&gt;&#xA;३३७.&lt;br&gt;&#xA;अचलमिव विमानं अन्तलिक्खम्हि नावं,&lt;br&gt;&#xA;गतिविरहितमम्होरासिमज्झम्हि दिस्वा।&lt;br&gt;&#xA;भयविलुलितचित्ता जम्पती ते समग्गा,&lt;br&gt;&#xA;दसबलतनुजं तं इद्धिमन्तं सरिंसु॥&lt;br&gt;&#xA;३३८.&lt;br&gt;&#xA;सपदि मुनिसुतो सो चित्तमेसं विदित्वा,&lt;br&gt;&#xA;नभसि जलधराली मद्दमानो’भिगन्त्वा।&lt;br&gt;&#xA;विहगपतिसरीरं मापयित्वा महन्तं,&lt;br&gt;&#xA;भयचकितभुजङ्गे ते पळापेसि खिप्पं॥&lt;br&gt;&#xA;३३९.&lt;br&gt;&#xA;इत्थं बुद्धिसुते भुजङ्गजनितं भीतिं समेत्वा गते,&lt;br&gt;&#xA;सा नावा पवना पकम्पितधजा तुङ्गं तरङ्गावलिं।&lt;br&gt;&#xA;भीन्दन्ती गतिवेगसा पुथुतरं मेघावलीसन्‍निभं,&lt;br&gt;&#xA;लङ्कापट्टनमोतरित्थ सहसा थेरस्स तस्सिद्धिया॥&lt;br&gt;&#xA;चतुत्थो परिच्छेदो।&lt;br&gt;&#xA;३४०.&lt;br&gt;&#xA;संवच्छरम्हि नवमम्हि महादिसेन,&lt;br&gt;&#xA;पुत्तस्स कित्तिसिरिमेघनराधिपस्स।&lt;br&gt;&#xA;ते जम्पती तमथ पट्टनमोतरित्वा,&lt;br&gt;&#xA;देवालये पटिवसिंसु मनोभिरामे॥&lt;br&gt;&#xA;३४१.&lt;br&gt;&#xA;दिस्वान ते द्विजवरो पथिके निसायं,&lt;br&gt;&#xA;सन्तप्पयित्थ मधुरासनपानकेहि।&lt;br&gt;&#xA;रत्तिक्खये च अनुराधपुरस्स मग्गं,&lt;br&gt;&#xA;छायापतीनमथ सो अभिवेदयित्थ॥&lt;br&gt;&#xA;३४२.&lt;br&gt;&#xA;आदाय ते दसनधातुवरं जिनस्स,&lt;br&gt;&#xA;सम्मानिता द्विजवरेन’थ पट्टनम्हा।&lt;br&gt;&#xA;निक्खम्म दूरतरमग्गमतिक्‍कमित्वा,&lt;br&gt;&#xA;पद्वारगाममनुराधपुरस्स’गञ्छुं॥&lt;br&gt;&#xA;३४३.&lt;br&gt;&#xA;यं धम्मिकं नरवरं अभितक्‍कयित्वा,&lt;br&gt;&#xA;जायापती विसयमेतमुपागमिंसु।&lt;br&gt;&#xA;तं व्याधिना समुदितेन महादिसेन,&lt;br&gt;&#xA;लङ्किस्सरंसुचिरकालकतं सुणिंसु॥&lt;br&gt;&#xA;३४४.&lt;br&gt;&#xA;सोकेन ते सिखरिनेव समुग्गतेन,&lt;br&gt;&#xA;अज्झोत्थटा बहुतरं विलपींसु मुळ्हा।&lt;br&gt;&#xA;कायिंसु तेसमथ मुच्छितमानसानं,&lt;br&gt;&#xA;सब्बा दिसा च विदिसा च घनन्धकारा&lt;br&gt;&#xA;३४५.&lt;br&gt;&#xA;सुत्वान कित्तिसिरिमेघनराधिपस्स,&lt;br&gt;&#xA;रज्‍जेठितस्स रतनत्तयमामकत्तं।&lt;br&gt;&#xA;वस्सेन निब्बुतमहादहना’व कच्छा,&lt;br&gt;&#xA;ते जम्पती समभवुं हतसोकतापा॥&lt;br&gt;&#xA;३४६.&lt;br&gt;&#xA;सुत्वान मेघगिरिनाममहाविहारे,&lt;br&gt;&#xA;भिक्खुस्स कस्सचि नराधिपवल्‍लभत्तं।&lt;br&gt;&#xA;तस्स’न्तिकं समुपगम्म कतातिथेय्या,&lt;br&gt;&#xA;धातुप्पवत्तिमवदिंसु उभो समेच्‍च॥&lt;br&gt;&#xA;३४७.&lt;br&gt;&#xA;सुत्वान सो मुनिवरो दसनप्पवत्तिं,&lt;br&gt;&#xA;हट्ठो यथामतरसेन’हिसित्तगत्तो।&lt;br&gt;&#xA;गेहे सके सपदि पट्टवितानकेहि,&lt;br&gt;&#xA;वड्ढेसि धातुममलं समलङ्कतम्हि॥&lt;br&gt;&#xA;३४८.&lt;br&gt;&#xA;तेसञ्‍च जानिपतिकानमुभिन्‍नमेसो,&lt;br&gt;&#xA;कत्वान सङ्गहमुळारतरं यथिच्छं।&lt;br&gt;&#xA;वुत्तन्तमेतमभिवेदयितुं पसत्थं,&lt;br&gt;&#xA;लङ्काधिपस्स सविधं पहिणित्थ भिक्खुं॥&lt;br&gt;&#xA;३४९.&lt;br&gt;&#xA;राजा वसन्तसमये सह कामिनीहि,&lt;br&gt;&#xA;उय्यानकेळिसुख मेकदिने’नुभोन्तो।&lt;br&gt;&#xA;आगच्छमानमथ तत्थ सुदुरतो’च,&lt;br&gt;&#xA;तं विप्पसन्‍नमुखवण्णमपस्सि भिक्खुं॥&lt;br&gt;&#xA;३५०.&lt;br&gt;&#xA;सो संयमि समुपगम्म नराधिपं तं,&lt;br&gt;&#xA;वुत्तन्तमेतमभिवेदयि तुट्ठचित्तो।&lt;br&gt;&#xA;सुत्वान तं परमपीतिभरं वहन्तो,&lt;br&gt;&#xA;सम्पत्तचक्‍करतनो’व अहोसि राजा॥&lt;br&gt;&#xA;३५१.&lt;br&gt;&#xA;लङ्किस्सरो द्विजवरा जिनदन्तधातु,&lt;br&gt;&#xA;मादाय जानिपतयो उभये समेच्‍च।&lt;br&gt;&#xA;एस्सन्ति लङ्कमचिरेन इतीरितं तं,&lt;br&gt;&#xA;नेमित्तिकस्स वचनञ्‍च तथं अमञ्‍ञि॥&lt;br&gt;&#xA;३५२.&lt;br&gt;&#xA;राजा ततो महतिया परिसाय सद्धिं,&lt;br&gt;&#xA;तस्सानुराधनगरस्स पुरुत्तराय।&lt;br&gt;&#xA;आसाय तं सपदि मेघगिरिं विहारं,&lt;br&gt;&#xA;सद्धो अगञ्छि पदसा’व पसन्‍नचित्तो॥&lt;br&gt;&#xA;३५३.&lt;br&gt;&#xA;दिस्वा ततो सुगतधातुमलब्भनेय्यं,&lt;br&gt;&#xA;आनन्दजस्सुनिवहेहि च तारहारं।&lt;br&gt;&#xA;सिञ्‍चं विधाय पणिधिं बहुमानपुब्बं,&lt;br&gt;&#xA;रोमञ्‍चकञ्‍चुकधरो इति चिन्तयित्थ॥&lt;br&gt;&#xA;३५४.&lt;br&gt;&#xA;सो’हं अनेकरतनुज्‍जलमोळिधारिं,&lt;br&gt;&#xA;पूजेय्यमज्‍ज यदि दुच्‍चजमुत्तमङ्गं।&lt;br&gt;&#xA;लोकत्तयेकसरणस्स तथागतस्स,&lt;br&gt;&#xA;नो धातुया महमनुच्छविकं करेय्यं॥&lt;br&gt;&#xA;३५५.&lt;br&gt;&#xA;एतं पहूतरतनं सधनं सभोग्गं,&lt;br&gt;&#xA;सम्पूजयं अपि धरावलयं असेसं।&lt;br&gt;&#xA;पूजं करोमि तदनुच्छविकं अहं’ति,&lt;br&gt;&#xA;चिन्तेय्य कोहि भुवनेसु अमूळ्हतित्तो॥&lt;br&gt;&#xA;३५६.&lt;br&gt;&#xA;लङ्काधिपच्‍चमिदमप्पतरं ममासि,&lt;br&gt;&#xA;बुद्धो गुणेहि विविधेहि पमाण सुञ्‍ञो।&lt;br&gt;&#xA;सो’हं परित्तविभवो तिभवेकनाथं,&lt;br&gt;&#xA;तं तादिसं दसबलं कथमच्‍चयिस्सं॥&lt;br&gt;&#xA;३५७.&lt;br&gt;&#xA;इत्थं पुनप्पुन तदेव विचिन्तयन्तो,&lt;br&gt;&#xA;आपज्‍जि सो धितियुतो’पि विसञ्‍ञिभावं।&lt;br&gt;&#xA;संवीजितो सपदि चामरमारुतेन,&lt;br&gt;&#xA;खिन्‍नेन सेवकजनेन अलत्थ सञ्‍ञं॥&lt;br&gt;&#xA;३५८.&lt;br&gt;&#xA;थोकम्पि बीजमथ वा अभिरोपयन्ता,&lt;br&gt;&#xA;मेधाविनो महतिया’पि मसुन्धराय।&lt;br&gt;&#xA;कालेन पत्त तव पुप्फफलदिकानि,&lt;br&gt;&#xA;विन्दन्ति पत्थितफलानि अनप्पकानि॥&lt;br&gt;&#xA;३५९.&lt;br&gt;&#xA;एवं गुणेहि विविधेहि’पि अप्पमेय्य,&lt;br&gt;&#xA;धम्मिस्सरम्हि महमप्पतरम्पि कत्वा।&lt;br&gt;&#xA;कालच्‍चयेन परिणाम विसेसरम्मं,&lt;br&gt;&#xA;सग्गापवग्गसुखमप्पटिमं लभिस्सं॥&lt;br&gt;&#xA;३६०.&lt;br&gt;&#xA;इत्थं विचिन्तिय पमोदभरातिरेक,&lt;br&gt;&#xA;सम्पुण्णचन्दिमसरिक्खमुखो नरिन्दो।&lt;br&gt;&#xA;सब्बञ्‍ञुनो दसनधातुवरस्स तस्स,&lt;br&gt;&#xA;पूजेसि सब्बमपि सीहळदीपमेतं॥&lt;br&gt;&#xA;३६१.&lt;br&gt;&#xA;भिक्खू’पि तेपिटक जातकभाणकादि,&lt;br&gt;&#xA;तक्‍कगमादि कुसला अपि बुद्धिमन्तो।&lt;br&gt;&#xA;वत्थुत्तयेकसरणा अपि पोरवग्गा,&lt;br&gt;&#xA;कोतुहला सपदि सन्‍निपतिंसु तत्थ॥&lt;br&gt;&#xA;३६२.&lt;br&gt;&#xA;राजा ततो महतिय परिसाय मज्झे,&lt;br&gt;&#xA;इच्‍चब्रुवी मुनिवरो हि सुसुक्‍कदाठो।&lt;br&gt;&#xA;दाठा जिनस्स यदि ओसधितारका’व,&lt;br&gt;&#xA;सेता भवेय्य किमयं मलिनावभासा॥&lt;br&gt;&#xA;३६३.&lt;br&gt;&#xA;तस्मिं खणे दसनधातु मुनिस्सरस्स,&lt;br&gt;&#xA;पक्खे पसारिय दुवे विय राजहंसी।&lt;br&gt;&#xA;वित्थारितं’सुनि वहा गगनङ्गनम्हि,&lt;br&gt;&#xA;आवट्टतो छवि जवेन मुहुत्तमत्तं॥&lt;br&gt;&#xA;३६४.&lt;br&gt;&#xA;पच्‍चग्घमत्थरणकं सितमत्थरित्वा,&lt;br&gt;&#xA;भद्दासनम्हि विनिधाय मुनिन्दधातुं।&lt;br&gt;&#xA;तं जातिपुप्फनिकरेन थकेसि राजा,&lt;br&gt;&#xA;वस्सच्‍चयम्बुधरकूटसमप्पभेन॥&lt;br&gt;&#xA;३६५.&lt;br&gt;&#xA;उग्गम्म खिप्पमथ धातु मुनिस्सरस्स,&lt;br&gt;&#xA;सा पुप्फरासिसिखरम्हि पतिट्ठहित्वा।&lt;br&gt;&#xA;रंसीहि दुद्धधवलेहि विरोचमाना,&lt;br&gt;&#xA;सम्पस्सतं अनिमिसे नयने अकासि॥&lt;br&gt;&#xA;३६६.&lt;br&gt;&#xA;तं धातुमासनगतम्हि पतिट्ठपेत्वा,&lt;br&gt;&#xA;खीरोदएणेपटलप्पटिमे दुकुळे।&lt;br&gt;&#xA;छादेसि साटकसतेहि महारहेहि,&lt;br&gt;&#xA;भिय्यो’पि सो उपपरिक्खितुकामताय॥&lt;br&gt;&#xA;३६७.&lt;br&gt;&#xA;अब्भुग्गता सपदि वत्थसतानि भेत्वा,&lt;br&gt;&#xA;सेतम्बुदोदरविनिग्गतचन्दिमा’व।&lt;br&gt;&#xA;ठत्वान सा उपरि तेसमभासयित्थ,&lt;br&gt;&#xA;रंसीहि कुन्दविसदेहि दिसा समन्ता&lt;br&gt;&#xA;३६८.&lt;br&gt;&#xA;तस्मिं खणे वसुमती सह भूधरेहि,&lt;br&gt;&#xA;गज्‍जित्थ साधुवचनं’व समुग्गिरन्ती।&lt;br&gt;&#xA;तं अब्भूतं विय समेक्खितुमम्बुरासि,&lt;br&gt;&#xA;सो निच्‍चलो अभवि सन्ततरङ्गबाहु॥&lt;br&gt;&#xA;३६९.&lt;br&gt;&#xA;मत्तेभकम्पितसुपुपफितसालतो’व,&lt;br&gt;&#xA;भस्सिंसु दिब्बकुसुमानि’पि अन्तळिक्खा।&lt;br&gt;&#xA;नच्‍चेसु चातुरिययमच्छरियं जनस्स,&lt;br&gt;&#xA;सन्दस्सयिंसु गगने सुरसुन्दरी’पि॥&lt;br&gt;&#xA;३७०.&lt;br&gt;&#xA;आनन्दसञ्‍जनितताररवाभिरामं,&lt;br&gt;&#xA;गायिंसु गीतममतासनगायका’पि।&lt;br&gt;&#xA;मुञ्‍चिंसु दिब्बतुरियानि’पि वादितानि,&lt;br&gt;&#xA;गम्भीरमुच्‍चमधुरं द्विगुणं निनादं॥&lt;br&gt;&#xA;३७१.&lt;br&gt;&#xA;संसिब्बितं रजतरज्‍जुसतानुकारी,&lt;br&gt;&#xA;धारासतेहि वसुधम्बरमम्बुदेन।&lt;br&gt;&#xA;सब्बा दिसा जलदकुटमहगघियेसु,&lt;br&gt;&#xA;दित्ताचिरज्‍जुतिपदीपसतावभासा॥&lt;br&gt;&#xA;३७२.&lt;br&gt;&#xA;आधुयमान मलयावल काननन्तो,&lt;br&gt;&#xA;समथुल्‍ल पुप्फज परागहराभिहारि।&lt;br&gt;&#xA;सेदोद बिन्दुगण संहरणप्पवीणो,&lt;br&gt;&#xA;मन्दं अवासि सिसिरो अपि गन्धवाहो॥&lt;br&gt;&#xA;३७३.&lt;br&gt;&#xA;राजा तमब्भुतमवेक्खिय पाटिहीरं,&lt;br&gt;&#xA;लोकुस्सवं बहुतरञ्‍च अदिट्ठपुब्बं।&lt;br&gt;&#xA;चिप्फारितक्खियुगलो परमप्पमोदा,&lt;br&gt;&#xA;पूजं करित्थ महतिं रतनादिकेहि॥&lt;br&gt;&#xA;३७४.&lt;br&gt;&#xA;सो धातुमत्तसिरसा’थ समुब्बहन्तो,&lt;br&gt;&#xA;ठत्वा समुस्सित सितातपवारणम्हि।&lt;br&gt;&#xA;चित्तत्थरे रथवरे सितवाजियुत्ते,&lt;br&gt;&#xA;लक्खिनिधाननुराधपुरं पवेक्खि॥&lt;br&gt;&#xA;३७५.&lt;br&gt;&#xA;देविन्द मन्दिर समे समलङ्कतम्हि,&lt;br&gt;&#xA;राजा सकम्हि भवने अतुलानुभावो।&lt;br&gt;&#xA;सीहासने पटिक कोजव सन्थतम्हि,&lt;br&gt;&#xA;धातुं ठपेसि मुनिनो ससितातपत्ते॥&lt;br&gt;&#xA;३७६.&lt;br&gt;&#xA;अन्तो’व भुमिपति धातुघरं महग्घं,&lt;br&gt;&#xA;कत्वान तत्थ विनिधाय मुनिन्दधातुं।&lt;br&gt;&#xA;सम्पूजयित्थ विविधेहि उपायनेहि,&lt;br&gt;&#xA;रत्तीन्दिवं तिदिवमोक्ख सुखाभिकङ्खी॥&lt;br&gt;&#xA;३७७.&lt;br&gt;&#xA;तेसञ्‍च जानिपतिकानमुभिन्‍नमेव,&lt;br&gt;&#xA;तुट्ठो बहूनि रतनाभरणादिकानि।&lt;br&gt;&#xA;गामेच इस्सरकुलेक नीवासभुते,&lt;br&gt;&#xA;दत्वान सङ्गहमकासि तिसीहळिन्दो॥&lt;br&gt;&#xA;३७८.&lt;br&gt;&#xA;सङ्गम्म जानपद नेगम नागरादी,&lt;br&gt;&#xA;उक्‍कण्ठिता सुगतधातुमपस्समाना।&lt;br&gt;&#xA;लोकुत्तमस्स चरितानि अभित्थवन्ता,&lt;br&gt;&#xA;उग्घोसयिंसु धरणीपतिसन्‍निधानि।&lt;br&gt;&#xA;धम्मिस्सरो सकललोकहिताय लोके,&lt;br&gt;&#xA;जायित्थ सब्बजनताहितमाचरित्थ।&lt;br&gt;&#xA;वित्थारिता बहुजनस्स हिताय धातु,&lt;br&gt;&#xA;इच्छाम धातुमभिपूजयितुं मयम्पि॥&lt;br&gt;&#xA;३८०.&lt;br&gt;&#xA;सो सन्‍निपातिय महीपति भिक्खुसङ्घ,&lt;br&gt;&#xA;मारामवासिमनुराधपुरोपकण्ठे।&lt;br&gt;&#xA;अज्झासयं तमभिवेदयि सत्थुधातु,&lt;br&gt;&#xA;पूजाय सन्‍निपतितस्स महाजनस्स॥&lt;br&gt;&#xA;३८१.&lt;br&gt;&#xA;थेरो तहिं महति भिक्खुगणे पनेको,&lt;br&gt;&#xA;मेधाबलेन असमो करुणाधिवासो।&lt;br&gt;&#xA;एवं तिसीहळपतिस्स महामतिस्स,&lt;br&gt;&#xA;लोकत्थचारचतुरस्स निवेदयित्थ॥&lt;br&gt;&#xA;३८२.&lt;br&gt;&#xA;यो आचरेय्य अनुजीविजनस्स अत्थं,&lt;br&gt;&#xA;एसो भवे’नुचरितो महतं सभावो।&lt;br&gt;&#xA;धातुं वसन्तसमये बहि नीहरित्वा,&lt;br&gt;&#xA;दस्सेहि पुञ्‍ञमभिपत्थयतं जनानं॥&lt;br&gt;&#xA;३८३.&lt;br&gt;&#xA;सुत्वान संयमिवरस्स सुभासितानि,&lt;br&gt;&#xA;पुच्छित्थ सो नरवरो पुन भिक्खुसङ्घं।&lt;br&gt;&#xA;धातुं नमस्सितुमनेन महाजनेन,&lt;br&gt;&#xA;ठानं किमेत्थ रमणीयतरं सिया’ति॥&lt;br&gt;&#xA;३८४.&lt;br&gt;&#xA;सब्बे’पि ते अथ निकाय निवासि भिक्खू,&lt;br&gt;&#xA;ठानं सकं सकम वण्णयुमादरेन।&lt;br&gt;&#xA;अञ्‍ञोञ्‍ञभिन्‍नवचनेसु च तेसु राजा,&lt;br&gt;&#xA;नेवाभिनन्दि न पटिक्खिपि किञ्‍चिवाक्यं॥&lt;br&gt;&#xA;३८५.&lt;br&gt;&#xA;मज्झत्ततानुगतमानसताय किन्तु,&lt;br&gt;&#xA;राजा अवो च पुन भिक्खुगणस्स मज्झे।&lt;br&gt;&#xA;अत्तानुरूपमयमेव मुनिन्दधातु,&lt;br&gt;&#xA;ठानं खणेन सयमेव गमिस्सतीति॥&lt;br&gt;&#xA;३८६.&lt;br&gt;&#xA;राजा ततो भवनमेव सकं उपेच्‍च,&lt;br&gt;&#xA;धातुप्पणाममभिपत्थयतं जनानं।&lt;br&gt;&#xA;खिप्पंमुखम्बुजवनानी विकासयन्तो,&lt;br&gt;&#xA;सज्‍जेतुमाह नगरञ्‍च विहारमग्गं॥&lt;br&gt;&#xA;३८७.&lt;br&gt;&#xA;सम्मज्‍जिता सलिल सेवन सन्तधूली,&lt;br&gt;&#xA;रच्छा तदा’सि पुलिनत्थरणाभिरामा।&lt;br&gt;&#xA;उस्सापितानि कणकादिविचित्तितानि,&lt;br&gt;&#xA;व्यग्घादि रूपखचितानि च तोरणानि॥&lt;br&gt;&#xA;३८८.&lt;br&gt;&#xA;छाया निवारित विरोचन रंसितापा,&lt;br&gt;&#xA;नच्‍चं’व दस्सयति वातधूता धजालि।&lt;br&gt;&#xA;वीथि वसन्तवनराजि समानवण्णा,&lt;br&gt;&#xA;जाता सुजातकदलीतरुमालिकाहि॥&lt;br&gt;&#xA;३८९.&lt;br&gt;&#xA;संसूचयन्ति च सतं नवपुण्णकुम्भा,&lt;br&gt;&#xA;सग्गापवग्गसुखमिच्छितमिज्झतीति।&lt;br&gt;&#xA;कप्पुरसारतगरागरुसम्भवेहि,&lt;br&gt;&#xA;धूपेहि दुद्दिनमथो सुदिनं अहोसि॥&lt;br&gt;&#xA;३९०.&lt;br&gt;&#xA;ओलम्बमानसितमुत्तकजालकानि,&lt;br&gt;&#xA;सज्‍जापितानि विविधानि च मण्डपानि।&lt;br&gt;&#xA;सम्पादितानि च तहिं कुसुमगघिकानि,&lt;br&gt;&#xA;आमोद लुद्ध मधुपावलि कुजितानि॥&lt;br&gt;&#xA;३९१.&lt;br&gt;&#xA;गच्छिंसु केचि गहितुस्सव वेससोभा,&lt;br&gt;&#xA;एके समुग्गपरिपुरितपुप्फहत्था।&lt;br&gt;&#xA;अञ्‍ञे जना सुरभिचुण्णभरं वहन्ता,&lt;br&gt;&#xA;तत्थेतरे धतविचित्तमहातपत्ता॥&lt;br&gt;&#xA;३९२.&lt;br&gt;&#xA;लङ्किस्सरो’थ ससिपण्डरवाजियुत्ते,&lt;br&gt;&#xA;उज्‍जोतिते रथवरे रतनप्पभाहि।&lt;br&gt;&#xA;धातुं तिलोकतिलकस्स पतिट्ठपेत्वा,&lt;br&gt;&#xA;एतं अवोच वचनं पणिपातपुब्बं॥&lt;br&gt;&#xA;३९३.&lt;br&gt;&#xA;सम्बोधिया इव मुनिस्सर बोधिमण्डं,&lt;br&gt;&#xA;गण्डम्बरुक्खमिव तित्थियमद्दनाय।&lt;br&gt;&#xA;धम्मञ्‍च संविभजितुं मिगदायमज्‍ज,&lt;br&gt;&#xA;पूजानुरूपमुपगच्छ सयं पदेसं॥&lt;br&gt;&#xA;३९४.&lt;br&gt;&#xA;राजा ततो समुचिताचरणेसु दक्खो,&lt;br&gt;&#xA;विस्सज्‍जि फुस्सरथमट्ठितसारथिं तं।&lt;br&gt;&#xA;पच्छा सयं महतिया परिसाय सद्धिं,&lt;br&gt;&#xA;पूजाविसेसमसमं अगमा करोन्तो॥&lt;br&gt;&#xA;३९५.&lt;br&gt;&#xA;उक्‍कुट्ठिनादविसरेन महाजनस्स,&lt;br&gt;&#xA;हेसारवेन विसटेन तुरङ्गमानं।&lt;br&gt;&#xA;भेरीरवेन महता करि गज्‍जितेन,&lt;br&gt;&#xA;उद्दामसागर समं नगरं अहोसि॥&lt;br&gt;&#xA;३९६.&lt;br&gt;&#xA;आमोदिता उभयवीथिगता कुलित्थि,&lt;br&gt;&#xA;वातायनेहि कनकाभरणे खिपिंसु।&lt;br&gt;&#xA;सब्बत्थकं कुसुमवस्समवस्सयिंसु,&lt;br&gt;&#xA;चेलानिचेव भमयिंसुनिजुत्तमङ्गे॥&lt;br&gt;&#xA;३९७.&lt;br&gt;&#xA;पाचीनगोपुरसमीपमुपागतम्हि,&lt;br&gt;&#xA;तस्मिं रथे जलधिपिट्ठिगते’व पोते।&lt;br&gt;&#xA;तुट्ठा तहिं यतिगणा मनुजा च सब्बे,&lt;br&gt;&#xA;सम्पुजयिंसु विविधेहि उपायनेहि॥&lt;br&gt;&#xA;३९८.&lt;br&gt;&#xA;कत्वा पदक्खिणमथो पुरमुत्तरेन,&lt;br&gt;&#xA;द्वारेन सो रथवरो बहि निक्खमित्वा।&lt;br&gt;&#xA;ठाने महिन्दमिनुधम्मकथापवित्ते,&lt;br&gt;&#xA;अट्ठासि तित्थगमिता इव भण्डनावा॥&lt;br&gt;&#xA;३९९.&lt;br&gt;&#xA;ठाने तहिं दसनधातुवरं जिनस्स,&lt;br&gt;&#xA;लङ्किस्सरो रतनवित्तकरण्डगब्भा।&lt;br&gt;&#xA;सञ्झाघना इव विधुं बहिनीहरित्वा,&lt;br&gt;&#xA;दस्सेसि जानपद नेगम नागरानं॥&lt;br&gt;&#xA;४००.&lt;br&gt;&#xA;तस्मिं जने सपदि आभरणादिवस्स,&lt;br&gt;&#xA;मच्‍चन्तपीतिभरिते अभिवस्सयन्ते।&lt;br&gt;&#xA;सानन्दिवन्दिजनमङ्गलगीतकेहि,&lt;br&gt;&#xA;सम्पादितेसु मुखरेसु दिसामुखेसु॥&lt;br&gt;&#xA;४०१.&lt;br&gt;&#xA;हत्थारविन्दनिवहेसु महाजनस्स,&lt;br&gt;&#xA;चन्दोदये’च मुकुलत्तनमागतेसु।&lt;br&gt;&#xA;ब्रह्मामरादिजनितामित साधुवादे,&lt;br&gt;&#xA;तारापथम्हि भुवनोदर मोत्थरन्ते॥&lt;br&gt;&#xA;४०२.&lt;br&gt;&#xA;सादन्तधातु ससिखण्ड समानवण्णा,&lt;br&gt;&#xA;रंसीहि कुन्द नवचन्दन पण्डरेहि।&lt;br&gt;&#xA;पासाद गोपुर सिलुच्‍चय पादपादिं,&lt;br&gt;&#xA;निद्धोत रूपियमयं’व अका खणेन॥&lt;br&gt;&#xA;४०३.&lt;br&gt;&#xA;तं पाटिहारिय मचिन्तिय मच्‍चुळारं,&lt;br&gt;&#xA;दिस्वान के तहीमहेसु महट्ठलोमा।&lt;br&gt;&#xA;केवा’नयुं सकसकाभरणानि गेहं,&lt;br&gt;&#xA;केवा न अत्तपटिलाभमवण्णयिंसु॥&lt;br&gt;&#xA;४०४.&lt;br&gt;&#xA;के नोजहिंसु सकदिट्ठिमलानुबद्धं,&lt;br&gt;&#xA;के वा न बुद्धमहिमं अभिपत्थयिंसु।&lt;br&gt;&#xA;के नाम मच्छरियपासवसा अहेसुं,&lt;br&gt;&#xA;वत्थुत्तयञ्‍च सरणं नगमिंसु केवा॥&lt;br&gt;&#xA;४०५.&lt;br&gt;&#xA;लङ्किस्सरो’पि नवलक्ख परिब्बयेन,&lt;br&gt;&#xA;सब्बञ्‍ञुधातुमतुलं अभिपूजयित्वा।&lt;br&gt;&#xA;तं दन्तधातुभवनं पुन वड्ढयित्वा,&lt;br&gt;&#xA;अन्तेपुरम्हि पटिवासरमच्‍चयित्थ॥&lt;br&gt;&#xA;४०६.&lt;br&gt;&#xA;धातुं विहारमहयुत्तरमेव नेत्वा,&lt;br&gt;&#xA;पूजं विधातुमनुवच्छरमेवरूपं।&lt;br&gt;&#xA;राजा’थ कित्तिसिरिमेघसमव्हयो सो,&lt;br&gt;&#xA;वारित्तलेख मभिलेखयि सच्‍चसन्धो॥&lt;br&gt;&#xA;४०७.&lt;br&gt;&#xA;वारित्तमेतमितरे’पि पवत्तयन्ता,&lt;br&gt;&#xA;ते बुद्धदासपमुखा वसुधाधिनाथा।&lt;br&gt;&#xA;सद्धादयाधिकगुणाभरणाभिरामा,&lt;br&gt;&#xA;तं सक्‍करिंसु बहुधा जिनदन्तधातुं॥&lt;br&gt;&#xA;४०८.&lt;br&gt;&#xA;सत्थारा सम्भतत्थं पुरिमतरभवे सम्पजानं पजानं,&lt;br&gt;&#xA;सम्बोधिं तस्स सब्बासवविगमकरिं सद्दहन्तो’दहन्तो।&lt;br&gt;&#xA;सोतं तस्स’ग्गधम्मे निपुणमति सतं सङ्गमेसङ्गमेसं,&lt;br&gt;&#xA;निब्बाणं सन्तमिच्छे तिभवभयपरिच्‍चागहेतुं गहेतुं॥&lt;br&gt;&#xA;पञ्‍चमो परिच्छेदो।&lt;br&gt;&#xA;४०९.&lt;br&gt;&#xA;यो चन्दगोमि रचितेवरसद्दसत्थे,&lt;br&gt;&#xA;टीकं पसत्थमकरित्थ च पञ्‍चिकाय।&lt;br&gt;&#xA;बुद्धप्पभावजन निंच अका समन्त,&lt;br&gt;&#xA;पासादिकाय विनयट्ठकथाय टीकं॥&lt;br&gt;&#xA;४१०.&lt;br&gt;&#xA;अङ्गुत्तरागमवरट्ठकथाय टीकं,&lt;br&gt;&#xA;सम्मोभविब्भम विघातकरिं अकासि।&lt;br&gt;&#xA;अत्थाय संयमिगणस्स पधानिकस्स,&lt;br&gt;&#xA;गन्थं अका विनयसङ्गहनामधेय्यं॥&lt;br&gt;&#xA;४११.&lt;br&gt;&#xA;सन्तिन्द्रियस्सपटिपत्ति परायणस्स,&lt;br&gt;&#xA;सल्‍लेख वुत्ति निरतस्स समाहितस्स।&lt;br&gt;&#xA;अप्पिच्छतादि गुणयोग विभुसनस्स,&lt;br&gt;&#xA;सम्बुद्धसासनमहोदयकारणस्स॥&lt;br&gt;&#xA;४१२.&lt;br&gt;&#xA;सब्बेसुआचरियतं परमं गतस्स,&lt;br&gt;&#xA;सत्थेसु सब्बसमयन्तर कोविदस्स।&lt;br&gt;&#xA;सिस्सेनसारितनुजस्स महादिसामि॥&lt;br&gt;&#xA;४१३.&lt;br&gt;&#xA;सुद्धन्वयेन करुणादिगुणोदयेन,&lt;br&gt;&#xA;तक्‍कागमादि कुसलेन विसारदेन।&lt;br&gt;&#xA;सब्बत्थ पत्थट सुधाकररंसिजाल,&lt;br&gt;&#xA;सङ्कासकित्तिविसरेन परिक्खकेन॥&lt;br&gt;&#xA;४१४.&lt;br&gt;&#xA;सद्धाधनेन सखिलेन च धम्मकित्ति,&lt;br&gt;&#xA;नामेन राजगरुना चरियेन एसो।&lt;br&gt;&#xA;सोतुप्पसादजननो जिनदन्तधातु,&lt;br&gt;&#xA;वंसो कतो निखिलदस्सिपभावदीपो॥&lt;br&gt;&#xA;४१५.&lt;br&gt;&#xA;धम्मो पवत्ततु चिराय मुनिस्सरस्स,&lt;br&gt;&#xA;धम्मे ठिता वसुमतीपतयो भवन्तु।&lt;br&gt;&#xA;काले पवस्सतु घनो निखिला पजा’पि,&lt;br&gt;&#xA;अञ्‍ञोञ्‍ञमेत्तिपटिलाभसुखं लभन्तु॥&lt;/p&gt;</description>
    </item>
  </channel>
</rss>
