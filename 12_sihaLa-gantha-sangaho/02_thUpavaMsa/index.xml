<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ थूपवंस on पाळिषु विश्वासटिप्पणयो</title>
    <link>https://vvasuki.github.io/pALi/12_sihaLa-gantha-sangaho/02_thUpavaMsa/</link>
    <description>Recent content in &#43;०२ थूपवंस on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/pALi/12_sihaLa-gantha-sangaho/02_thUpavaMsa/index.xml" rel="self" type="application/rss+xml" />
    
    
    <item>
      <title>०० थुपवंसो</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/00_thupavaMso/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/00_thupavaMso/</guid>
      <description>थुपवंसो
॥नमो तस्स भगवतो अरहतो सम्मासम्बुद्धस्स॥
यस्मिं सयिंसु जिनधातुवरा समन्ता
छब्बण्ण रंसि विसरेहि समुज्‍जलन्ता,
निम्माय लोकहितहेतु जिनस्स रूपम्
तं थुपमब्भुत तमं सिरसा नमित्वा।
चक्खामहं सकल लोक हितावहस्स
थुपस्स सब्ब जन नण्दन कारणस्स,
वंसं सुरासुर नरिण्दवरेहि निच्‍चम्
सम्पूजितस्स रतनुज्‍जल थूपिकस्स।
किञ्‍चापि सो यतिजनेन पुरातनेन
अत्वाय सीहळजनस्स कतो पुरापि,
वाक्‍केन सिहळभवेन’भिसङ्खमत्ता
अत्थं न साधहति सब्बजनस्स सम्मा।
यस्मा च मागध निरुत्तिकतोपि थूप-
वंसो विरुद्धनय सद्द समाकुलो सो,
वत्तब्बमेव च बहुम्पि यतो न वुत्तम्</description>
    </item>
    
    <item>
      <title>०१ अभिनीहार कथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/01_abhinIhAra_kathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/01_abhinIhAra_kathA/</guid>
      <description>अभिनीहार कथा
६. ततो दीपङ्करो दसबलो बोधिसत्तं पसंसित्वा अट्ठहि पुप्फ मुट्ठीहि पूजेत्वा पदक्खिणं कत्वा पक्कामि। तेपि चतूसत सहस्स खीणासवा बोधिसत्तं पुप्फेहि च गण्धेहि च पूजेत्वा पदप्फणं कत्वा पक्कमिंसु। देवमनुस्सा च तथेव पूजेत्वा वण्दित्वा अथ खो बोधिसत्तो दसबलस्स व्याकरणं सुत्वा बुद्धभावं करतलगतमिव मञ्ञमानो पमुदित हदयो सब्बेसु पटिक्कन्तेसु सयना वुट्ठाय पुप्फरासि मत्थके पल्लङ्कं आभुजित्वा निसिन्नो बुद्धकारकधम्मे उपधारेन्तो कहननु खो बुद्धकारक धम्मा, किं उद्धं अधो दिसासु वीदीयासूति अनुक्कमेन सकलं धम्मधातुं विचिनन्तो पोराणकबोधिसत्तेहि आसेवित निसेवित पठमं दानपारमिं दिस्वा तत्थ दळभिसमादान कत्वा एवं अनुक्कमेन सील - नेक्खम्म - पञ्ञा - वीरिय - खन्ति - सच्च - अधिट्ठान - मेत्ता - उपेक्खा पारमियोच दिस्वा तत्थदळ्ह समादानं कत्वा देवताहि अभित्थुतो आकासमबभुग्गनत्व हिम हिमवन्तमेव अगमासि।</description>
    </item>
    
    <item>
      <title>०२ चूळामणिदुस्स थुपद्वयकथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/02_chULAmaNidussa_thupadvayakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/02_chULAmaNidussa_thupadvayakathA/</guid>
      <description>चूळामणिदुस्स थुपद्वयकथा
९. बोधिसत्तो पब्बजित्वा अनुक्‍कमेन राजगहं गन्त्वा तत्थ पिण्डाय चरित्वा पण्डव पब्बतपब्भारे निसिन्‍नो मगधराजेन रज्‍जेन निमन्तियमानो तं पटिक्खिपित्वा सब्बञ्‍ञुतं पत्वा तिस्सविजितं आगमनत्थायतेनगहित पटिञ्‍ञो आळारं-उद्दकञ्‍च उपसङ्कमित्वा तेसं सन्तिके अधिगतविसेसेन अपरितुट्ठो छब्बस्सानि महापधानं पदहित्वा विसाख पुण्णम दिवसे सेनानिनिगमे सुजाताय दिन्‍नपायासं परिभुञ्‍जित्वा नेरञ्‍जराय नदिया सुवण्णपातिं पवाहेत्वा नेरञ्‍जराय तीरे महावनसण्डे नानासमापत्तीहि दिवाभागं वितिनामेत्वा सायण्ह समये सोत्थियेन दिन्‍नं तिणमुट्ठिं गहेत्वा काळेन नागराजेन अभित्थुतगुणो बोधिमण्डं आरुय्ह तिणानि। सत्थरित्वा न तावीमं पल्‍लङ्कं भिण्दिस्सामि याव मे अनुपादाय आसवेहि चित्तं विमुच्‍चिस्सती’’ति पटिञ्‍ञं कत्वा पाचीन दासाभिमुखो निसीदित्वा-सूरिये अनत्थमितेयेव मारबलं विधमेत्वा पठमयामे पुब्बे निवासञाणं मज्झिमयामे चुतूपपातञाणं पत्वा पच्छिमयामावसाने दसबल चतुवेसारज्‍जादि सब्बगुणपतिमण्डितंसब्बञ्‍ञुतञाणं पटिविज्झित्वा सत्त सत्ताहं बोधिसमीपेयेव वीतिनामेत्वा अट्ठमे सत्ताहे अजपाल निग्रोधमूले निसिन्‍नो धम्मगम्भीरता पच्‍चवेक्खनेन अप्पोस्सुक्‍कतं आपज्‍जमानो दसदहस्सी महाब्रह्म परिवारेन सहम्पति महाब्रह्मुना आयाचित धम्मदेसनो बुद्धचक्खुना लोकं ओलोकेन्तो ब्रह्मुनो अज्झेसनं आदाय कस्स नु खो पठमं धम्मं देसेय्यन्ति ओलोकेन्तो आळारुद्दकानं कालकतभावं ञत्वा पञ्‍चवग्गीयानं भिक्खुनं बहूपकारतं अनुस्सरित्वा उट्ठायासना कासिपुरं गच्छन्तो अन्तरामग्गे उपकेन सद्धिं मन्तेत्वा आसाळहिपुण्णम दिवसे इसिपतने मिगदाये पञ्‍च वग्गियानं भिक्खुनं वसनट्ठानं पत्वा ते अननुच्छविकेन आवुसो वादेन समुदाचरन्ते अञ्‍ञापेत्वा धम्मचक्‍कं पवत्तेन्तो अञ्‍ञाकोण्डञ्‍ञत्थेरपमुखे अट्ठारस कोटियो अमतपानं पायेसि।</description>
    </item>
    
    <item>
      <title>०३ दसथूपकथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/03_dasathUpakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/03_dasathUpakathA/</guid>
      <description>दसथूपकथा
१०. एवं पतिट्ठितेसु पन थूपेसु महाकस्सपत्थेरो धातूनं अन्तरायं दिस्वा अजातसत्तुं उपसङ्कमित्वा महाराज एकं धातुनिधानं कातुं वट्टतिति आह साधु भन्ते निधानकम्मं ताव मम होतु, धातुयो पन कथं आहरापेमिति। न महाराज धातु आहरणं तुय्हं भारो, अम्हाकं भारोति। साधु भन्ते तुम्हे धातुयो आहरथ। अहं धातुनिधानं करिस्सामीति। थेरो तेसं तेसं राजकुलानं परिचरणमत्तकमेव ठपेत्वा सेसेधातुयो आहरि।
रामगामे पन धातुयो नागा गण्हिंसु तासं अन्तरायो नत्थि, अनागते लङ्कादीपे महाविहारे महाचेतियम्हि निधियिस्स नीति। ता न आहरित्थ, सेसेहि सत्तहि नगरेहि आहरित्वा राजगहस्स पाचीन दक्खिन दिसाभागे ठपेत्वा इमस्मिं ठाने यो पासाणो अत्थि, सो अन्तरधायतु, पंसु सुविसुद्धा होतु, उदकञ्‍च मा उट्ठहतूति अधिट्ठासि।</description>
    </item>
    
    <item>
      <title>०४ धातुनिधान कथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/04_dhAtunidhAna_kathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/04_dhAtunidhAna_kathA/</guid>
      <description>धातुनिधान कथा
११. एवं निट्ठिते धातुनिधाने यावतायुकं ठत्वा थेरो परिनिब्बुतो, राजापि यथाकम्मं गतो, तेपि मनुस्सा कालकता, अपरभागे पियदासो कुमारो छत्तं उस्सापेत्वा असोको नाम धम्म राजा हुत्वा ता धातुयो गहेत्वा जम्बुदीपे चतुरासीतिया चेतिय सहस्सेसु पतिट्ठापेसि। कथं बिण्दुसारस्स किर एकसतं पुत्ता अहेसुं ते सब्बे असोको अत्तना सद्धिं एकमातिकं तिस्स कुमारं ठपेत्वा घातेसि। घातेन्तो चत्तारि वस्सानि अनभिसित्तो रज्‍जं कारेत्वा चतुन्‍नं वस्सानं अच्‍चयेन तथागतस्स परिनिब्बानतो द्विन्‍नं वस्ससतानं उपरि अट्ठारसमे वस्से सकलजम्बुदीपे एकरज्‍जाभिसेकं पापुणि।
अभिसेकानुभावेन इमा राजिद्धियो आगता महापथविया हेट्ठा योजनप्पमाणे आणा पवत्ति, तथा उपरि आकासे, अनोतत्तदहतो अट्ठहि काजेहि सोळस पानीयघटे दिवसे दिवसे देवता आहरन्ति। यतो सासने उप्पन्‍नसद्धो हुत्वा अट्ठ घटे भिक्खुसङ्घस्स अदासि द्वे घटे सट्ठिमत्तानं तिपिटक भिक्खुनं द्वेघटे अग्गमहेसिया असण्धिमित्ताय चत्तारो घटे अत्तना परिभुञ्‍जि। देवता एव हिमवन्ते नागलता दन्तकट्ठ नाम अत्थि सिनिद्धा मुदुकं रसवन्तं, तं दिवसे दिवसे आभिरन्ति येन रञ्‍ञो च अग्गमहेसिया च सोळसन्‍नं नाटकसहस्सानं सट्ठिमत्तानं भिक्खुसहस्सानं देवसिकं दन्तपोणकिच्‍चं निप्फज्‍जि।</description>
    </item>
    
    <item>
      <title>०५ चतुरासीति सहस्स थूपकथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/05_chaturAsIti_sahassa_thUpakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/05_chaturAsIti_sahassa_thUpakathA/</guid>
      <description>चतुरासीति सहस्स थूपकथा
१२. एवं असोको धम्मराजा चतुरासीति विहारसहस्समहं कत्वा महाथेरो वण्दित्वा पुच्छि दायादोम्हि भन्ते बुद्धसासने’ति। किस्स दायादो त्वं महाराज, बाहिरको त्वं सासनस्साति। भन्ते छन्नवुतिकोटिधनं विस्सज्जेत्वा चतुरासीति विहारसहस्सानि सचेतियानि कारापेत्वा अहं न दायादो, अञ्ञे को दायादोति, पच्चय दायको नाम त्वं महाराज, यो पन अत्तनो पुत्तञ्च धीतरञ्च पब्बाजेति, अयं सासने दायादो नामाति।
एवं वुत्ते असोको राजा सासने दायादभावं पत्थयमानो अविदूरे ठितं महिण्दकुमारं दिस्वा सक्खिस्ससित्वं तात पब्बजितुन्ति आह। कुमारो पकतिया पब्बजितुकामो रञ्ञो वचनं सुत्वा अतिविय पामोज्जजातो पब्ब्जामि देव, मं पब्बाजेत्वा सासने दायादो होथाति आह तेन च समयेन राजधीता सङ्घमित्तापि तस्मिं ठाने ठिता होति तं दिस्वा आह-’त्वम्पि अम्म पब्बजितुं सक्खिस्ससी’ति, साधु ताताति सम्पटिच्छि। राजा पुत्त न मनं लभित्वा पहट्ठचित्तो भिक्खुसङ्घं उपसङ्कमित्वा भन्ते इमे दारके पब्बाजेत्वा मं सासने दायादं करोथाति सङ्घो रञ्ञो वचनं सम्पटिच्छित्वा कुमारं मोग्गलिपुत्त तिस्सत्थेरेन उपज्झायेन महादेवत्थेरेन च आचरियेन पब्बज्जापेसि। मज्झन्तिकत्थेरेन आचरियेन उपसम्पादेसि उपसम्पदामालकेयेव सहपटिसम्भिदाहि अरहत्तं पापुणि।</description>
    </item>
    
    <item>
      <title>०६ बोधि आगमनकथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/06_bodhi_AgamanakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/06_bodhi_AgamanakathA/</guid>
      <description>बोधि आगमनकथा
१४. अनुलादेवी पञ्‍चहि कञ्‍ञासतेहि पञ्‍चहि अन्तेपुरिसा सतेहीति मातुगामसहस्सेन सद्धिं सङ्घमित्तत्थेरिया सन्तिके पब्बजित्वा नचिरस्सेव सपरिवारा अरहत्ते पतिट्ठासि। अरिट्ठोपि खो रञ्‍ञो भागिनेय्यो पञ्‍चहि पुरिस सतेहि सद्धिं थेरस्स सन्तिके पब्बजित्वा सपरिवारो नचिरस्सेव अरहत्ते पतिट्ठासि। अथेकदिवसं राजा बोधिं वण्दित्वा थेरेन सद्धिं थूपारामं गच्छति। तस्स लोहपासादट्ठानं सम्पत्तस्स पुरिसा पुप्फानि आहरिंसु राजा थेरस्स पुप्फानि अदासि। थेरो पुप्फेहि लोहपासादट्ठानं पूजेसि पुप्फेसु भूमिया पतित मत्तेसु महाभूमिचालो अहोसि?
राजा कस्मा भन्ते भूमि चलितानि पुच्छि। इमस्मिं महाराज ओकासे अनागते सङ्घस्स उपोसथागारं भविस्सति। तस्सेतं पुब्बनिमित्तन्ति आह। पुन तस्स महाचेतियट्ठानं सम्पत्तस्स चम्पक पुप्फानि अभिहरिंसु। तानिपि राजा थेरस्स अदासि। थेरो महाचेतियट्ठानं पुप्फेहि पूजेत्वा वण्दि तावदेव महापथवी संकम्पि। राजा भन्ते कस्मा पथवी कम्पित्थाति पुच्छि। महाराज इमस्मिं ठाने अनागते बुद्धस्स भगवतो असदिसो महाथूपो भविस्सति। तस्सेतं पुब्बनिमित्तन्ति आह। अहमेव करोमि भन्तेति। अलं महाराज तुम्हाकं अञ्‍ञं बहुं कम्मं अत्थि। तुम्हाकं पन नन्ता दुट्ठगामणी अभयो नाम कारेस्सतीति।</description>
    </item>
    
    <item>
      <title>०७ योजनथूप कथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/07_yojanathUpa_kathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/07_yojanathUpa_kathA/</guid>
      <description>योजनथूप कथा
अथ राजा अञ्ञानि च बहूनि पुञ्ञकम्मानि कत्वा चत्तालीस वस्सानि रज्जं कारेसि। तस्स अच्चयेन तं कनिट्ठो उत्तिय राजा दसवस्सानि रज्जं कारेसि। तस्स अच्चयेन तं कनिट्ठो महासीवो दसवस्सानेव रज्जं कारेसि तस्स अच्चयेन तस्सापि कनिट्ठो सूरतिस्सो दसवस्सानेव रज्जं कारेसि ततो अस्सनाविक पुत्ता द्वे दमिळा सूरतिस्सं गहेत्वा द्वेवीस वस्सानि धम्मेन रज्जं कारेसुं। ते गहेत्वा मुटसीवस्स रञ्ञो पुत्तो असेलो नाम दसवस्सानि रज्जं कारेसि अथ चोळरट्ठतो अगन्त्वा एळारो नाम दमिलो असेल भूपतिं गहेत्वा चतुचत्तालीस वस्सानि रज्जं कारेसि एळारं गहेत्वा दुट्ठगामणि अभयो राजा अहोसि।</description>
    </item>
    
    <item>
      <title>०८ तदत्थदीपनत्थं अयमनुपुब्बकथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/08_tadatthadIpanatthaM_ayamanupubbakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/08_tadatthadIpanatthaM_ayamanupubbakathA/</guid>
      <description>तदत्थदीपनत्थं अयमनुपुब्बकथा
१५. देवानम्पियतिस्स रञ्‍ञो किर दुतियभातिको उपराजा महानागो नाम अहोसि। अथ रञ्‍ञो देवी अत्तनो पुत्तस्स रज्‍जं इच्छन्ति तरच्छनावा वापिं करोन्तस्स उपराजस्सविसेन अम्बं योजेत्वा अम्बमत्थके ठपेत्वा पेसेसि देवियि पुत्ते, उपराजेन सद्धिं गतो भाजने विवटे सयमेव अमबं गहेत्वा खादित्वा कालमकासि उपराजा तं कारणं ञत्वा देविया भीतो ततोयेव अत्तनो देविञ्‍च बलवाहनञ्‍च गहेत्वा रोहणं अगमासि। तस्स अग्गमहेसि अन्तरामग्गे यट्टालविहारे नाम पुत्तं विजायि तस्स तिस्सोति भातुनाम’मकंसि।
सो ततो गन्त्वा महागामे वसन्तो रोहणे रज्‍जं कारेसि तस्स अच्‍चयेन तस्स पुत्तो यट्टालतिस्सो महागामेयेव रज्‍जं कारेसि। तस्स अच्‍चयेन तस्सापि पुत्तो गोठाभयो नाम तत्थेव रज्‍जं कारेसि। गोठाभयस्स पुत्तो काकवण्णतिस्सो नाम तत्थेव रज्‍जं कारेसि। काकवण्णतिस्स रञ्‍ञो किर कल्याणितिस्स रञ्‍ञो धीता विहारमहादेवी नाम अग्गमहेसि अहोसि सा रञ्‍ञो पिया अहोसि मनापा। राजा ताय सद्धिं समग्गवासं वसन्तो पुञ्‍ञानि करोन्तो विहासि। अथेकदिवसं देवी राजगेहेयेव भिक्खुसङ्घस्स महादानं दत्वा सायण्हसमये गण्धमालादीनि गाहापेत्वा धम्मं सोतुं विहारंगता, तत्थ निपन्‍नं बाळ्हगिलानं आसन्‍नमरणं सीलवन्तं सामणेरं दिस्वा गण्धमालादीहि पूजेत्वा अत्तनो सम्पत्तिं वण्णेत्वा मम पुत्तभावं पत्थेथ भन्तेति याचि।</description>
    </item>
    
    <item>
      <title>०९ महियङ्गन थूपकथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/09_mahiyangana_thUpakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/09_mahiyangana_thUpakathA/</guid>
      <description>महियङ्गन थूपकथा
१७. ततो राजा दमिळेहि सद्धिं युज्झित्वा छत्तदमिळं गण्हित्वा तत्र बहु दमिळे घातेत्वा अम्बतित्थं आगन्त्वा अम्बदमिळं चतूहि मासेहि गण्हि। ततो ओरुय्ह महब्बले सत्तदमिळे एकाहेनेव गण्हि ततो अन्तरसोब्भे महाकोट्ठ दमिळं-दोणगामे गवर दमिळं-हालकोले महिस्सरिय दमिळं-नाळिसोब्भे नाळिक दमिळं-दिघाभसगल्लम्हि दिघाभय दमिळं गण्हि। ततो कच्छतित्थे किञ्चिसीस दमिळं चतूहि मासेहि गण्हि ततो वेठ नगरे ताळ दमिळं, भाणकदमिळञ्च-वहिट्ठे वहिट्ठ दमिळं=गामणिम्हि गामणि दमिळं-कुम्बुगामम्हि कुम्बु दमिळं-नण्दिक गामम्हि नण्दिक दमिळं-खाणुगामम्हि खाणु दमिळं-तम्बुन्नगामके मातुल भागिनेय्ये द्वे दमिळे गण्हि तदा-
‘‘अजानित्वा सकं सेनं-घातेन्ति सजना इति,</description>
    </item>
    
    <item>
      <title>१० मरीचवट्टि विहारकथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/10_marIchavaTTi_vihArakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/10_marIchavaTTi_vihArakathA/</guid>
      <description>मरीचवट्टि विहारकथा
१८. ततो राजा चिन्तेसि महामहिण्दत्थेरो किर मम अय्यकस्स देवानम्पियतिस्स रञ्‍ञो एवमाह। नत्ता ते महाराज दुट्ठगामणि अभयो विसं हत्थसतिकं सोवण्णमालिं थूपं कारेस्सति। सङ्घस्स च उपोसथागारभूतं नवभूमकं लोहपासादं कारेस्सतीति चिन्तेत्वा च पन ओलोकेन्तो राजगेहे करण्डके ठपितं सुवण्णपट्टलेखं दिस्वा तं वाचेसि। अनागते चत्तालीसं वस्ससतं अतिक्‍कम्म काकवण्णतिस्सस्स पुत्तो दुट्ठगामणि अभयो इदञ्‍चिदञ्‍च कारेस्सतीति सुत्वा हट्ठो उदग्गो अप्पोठेसि-अय्येन किर वतम्हि दिट्ठो महा महिण्देनाति।
ततो पातोव महामेघवनं गन्त्वा भिक्खुसङ्घं सन्‍निपातेत्वा एतदवोच? भन्ते भिक्खुसङ्घस्स उपोसथागारं कत्वा देवविमान सदिसं पासादं कारेस्सामि देवलोकं पेसेत्वा पटे विमानाकारं लिखापेत्वा मे देथाति?</description>
    </item>
    
    <item>
      <title>११ थूपसाधन लाभकथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/11_thUpasAdhana_lAbhakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/11_thUpasAdhana_lAbhakathA/</guid>
      <description>थूपसाधन लाभकथा
२०. अथ राजा थूपत्थाय उप्पन्‍नानि सुवण्णादीनि आहरापेत्वा भण्डागारेसु रासिं कारेसि ततो सब्बसम्भारे समत्ते विसाख पुण्णमुपोसथदिवसे पत्त विसाख नक्खत्ते महाथूपकरणत्थाय भूमिपरिकम्मं आरभि। राजा थुपट्ठाने पतिट्ठापितं सिलाथूपं हरापेत्वा थिरभावत्थाय समन्ततो हत्थिपाकार परियन्तं गम्भीरतो सतरतनप्पमाणं भूमिं खनापेत्वा पंसुं अपनेत्वा योधेहि गुळपासाणे अत्थरापेत्वा कम्मारकूटेहि आहनापेत्वा चुण्णविचुण्णे कारेसि।
ततो चम्मविनद्धेहि पादेहि महा हत्थीहि मद्दापेत्वा पासाणकोट्टिमस्सुपरि नवनीत मत्तिकं अत्थरापेसि। आकास गङ्गायहि तिपतितट्ठाने उदकबिन्दूनि उग्गन्त्वा समन्ता तिंस योजनप्पमाणपदेसे पतन्ति यत्थ सयञ्‍जातसाली उप्पज्‍जत्ति तं ठानं निच्‍चमेव तिन्तत्ता निन्तसीसकोळं नाम छातं। तत्थ मत्तिका सुखुमुत्ता नवनीत मत्तिकाति वुच्‍चति।</description>
    </item>
    
    <item>
      <title>१२ थूपारम्ह कथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/12_thUpAramha_kathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/12_thUpAramha_kathA/</guid>
      <description>थूपारम्ह कथा
२१. ततो राजा भिक्खुसङ्घं वण्दित्वा याच महाचेतियं निट्ठातिनाव मे भिक्खुसङ्घो भिक्खं गण्हातूति आह। भिक्खू नाधिवासेसु, अनुपुब्बेन याचन्तो उपल्लभिक्खूनं सत्ताहं अधिवासनं लभित्वा थूपट्ठानस्स समन्ततो अट्ठारससु ठानेसु मण्डपे कारयित्वा भिक्खुसङ्घं निसीदापेत्वा सत्ताहं महादानं दत्वा सब्बेसंयेव तेल-मधु-पाणितादि भेसज्जं दत्वा भिक्खुसङ्घं विस्सज्जेसि ततो नगरे भेरिंचारापेत्वा सब्बे इट्ठक वड्ढकि सन्तिपातेसि। ते पञ्चसतमत्ता अहेसुं।
तेसु एको अहं रञ्ञो चित्तं आराधेत्वा महाचेतियं कातुं सक्कोमीति राजानं पस्सि राजा कथं करोसीति पुच्छि। अहं देव पेसिकानं सतं गहेत्वा एकाहं एकं पंसुसकटं खेपेत्वा कम्मं करोमीति आह। राजा एवं सति पंसुरासिकं भविस्सति। तिणरुक्खादीनि उप्पज्जिस्सन्ति अद्धानं नप्पवत्ततीति तं पटिबाहि।</description>
    </item>
    
    <item>
      <title>१३ धातुगब्ब रूपवण्णनाकथा</title>
      <link>https://vvasuki.github.io/pALi/12_sihaLa-gantha-sangaho/02_thUpavaMsa/13_dhAtugabba_rUpavaNNanAkathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/12_sihaLa-gantha-sangaho/02_thUpavaMsa/13_dhAtugabba_rUpavaNNanAkathA/</guid>
      <description>धातुगब्ब रूपवण्णनाकथा
२३. एवं राजा धातुगब्भे कत्तब्ब कम्मं निट्ठापेत्वा चातुद्दसि दिवसे विहारं गन्त्वा भिक्खुसङ्घं सन्निपातेसि, सन्निपत्ति भिक्खू तिंस सहस्सानि अहेसुं राजा भिक्खुसङ्घं वण्दित्वा एवमाह। धातुगब्भे मया कत्तब्बकम्मं निट्ठापितं, स्वे आसाळभिमुपोसथ दिवसे उत्तरसाळ्ह नक्खत्तेन धातुनिधानं भविस्सति धातुयो जनाथ भन्तेति भिक्खुसङ्घस्स भारं कत्वा नगरमेवागञ्जि।
अथ भिक्खुसङ्घो धातु आहरणकं भिक्खुं गवेसन्तो पूजा परिवेण वासिकं सोळस वस्सुद्देसिकं छळभिञ्ञं सोणुत्तरं नाम सामणेरं दिस्वा तं पक्कोसापेत्वा आवुसो सोणुत्तर राजा धातुगब्भं निट्ठापेत्वा धातु आभरणं भिक्खुसङ्घस्स भारमकासि। तस्मा तया धातुयो आहरितब्बाति आहरामि भन्ते धातुयो कुतो लच्छामीति पुच्छि तस्स भिक्खुसङ्घो एवमाह। आवुसो सोणुत्तर ततागतो मरणमञ्चे निपन्नो सक्कं देवराजानं आमन्तेत्वा मय्हं अट्ठदोणप्पमाणेसु सारीरिक धातुसु एकं दोणं कोळियराजुहि सक्कतं, अनागते तम्बपण्णि दीपे महाचेतिये पतिट्ठहिस्सतीति आह।</description>
    </item>
    
  </channel>
</rss>