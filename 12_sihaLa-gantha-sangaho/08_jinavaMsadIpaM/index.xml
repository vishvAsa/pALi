<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८ जिनवंसदीपम् on पाळिषु विश्वासटिप्पणयो</title>
    <link>https://vishvAsa.github.io/pALi/12_sihaLa-gantha-sangaho/08_jinavaMsadIpaM/</link>
    <description>Recent content in &#43;०८ जिनवंसदीपम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/12_sihaLa-gantha-sangaho/08_jinavaMsadIpaM/index.xml" rel="self" type="application/rss+xml" />
    <item>
      <title>० जिनवंसदीपम्</title>
      <link>https://vishvAsa.github.io/pALi/12_sihaLa-gantha-sangaho/08_jinavaMsadIpaM/0_jinavaMsadIpam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/12_sihaLa-gantha-sangaho/08_jinavaMsadIpaM/0_jinavaMsadIpam/</guid>
      <description>&lt;p&gt;जिनवंसदीपम्&lt;br&gt;&#xA;॥नमो तस्स भगवतो अरहतो सम्मासम्बुद्धस्स॥&lt;br&gt;&#xA;१.&lt;br&gt;&#xA;महादयो यो हदयो’दयो’दयो&lt;br&gt;&#xA;हिताय दुक्खानुभवे भवे भवे,&lt;br&gt;&#xA;अकासि सम्बोधिपदं पदं पदम्&lt;br&gt;&#xA;तमाभिवन्दामि जिनं जिनं जिनं। (यमकबन्धनं)&lt;br&gt;&#xA;२.&lt;br&gt;&#xA;पहाय यत्था’भिरतिं रतिं रतिम्&lt;br&gt;&#xA;रमन्ति धम्मेव मुनी मुनी मुनी,&lt;br&gt;&#xA;विमुत्तिदं सब्बभवा भवा’भवा&lt;br&gt;&#xA;तमाभिवन्दे महितं हितं हितं। (यमकबन्धनं)&lt;br&gt;&#xA;३.&lt;br&gt;&#xA;निपीतसद्धम्मरसा रसा’रसा&lt;br&gt;&#xA;सुपुञ्‍ञखेत्तो’रसतं सतं सतं,&lt;br&gt;&#xA;गता विधूता विनयेन येन ये&lt;br&gt;&#xA;तमाभिवन्दे’सिगणङ्गण’ङ्गणं। (यमकबन्धनं)&lt;br&gt;&#xA;४.&lt;br&gt;&#xA;जिना’नतम्भोरुह हंसराजिनी&lt;br&gt;&#xA;जिनोरसानं मुखपञ्‍जरा’लि नी,&lt;br&gt;&#xA;सदत्थसारं सरसं विसूद नी&lt;br&gt;&#xA;उपेतु मे मानसमेव वाणि नी।&lt;br&gt;&#xA;५.&lt;br&gt;&#xA;कम्मावसेसा विचितो’पजात्या&lt;br&gt;&#xA;गन्था’हिसङ्खारविबन्धका मे,&lt;br&gt;&#xA;पणाम पुञ्‍ञातिसयेन’नेन&lt;br&gt;&#xA;मा पाकदाना’वसरा भवन्तु।&lt;br&gt;&#xA;६.&lt;br&gt;&#xA;सुवण्णवण्णस्स जिनस्स वण्णम्&lt;br&gt;&#xA;वण्णेय्य कपक्पम्पि कजितो सुवण्णो,&lt;br&gt;&#xA;कप्पस्सि’वोसान मनत्तताय&lt;br&gt;&#xA;न पापुणे बुद्धगुणान मन्तं।&lt;br&gt;&#xA;७.&lt;br&gt;&#xA;निद्धन्त चामीकर चारु रूपम्&lt;br&gt;&#xA;सरस्सती भूसण भासनंच,&lt;br&gt;&#xA;अनञ्‍ञ साधारण ञाणमस्स&lt;br&gt;&#xA;अवाविया’चिन्तिय मपक्पमेय्यं।&lt;br&gt;&#xA;८.&lt;br&gt;&#xA;कुहिं असाधारण रूप लीला&lt;br&gt;&#xA;कुहिं असाधारण वाणि लीला,&lt;br&gt;&#xA;कुहिं असाधारणञाण लीला&lt;br&gt;&#xA;कुहिं नु मे मन्दमतिस्स लीला।&lt;br&gt;&#xA;९.&lt;br&gt;&#xA;विभाविमानी परवम्हिनो ये&lt;br&gt;&#xA;इस्सा’भिमानेन विभञ्‍ञमाना,&lt;br&gt;&#xA;गवेसयन्ती’ध परस्स रव्धम्&lt;br&gt;&#xA;तेसं पसंसागरहाहि किम्मे।&lt;br&gt;&#xA;१०.&lt;br&gt;&#xA;पसत्थ सत्थागम पारदस्सी&lt;br&gt;&#xA;ये साधवो साधु गुणप्पसन्ता,&lt;br&gt;&#xA;गन्थस्स निम्माणपरिस्समं नो&lt;br&gt;&#xA;जानन्ति तेयेव इधप्पमाणा।&lt;br&gt;&#xA;११.&lt;br&gt;&#xA;आदिच्‍चवंसप्पभवस्स तस्स&lt;br&gt;&#xA;जिनस्स सत्थागमकोविदेहि,&lt;br&gt;&#xA;वुत्तोपि पुब्बाचरियेहि येसु&lt;br&gt;&#xA;गन्थेसु सङ्खेपवसेन वंसो।&lt;br&gt;&#xA;१२.&lt;br&gt;&#xA;न तेहि सक्‍का सुगतस्स वंसम्&lt;br&gt;&#xA;किञ्‍चापि विञ्‍ञातु मसेसयित्वा,&lt;br&gt;&#xA;सम्पुण्णवंसस्स विभावनाय&lt;br&gt;&#xA;तस्मा समुस्साहित मानसेन।&lt;br&gt;&#xA;१३.&lt;br&gt;&#xA;अभिप्पसन्‍नो रतनत्तयम्हि&lt;br&gt;&#xA;पसत्थवंसप्पभवो पभुनं,&lt;br&gt;&#xA;विभुसणो विस्सुतकित्तिघोसो&lt;br&gt;&#xA;यो भाति लङ्काय मुळारभाग्यो।&lt;br&gt;&#xA;१४.&lt;br&gt;&#xA;अमन्दचागा’भिरतस्स&lt;br&gt;&#xA;पुनन्दु नामस्स दयाधनस्स,&lt;br&gt;&#xA;बुद्धे पसादातिसयस्स तस्स&lt;br&gt;&#xA;अज्झेसनञ्‍चापि पटिग्गहेत्वा।&lt;br&gt;&#xA;१५.&lt;br&gt;&#xA;नस्साय पुब्बाचरियो’पदेसम्&lt;br&gt;&#xA;सोतून मत्थाय मया हिताय,&lt;br&gt;&#xA;निरुत्तिया मागधिकाय सम्मा&lt;br&gt;&#xA;विधीयते’दं जिनवंसदीपं।&lt;br&gt;&#xA;१६.&lt;br&gt;&#xA;सद्धासिनेहानुगताय पञ्‍ञा-&lt;br&gt;&#xA;दसाय सोतूहि मनोविमाने,&lt;br&gt;&#xA;पदीपितो’यं जिनवंसदीप-&lt;br&gt;&#xA;दीपोहरेपापतमप्पबन्धं।&lt;br&gt;&#xA;१७.&lt;br&gt;&#xA;पुरङ्गपुण्णा सिरिजम्बुदीपे&lt;br&gt;&#xA;सम्पत्तिभारेन दिवा’वतिण्णा,&lt;br&gt;&#xA;या देवराजस्स’मरावती’वा-&lt;br&gt;&#xA;मरावतीनाम पुरी पुरे’सी।&lt;br&gt;&#xA;१८.&lt;br&gt;&#xA;विज्‍जाधरानञ्‍च विहङ्गमानम्&lt;br&gt;&#xA;विबन्ध वेहासगतिं बहास,&lt;br&gt;&#xA;यस्मिं पुरस्मिं जितवेरि चक्‍कम्&lt;br&gt;&#xA;पाकारचक्‍कं विय चक्‍कवाळं।&lt;br&gt;&#xA;१९.&lt;br&gt;&#xA;सञ्‍चुम्बितम्होज रजो पबन्ध-&lt;br&gt;&#xA;सुपिञ्‍जरापा परिखाहिरामा,&lt;br&gt;&#xA;पुरित्थि पाकार नितम्बभागे&lt;br&gt;&#xA;समुब्बही कञ्‍चन मेखला’भं।&lt;br&gt;&#xA;२०.&lt;br&gt;&#xA;रत्तिन्दिवा रत्तमणि’न्दनील-&lt;br&gt;&#xA;मणिप्पभारञ्‍जित राजधानि,&lt;br&gt;&#xA;बबन्ध या’मन्दसुरिन्दचाप-&lt;br&gt;&#xA;समुज्‍जलाकासतलब्बिलासं।&lt;br&gt;&#xA;२१.&lt;br&gt;&#xA;यहिंवधूनं वदनम्बुजेहि&lt;br&gt;&#xA;कतावमानं हरिणङ्कबिम्बं,&lt;br&gt;&#xA;पभाहि नीलोपलतोरणातम्&lt;br&gt;&#xA;सोकाभीभूतंच विवण्णमाप।&lt;br&gt;&#xA;२२.&lt;br&gt;&#xA;सरोरुह’न्ती मणिमन्दिराभा-&lt;br&gt;&#xA;सञ्‍चुम्बितं पुण्णससङ्कबिम्बं।&lt;br&gt;&#xA;सङ्काय रामाजनता’भिरामा&lt;br&gt;&#xA;करे पसारेसि पुरम्हि यस्मिं।&lt;br&gt;&#xA;२३.&lt;br&gt;&#xA;यत्थ’ङ्गनानं पटिबिम्बितानि&lt;br&gt;&#xA;आदासभित्तीसु मुखम्बुजानि,&lt;br&gt;&#xA;आसुं विघाताय मधुब्बतानम्&lt;br&gt;&#xA;विलोचनालीन मनुग्गहाय।&lt;br&gt;&#xA;२४.&lt;br&gt;&#xA;सम्मत्त मातङ्ग धराधरेहि&lt;br&gt;&#xA;यस्मिं अभिस्सन्द मदस्सवन्ति,&lt;br&gt;&#xA;तुरङ्ग रङ्गेही तरङ्ग माला&lt;br&gt;&#xA;समाकुलेवा’सि विधूत धूली।&lt;br&gt;&#xA;२५.&lt;br&gt;&#xA;निक्खित्तवीणा मणिनुपुरानम्&lt;br&gt;&#xA;विलासिनीनं मुदुपाणि पादे,&lt;br&gt;&#xA;मत्तालिमाला कलनादिनी किम्&lt;br&gt;&#xA;नालङ्करुं यत्थ कतावकासा।&lt;br&gt;&#xA;२६.&lt;br&gt;&#xA;धवत्थिनीनं कुचसारसेहि&lt;br&gt;&#xA;नेत्तालिभारा’नननीरजेहि,&lt;br&gt;&#xA;या हासवीचीहि पुरी रजन्या&lt;br&gt;&#xA;रराज समफुल्‍लसरोजिनी’व।&lt;br&gt;&#xA;२७.&lt;br&gt;&#xA;चन्दप्पभा चुम्बित चन्दकन्त&lt;br&gt;&#xA;पासाणधारा मणिचन्दिकासू,&lt;br&gt;&#xA;चन्दाननानं यहि मङ्गनाहम्&lt;br&gt;&#xA;परिस्समस्सो’पसमाय’हेसुं।&lt;br&gt;&#xA;२८.&lt;br&gt;&#xA;यस्मिं पूरे उद्धमधो विनद्ध-&lt;br&gt;&#xA;जुतिप्पबन्धो मणिमन्दिरानं,&lt;br&gt;&#xA;समुब्बही गेरुक पङ्क दिद्ध-&lt;br&gt;&#xA;वितान पच्‍चत्थरणब्बिलासम्&lt;br&gt;&#xA;२९.&lt;br&gt;&#xA;सुवण्ण मुत्ता मणि वंसवण्णा-&lt;br&gt;&#xA;पवाळ रूपी वजिरेहिञ्‍चा’पि,&lt;br&gt;&#xA;या सत्तधञ्‍ञेहि धनेहि फीता&lt;br&gt;&#xA;अहू पुरि धञ्‍ञवती’व नारी। (सिलेसबन्धनं)&lt;br&gt;&#xA;३०.&lt;br&gt;&#xA;पसारिता’नेकदिसामुखेसु&lt;br&gt;&#xA;विचित्तवत्था’भरणादिपूरा,&lt;br&gt;&#xA;यत्था’पणा निज्‍जितकप्परुक्खा&lt;br&gt;&#xA;करिंसु लोकाभिमतत्थसिद्धिं।&lt;br&gt;&#xA;३१.&lt;br&gt;&#xA;परागरत्ता मधुपातिमत्ता&lt;br&gt;&#xA;सम्हिन्‍नवेला घननीलवाला,&lt;br&gt;&#xA;हंसासया पञ्‍चसराभिरामा&lt;br&gt;&#xA;यस्मिं तळाका विय कामभोगी। (सिलेसबन्धनं)&lt;br&gt;&#xA;३२.&lt;br&gt;&#xA;पुरन्तरस्मिं रतनग्घिकानम्&lt;br&gt;&#xA;रंसिप्पबन्धेहि हतन्धकारे,&lt;br&gt;&#xA;कुन्दारविन्दब्भुदयेनयस्मिम्&lt;br&gt;&#xA;रत्तिन्दिवाभेद मवेदि लोको।&lt;br&gt;&#xA;३३.&lt;br&gt;&#xA;मातङ्गजीमूतघटाय घण्टा-&lt;br&gt;&#xA;टङ्कारगम्भीररवाय यस्मिं,&lt;br&gt;&#xA;पलम्भीता मत्तसिखण्डिमाला&lt;br&gt;&#xA;अका विकालेपि अखण्डकीळं।&lt;br&gt;&#xA;३४.&lt;br&gt;&#xA;पुरम्हि यस्मिं चरणम्बुजेहि&lt;br&gt;&#xA;वधूजतो बन्धितनूपुरेहि,&lt;br&gt;&#xA;विकास कोकासन सीस बद्ध&lt;br&gt;&#xA;मत्तालि सेस’म्बुजिनी अजेसि।&lt;br&gt;&#xA;३५.&lt;br&gt;&#xA;रसातलं नागफणावनद्धम्&lt;br&gt;&#xA;नभोतलं विज्‍जुलतावनद्धं,&lt;br&gt;&#xA;या छादिता रूपियजातरूप-&lt;br&gt;&#xA;धजावलीहा’जिनि राजधानी।&lt;br&gt;&#xA;३६.&lt;br&gt;&#xA;नानत्थसारं मितधातुवण्णम्&lt;br&gt;&#xA;छन्दारहं पाणगणा’भिरामं,&lt;br&gt;&#xA;कविप्पसत्थं सरसं सिलेसा-&lt;br&gt;&#xA;लङ्कारपज्‍जं’व पुरं यमासि। (सिलेसबन्धनं)&lt;br&gt;&#xA;३७.&lt;br&gt;&#xA;पुरम्हि तस्मिं करुणानिधानो&lt;br&gt;&#xA;बुद्धङ्कुरो ब्राह्मणसारवंसे,&lt;br&gt;&#xA;असङ्खकप्पान मितो चतुन्‍नम्&lt;br&gt;&#xA;लक्खादिकानं उदपादि पुब्बे।&lt;br&gt;&#xA;३८.&lt;br&gt;&#xA;भोवादिवंसे’कदिवाकरस्स&lt;br&gt;&#xA;पुञ्‍ञानुभावो’दयमङ्गलेहि,&lt;br&gt;&#xA;जातस्स खो सम्पति जम्बुदीपो&lt;br&gt;&#xA;विलुम्पयी मङ्गलवासलीलं।&lt;br&gt;&#xA;३९.&lt;br&gt;&#xA;जातक्खणे तस्स सरीरजेन&lt;br&gt;&#xA;गन्धेन वण्णेन सके निकेते,&lt;br&gt;&#xA;हतप्पभा चन्दनतेलदीपा&lt;br&gt;&#xA;सण्ठानमत्तेहि विजानियासुं।&lt;br&gt;&#xA;४०.&lt;br&gt;&#xA;विमुत्तदोसाहि सुखेधिताहि&lt;br&gt;&#xA;धातीहि कुम्भोरुपयोधराहि,&lt;br&gt;&#xA;भतो कुमारो सुकुमारकायो&lt;br&gt;&#xA;खेपेसि सो कानिचि वासरानि।&lt;br&gt;&#xA;४१.&lt;br&gt;&#xA;महामहेचा’थ पवत्तमाने&lt;br&gt;&#xA;सवेद वेदङक्ग विदू विदूहि,&lt;br&gt;&#xA;कारापयुं ते पितरो’रसस्स&lt;br&gt;&#xA;नामं सुमेधो’ति पदत्थसारं।&lt;br&gt;&#xA;४२.&lt;br&gt;&#xA;उळारभाग्येन समं कुमारे&lt;br&gt;&#xA;संवद्धमाने जननी न तित्तिं,&lt;br&gt;&#xA;पायासि नीलामकललोचनालिम्&lt;br&gt;&#xA;मुखम्बुजं तस्स’भिचुम्बमाना।&lt;br&gt;&#xA;४३.&lt;br&gt;&#xA;सुखेधित’ङ्गावयवो कुमारो&lt;br&gt;&#xA;विमानभुम्या मणिनिम्मिताय,&lt;br&gt;&#xA;परोदि मातापितरो’भियाचम्&lt;br&gt;&#xA;बिम्बं कनिजं जानुयुगेन गच्छं।&lt;br&gt;&#xA;४४.&lt;br&gt;&#xA;सुवण्णबिम्बो’पमचारुरूपो&lt;br&gt;&#xA;समाचरं धातिभुजा’वलम्बं,&lt;br&gt;&#xA;विञ्‍ञासपाद’ङ्गुलिमञ्‍जरीहि&lt;br&gt;&#xA;सलीलमावासमलङ्करित्थ।&lt;br&gt;&#xA;४५.&lt;br&gt;&#xA;निजेन तेजेन च जिवलोकम्&lt;br&gt;&#xA;यसेन’पुब्बाचरिमं फुसन्तो,&lt;br&gt;&#xA;तिरोकरित्वा रविचन्दसोभम्&lt;br&gt;&#xA;संवड्ढि धीरो उभतो सुजतो।&lt;br&gt;&#xA;४६.&lt;br&gt;&#xA;सो सत्तमा याव पितामहस्स&lt;br&gt;&#xA;युगा सगब्भासयसुद्धिको’सि,&lt;br&gt;&#xA;निहीनजच्‍चो’ति न जातिवादा&lt;br&gt;&#xA;खित्तो’पकुट्ठो भवि विप्पसेट्ठो।&lt;br&gt;&#xA;४७.&lt;br&gt;&#xA;वेदन्तयं सो सनिघण्टु सत्थम्&lt;br&gt;&#xA;सकेटुभं साक्खरभेद सत्थं,&lt;br&gt;&#xA;साधब्बतब्बेदि’तिहास सत्थम्&lt;br&gt;&#xA;अवेदि वेदङ्गयुतं प सत्थं।&lt;br&gt;&#xA;४८.&lt;br&gt;&#xA;अज्झायको मन्तधरो पवीणो&lt;br&gt;&#xA;कलासु लोकायतलक्खणेसु,&lt;br&gt;&#xA;पपूरकारि पदको कवीनम्&lt;br&gt;&#xA;तेता’सि वेय्याकरणो गणिसो।&lt;br&gt;&#xA;४९.&lt;br&gt;&#xA;कन्दप्पदप्पा’नलधुमराजि-&lt;br&gt;&#xA;लीलावलम्बि निजमस्सुराजि,&lt;br&gt;&#xA;न केवलं कोमलगण्डभागम्&lt;br&gt;&#xA;मनम्पि थीनं मलिनीकरित्थ।&lt;br&gt;&#xA;५०.&lt;br&gt;&#xA;तन्देभवण्णायतन’ण्णवम्हि&lt;br&gt;&#xA;नरूपतण्हातरणि नरानं,&lt;br&gt;&#xA;पायासि चक्खायतनप्पियाहि&lt;br&gt;&#xA;तीरन्तरं चित्तनियामकट्ठा।&lt;br&gt;&#xA;५१.&lt;br&gt;&#xA;द्विजो सुमेधो सुविसुद्धमेधो&lt;br&gt;&#xA;मातापितुन्‍नं निधनावसाने,&lt;br&gt;&#xA;पुञ्‍ञानुभावप्पभवं अगार-&lt;br&gt;&#xA;मज्झावसं कामसुखं’नुभुञ्‍जी।&lt;br&gt;&#xA;५२.&lt;br&gt;&#xA;निसज्‍ज पासादतले’कदा सो&lt;br&gt;&#xA;पल्‍लङ्कमाधाय रहोगतोव,&lt;br&gt;&#xA;पुनब्भवुप्पत्ति सरीरभेदो&lt;br&gt;&#xA;दुक्खो’ति चिन्तेसि सभावचिन्ती।&lt;br&gt;&#xA;५३.&lt;br&gt;&#xA;जातो स’हं जातिजरारुजादि-&lt;br&gt;&#xA;धम्मो’म्हि तस्मा भवदुक्खसुञ्‍ञं,&lt;br&gt;&#xA;निच्‍चं अजातिं अजरं अरोगम्&lt;br&gt;&#xA;गवेसितुं वट्टति निब्बुति’न्ति।&lt;br&gt;&#xA;५४.&lt;br&gt;&#xA;यथापिदुक्खे सति च’त्थिसातम्&lt;br&gt;&#xA;तदञ्‍ञमुण्हे सति सीतमत्थि,&lt;br&gt;&#xA;भवम्हि सन्ते विभवो’पि एवम्&lt;br&gt;&#xA;निब्बाणमत्थी तिविधग्गिसन्ते।&lt;br&gt;&#xA;५५.&lt;br&gt;&#xA;सावज्‍जधम्मे इहविज्‍जमाने&lt;br&gt;&#xA;संविज्‍जते भो निरवज्‍जधम्मो,&lt;br&gt;&#xA;अजाति होति सति जातिया’ति&lt;br&gt;&#xA;एवं विचिन्तेसि सदत्थविन्ती।&lt;br&gt;&#xA;५६.&lt;br&gt;&#xA;दिस्वा यथा गुथगतो तळाकम्&lt;br&gt;&#xA;न तस्स दोसो न तमोतरेय्य,&lt;br&gt;&#xA;किलेसधोवे अमतम्हि सन्ते&lt;br&gt;&#xA;तथा न सेवेथ न तस्स दोसो।&lt;br&gt;&#xA;५७.&lt;br&gt;&#xA;पापारिरुद्धो सति खेममग्गे&lt;br&gt;&#xA;न तस्स दोसो न सुखं वजेय्य,&lt;br&gt;&#xA;पापारिरुद्धो सति खेममग्गे&lt;br&gt;&#xA;तथा नगच्छेय्य न तस्स दोसो। (यमकबन्धनं)&lt;br&gt;&#xA;५८.&lt;br&gt;&#xA;यथापि वेज्‍जे सति घोररोगी&lt;br&gt;&#xA;न तस्स दोसो त लभे तिकिच्छं,&lt;br&gt;&#xA;रागादिरोगी सति बुद्धवेज्‍जे&lt;br&gt;&#xA;धम्मोसधं ने’च्छति कस्स दोसो।&lt;br&gt;&#xA;५९.&lt;br&gt;&#xA;यो कण्ठबद्धं कुणपं पहाय&lt;br&gt;&#xA;यथासुखं गच्छति सेरिचारी,&lt;br&gt;&#xA;तथेवि’मं कुच्छित पूतिकायम्&lt;br&gt;&#xA;यंनून गच्छेय्यमहं जहित्वा।&lt;br&gt;&#xA;६०.&lt;br&gt;&#xA;उच्‍चारठानम्हि जना’नपेक्खा&lt;br&gt;&#xA;कत्वा करीसानि कयथा वजन्ति,&lt;br&gt;&#xA;तथा सरीरं कुणपेहि पूरम्&lt;br&gt;&#xA;यंनून गच्छेय्यमहं जहित्वा।&lt;br&gt;&#xA;६१.&lt;br&gt;&#xA;नावं यथा जज्‍जरमापगाहिम्&lt;br&gt;&#xA;वजेय्य नेता अतपेक्खकोव,&lt;br&gt;&#xA;तथा नवद्वारसवं सरीरम्&lt;br&gt;&#xA;यंनून गच्छेय्यमहं जहित्वा।&lt;br&gt;&#xA;६२.&lt;br&gt;&#xA;चोरेहि गच्छं अवहारभीत्या&lt;br&gt;&#xA;खेमं सुमेधो पुरमोतरेय्य,&lt;br&gt;&#xA;तथा सरीरं कुसलावहारम्&lt;br&gt;&#xA;यंनून गच्छेय्यमहं जहित्वा।&lt;br&gt;&#xA;६३.&lt;br&gt;&#xA;नेक्खम्म सङ्कप्प परो’पमाहि&lt;br&gt;&#xA;अनुस्सरित्वे’वमुळारवीरो,&lt;br&gt;&#xA;हतो’रपारे तिभवे असारे&lt;br&gt;&#xA;विहासि उक्‍कण्ठितमानसो सो।&lt;br&gt;&#xA;६४.&lt;br&gt;&#xA;सुवण्ण मुत्ता मणि रूपियादि-&lt;br&gt;&#xA;धनेहि धञ्‍ञेहि च पूरितानि,&lt;br&gt;&#xA;अवापुरित्वान,थ कोसकोट्ठा-&lt;br&gt;&#xA;गारानि तं दस्सयि रासिवड्ढो।&lt;br&gt;&#xA;६५.&lt;br&gt;&#xA;पितामहानं पकपितामहानम्&lt;br&gt;&#xA;मातापितुन्‍नं विभवा पनेत्थ,&lt;br&gt;&#xA;अनप्पकाथावरजङ्गमाते&lt;br&gt;&#xA;संदिस्सरे धीर सुमेधविप्प।&lt;br&gt;&#xA;६६.&lt;br&gt;&#xA;सो सत्तमा याव पवेणिवट्टा&lt;br&gt;&#xA;विभावयित्वा विभवस्सरासिं,&lt;br&gt;&#xA;धनागमस्सापि धनब्बयस्स&lt;br&gt;&#xA;पमाण’माचीक्खिपमाणदस्सिं।&lt;br&gt;&#xA;६७.&lt;br&gt;&#xA;कुटुम्बमेतं पटिपज्‍जमानो&lt;br&gt;&#xA;कामेसु देवोविय इन्द्रियानि,&lt;br&gt;&#xA;इच्छानुरूपं परिचारयस्सु&lt;br&gt;&#xA;इच्‍चेव मारोचयि रासिवड्ढो।&lt;br&gt;&#xA;६८.&lt;br&gt;&#xA;अमुं महन्तं धनधञ्‍ञरासिम्&lt;br&gt;&#xA;समाविनित्वे’क कहापणम्पि,&lt;br&gt;&#xA;ना’दाय मातापितरोप्य’हो तो&lt;br&gt;&#xA;गता यथाकम्म मितो परत्थ।&lt;br&gt;&#xA;६९.&lt;br&gt;&#xA;तब्बत्थुसारग्गहणातिसूरो&lt;br&gt;&#xA;वोस्सग्गसन्तो अथ सत्तसारो,&lt;br&gt;&#xA;रञ्‍ञो समारोचिय एतमत्थम्&lt;br&gt;&#xA;भेरिं चरापेसि सके पुरम्हि।&lt;br&gt;&#xA;७०.&lt;br&gt;&#xA;सन्तप्पयि भेरिविरावगन्ध-&lt;br&gt;&#xA;माघाय सम्पत्तजाता’लिजातं,&lt;br&gt;&#xA;भोवादि नानारतनादिभोग-&lt;br&gt;&#xA;मधूहि सत्ताह’मनाथनाथो।&lt;br&gt;&#xA;७१.&lt;br&gt;&#xA;तदग्ग यञ्‍ञालय वारिवाह-&lt;br&gt;&#xA;धारानिपातद्धनवुट्ठिहेतु,&lt;br&gt;&#xA;महा जनस्सा’धिकवत्थुतण्हा-&lt;br&gt;&#xA;तटानि भिन्‍नानि मनोदहेसु।&lt;br&gt;&#xA;७२.&lt;br&gt;&#xA;सुखेधितो कामसुखं पहाय&lt;br&gt;&#xA;घरा’भीनिक्खम्म ततो सुमेधो,&lt;br&gt;&#xA;अज्झोगहेत्वा हिमवन्त’माप&lt;br&gt;&#xA;धम्मेसको धम्मकपकब्बत’न्तं।&lt;br&gt;&#xA;७३.&lt;br&gt;&#xA;वितक्‍कमञ्‍ञाय’थ देवरञ्‍ञा&lt;br&gt;&#xA;व्यापारितो मापयि विस्सकम्मो,&lt;br&gt;&#xA;तहिं विवेकक्खमक मस्समञ्‍च&lt;br&gt;&#xA;मनोरमं चङ्कमभुमिभागं।&lt;br&gt;&#xA;७४.&lt;br&gt;&#xA;तमस्समं पब्बजितेहि सुञ्‍ञम्&lt;br&gt;&#xA;उपेच्‍च सोञ्‍चारमवापुरित्वा,&lt;br&gt;&#xA;ञत्वा तदन्तोलिखित’क्खरानि&lt;br&gt;&#xA;खारिंपरिक्खारभरंअवेक्खि।&lt;br&gt;&#xA;७५.&lt;br&gt;&#xA;निवत्थवत्थंनववदोसुपेतम्&lt;br&gt;&#xA;विवज्‍जियावज्‍जियवज्‍जदस्सि,&lt;br&gt;&#xA;धारेसितंबारसधानिसंस-&lt;br&gt;&#xA;मनोजपुप्फत्थरवाकचीरं।&lt;br&gt;&#xA;७६.&lt;br&gt;&#xA;पुन्‍नागपुप्फत्थरका’भिरामम्&lt;br&gt;&#xA;अंसे विधाया’जिनचम्मखण्डं,&lt;br&gt;&#xA;कत्वा जटामण्डल मित्तमङ्गे&lt;br&gt;&#xA;तिवङ्क मादाय’थ खारिकाजं।&lt;br&gt;&#xA;७७.&lt;br&gt;&#xA;भुजङ्गभोगो’रुभुजेन धीरो&lt;br&gt;&#xA;आदाय चालम्बनदण्डकोटिं,&lt;br&gt;&#xA;समग्गही तापसवेसमेवम्&lt;br&gt;&#xA;विरत्तचित्तोक विभवेव भवे’पि।&lt;br&gt;&#xA;७८.&lt;br&gt;&#xA;सो चङ्कमी चङ्कममोतरित्वा&lt;br&gt;&#xA;सिलातलस्मिञ्‍च दिवा निसज्‍जि,&lt;br&gt;&#xA;सायं पविट्ठो वसि पण्णसालम्&lt;br&gt;&#xA;निपज्‍जि कट्ठत्थरसेसमञ्‍चे।&lt;br&gt;&#xA;७९.&lt;br&gt;&#xA;पचचूसकालम्हि पबुज्झितो सो&lt;br&gt;&#xA;आवज्‍जयित्वा’गमनप्पवत्तिं,&lt;br&gt;&#xA;विवेककामस्स ममे’त्थ वासो&lt;br&gt;&#xA;कामं घरावाससमो सिया’ति।&lt;br&gt;&#xA;८०.&lt;br&gt;&#xA;अदुञ्हि पण्णच्छदनं कपोत-&lt;br&gt;&#xA;पादारुणं बेलुवपक्‍कवण्णा,&lt;br&gt;&#xA;भूमीपि भित्ती रजतावदाता&lt;br&gt;&#xA;मञ्‍चो’पि चित्तत्थरवारुरूपो।&lt;br&gt;&#xA;८१.&lt;br&gt;&#xA;सुभाक मनापा मम पकण्णसाला&lt;br&gt;&#xA;सादीनवा दुप्परिभारिया’यं,&lt;br&gt;&#xA;पणीतभिक्खा परियेट्ठि मूल-&lt;br&gt;&#xA;दुक्खस्स नत्थि’ति पमाण मन्तो।&lt;br&gt;&#xA;८२.&lt;br&gt;&#xA;अगारसञ्‍ञाय पटिक्खपित्वा&lt;br&gt;&#xA;तञ्‍च’ट्ठदोसा कुलपण्णसालं,&lt;br&gt;&#xA;दसङ्ग साधारण रुक्खमूलम्&lt;br&gt;&#xA;फलाफखलाहार मुपेच्‍च भोजी।&lt;br&gt;&#xA;८३.&lt;br&gt;&#xA;सुमेधसो सो दिवसानि सत्त&lt;br&gt;&#xA;महापधानं पदहं सुमेधो,&lt;br&gt;&#xA;पत्तो अभिञ्‍ञासु वसिसु पारम्&lt;br&gt;&#xA;सब्बंक समापत्तिसुखं अविन्दि।&lt;br&gt;&#xA;८४.&lt;br&gt;&#xA;तस्मिंखणे कानन देवताहि&lt;br&gt;&#xA;साधू’ति निग्घोसितपीतिघोसो,&lt;br&gt;&#xA;अब्भुग्गतो तस्स यसेन सद्धिम्&lt;br&gt;&#xA;विसुद्धविज्‍जाचरणु’ब्भवेन।&lt;br&gt;&#xA;८५.&lt;br&gt;&#xA;विज्‍जाधरा तग्गुणदीपकानि&lt;br&gt;&#xA;मुतिङ्गवीणाधनिबन्धवानि,&lt;br&gt;&#xA;गायिंसु गीतानि’व नच्‍चमानो&lt;br&gt;&#xA;हिमाचलो सम्पति सम्पवेधि।&lt;br&gt;&#xA;८६.&lt;br&gt;&#xA;मुद्धङ्कुरं भुधरकुटबाहु-&lt;br&gt;&#xA;सतेहि तन्‍निज्झर चामरेहि,&lt;br&gt;&#xA;विधूयमानेहि विधूतपापम्&lt;br&gt;&#xA;कतोपहारेव महासरा’पी।&lt;br&gt;&#xA;८७.&lt;br&gt;&#xA;अकालमेघद्धनि भेरिराव-&lt;br&gt;&#xA;व्यापारिता मत्तसिखण्डिसण्डा।&lt;br&gt;&#xA;अज्झावसन्तं वनसण्डमज्झम्&lt;br&gt;&#xA;महिंसुचा’खण्डनतण्डवेन।&lt;br&gt;&#xA;८८.&lt;br&gt;&#xA;मन्दा’निला’मन्दभुजा’वलम्ब-&lt;br&gt;&#xA;सुनीलसाखामणिविजनीहि,&lt;br&gt;&#xA;लतङ्गना’लिङ्गितसालसामी&lt;br&gt;&#xA;संविजयुं वितदरम्पि धीरं।&lt;br&gt;&#xA;९०.&lt;br&gt;&#xA;कपीतना’सोक तमाल नीपा&lt;br&gt;&#xA;कपीतना’सोक तमाल नीपा, (समत्तपादभ्यास महा यमकं)&lt;br&gt;&#xA;कपीतना’सोक तमाल नीपा&lt;br&gt;&#xA;कपीतना’सोक तमाल नीपा।&lt;br&gt;&#xA;९१.&lt;br&gt;&#xA;न वेललिता किं पसवका’वतंसा&lt;br&gt;&#xA;लताविताना मधुपालिसाली,&lt;br&gt;&#xA;लताविताना मधुपा’लिसाली&lt;br&gt;&#xA;न वेल्‍लिता किं पकसवा’वतंसा।(समुग्गभेद यमकं)&lt;br&gt;&#xA;९२.&lt;br&gt;&#xA;पुप्फावली कन्दल पाटलग्गा&lt;br&gt;&#xA;कलापिनी सा वनराजिनीला,&lt;br&gt;&#xA;पुप्फाकुली कन्दन पाटलक्खी&lt;br&gt;&#xA;कलापनीला वर राजिनीव। (अद्धगोमुत्तिका बन्धनं)&lt;br&gt;&#xA;९३.&lt;br&gt;&#xA;नतासिरो मञ्‍जरिकासुरम्हा&lt;br&gt;&#xA;नतासिरो पञ्‍जलिकाव रम्मे,&lt;br&gt;&#xA;वने निबद्धं रमितो विभासि&lt;br&gt;&#xA;विनेय्य बन्धूरचीतो पहारो। (पादगोमुत्तिका बन्धनं)&lt;br&gt;&#xA;९४.&lt;br&gt;&#xA;रजोकिरन्ता’वनता लतासुम्&lt;br&gt;&#xA;लाजोकिरन्ता वनिता नताव,&lt;br&gt;&#xA;द्विजोअरञ्‍ञं वसिता पिताघो&lt;br&gt;&#xA;गजोतरन्तोव लता वितानं। (सिलोकगोमुत्तिका बन्धनं आकुलजालमितिपि)&lt;br&gt;&#xA;९५.&lt;br&gt;&#xA;मतङ्गजिन्दा न मसक्‍करिंसु&lt;br&gt;&#xA;पादानि नत्वान पदिपधामं,&lt;br&gt;&#xA;पञ्‍ञाधवं पीन तपं फलेहि&lt;br&gt;&#xA;हिमद्दिपादे परिसुत्तमञ्हि। (कब्बनाम गब्भ चक्‍कं)&lt;br&gt;&#xA;९६.&lt;br&gt;&#xA;मेत्ताय छत्तं’व फणं फणिन्दो&lt;br&gt;&#xA;धारेसि सीसे वसिनो चचार,&lt;br&gt;&#xA;नथामवा’काव’बलेसु किञ्‍चि&lt;br&gt;&#xA;मेधाय नन्दो थिरवाचि खेमे। (कविनाम गब्भ चक्‍कं)&lt;br&gt;&#xA;९७.&lt;br&gt;&#xA;नो’सितेहि’स्स सन्तास’नू’न तोस वतो दो,&lt;br&gt;&#xA;दायतो वसतो न’नुसन्तासस्स हितेसिनो। (गाथद्धविसय पटिलोम यमकं)&lt;br&gt;&#xA;९८.&lt;br&gt;&#xA;योका’सा’वास कायो काम’काम’मकाम’का,&lt;br&gt;&#xA;सकायना’नाय’कास वाम ना ग गना’मवा। (सब्बतो भद्द बन्धनं)&lt;br&gt;&#xA;९९.&lt;br&gt;&#xA;दयाय वसितो दाये यापजासिव मासदा,&lt;br&gt;&#xA;यजारहं रञ्‍जमानो वसिहंसो चिरंवसि। (अद्धब्भम बन्धनं)&lt;br&gt;&#xA;१००.&lt;br&gt;&#xA;मधुमद मधुकर विरुते विरुते&lt;br&gt;&#xA;मलयज सुरहीत पवने पवने&lt;br&gt;&#xA;हिमवति विकसित पदुमे पदुमे&lt;br&gt;&#xA;अधिसुख मनुभवि सवसि सवकसि। (पादन्त यमकं)&lt;br&gt;&#xA;इति मेधानन्दाभिधानेन यतिना विरचिते सकलकविजन हदयानन्ददाननिदाने जिनवंसदीपे दूरेनिदाने सुमेधब्राह्मणापदानपरिदीपो।&lt;br&gt;&#xA;पठमो सग्गो।&lt;br&gt;&#xA;१.&lt;br&gt;&#xA;(मन्दा’क्‍कन्ता) मरपुरसिरिं सब्बसम्पत्तिसारम्&lt;br&gt;&#xA;जम्बुद्दीपा’सम सरसिजे कण्णिका सन्‍निकासं,&lt;br&gt;&#xA;रम्मं रम्मव्हय पुरवरं पारमीपारदस्सी&lt;br&gt;&#xA;बुद्धो दीपङ्कर दसबलो सब्बलोकेकदी। ()&lt;br&gt;&#xA;तस्मिं काले विपुलकरुणा नारिसञ्‍चोदित’त्तो&lt;br&gt;&#xA;नाना खीणासव परिवुतो चारिकं सञ्‍चरन्तो,&lt;br&gt;&#xA;संवत्तेन्तो सुनिपुणतयं धम्मचक्‍कं कमेन&lt;br&gt;&#xA;पत्वा तस्मिं पटिवसति सोदस्सनव्हे विहारे। ()&lt;br&gt;&#xA;३.&lt;br&gt;&#xA;सुत्वा दिपङ्कर भगवतो नागरा कित्तिसद्दम्&lt;br&gt;&#xA;सम्बुद्धो सो इतिपि अरहं त्यादिना’ब्भुग्गतं तं,&lt;br&gt;&#xA;गाहापेत्वा तुवटतुवटं वत्थभेसज्‍ज पानम्&lt;br&gt;&#xA;तन्‍नित्ता’सुं पमुदितमता गन्धमकालादिहत्था। ()&lt;br&gt;&#xA;४.&lt;br&gt;&#xA;पत्वा दीपङ्करतरिहरिं गन्धमालादिकेहि&lt;br&gt;&#xA;पूजेत्वात’ञजलिमुकुलिका एकमन्तं निसिन्‍ना,&lt;br&gt;&#xA;धम्मं सुत्वा सवणसुभगं बुद्धपामोक्खसङ्घम्&lt;br&gt;&#xA;संयाचित्वा मुदितहदया स्वात्तया’पगञ्‍जुं। ()&lt;br&gt;&#xA;५.&lt;br&gt;&#xA;सज्‍जेत्वा ते दुतियदिवसे सज्‍जना दानसालम्&lt;br&gt;&#xA;उस्सापत्ता धजकदलियो पुण्णकुम्भे ठपेन्‍ना,&lt;br&gt;&#xA;कुब्बन्ता’पि धवलसुळिनु’क्खेप लाजोपहारम्&lt;br&gt;&#xA;एवं तस्सा’गमन मयनं लङ्करोन्ता विहासुं। ()&lt;br&gt;&#xA;६.&lt;br&gt;&#xA;अब्भुग्गन्त्वा अथ हिमवता सो सुमेधो तपस्सि&lt;br&gt;&#xA;गच्छं तेसं उपरि नभसा वाकचीरं धुनन्‍नो,&lt;br&gt;&#xA;दिस्वा पीतिप्पमुदितजते अञ्‍जसं सोधयन्ते&lt;br&gt;&#xA;सञ्झामेघो रिव परिलसं धतरित्थे’कमन्तं। ()&lt;br&gt;&#xA;७.&lt;br&gt;&#xA;संसोधेन्ता कललविसमट्ठान सङ्कारधानम्&lt;br&gt;&#xA;कस्मा तुम्हे पटिपथमिमं’लङ्करोथा’ति पुच्छि,&lt;br&gt;&#xA;भन्ते दीपङ्करतरहरि’दानि निस्साय रम्मम्&lt;br&gt;&#xA;बुद्धो हुत्वा विहरति महाधम्मसङ्खं धमन्तो। ()&lt;br&gt;&#xA;८.&lt;br&gt;&#xA;सो सम्बुद्धो परिवुतमहाभिक्खुसङ्घो यतो नो&lt;br&gt;&#xA;गामक्खेत्तं पविसति ततो’लङ्करोमा’ब्रुविंसु,&lt;br&gt;&#xA;बुद्धूप्पादो किमुत सुतरं दुल्‍लभो बुद्धसद्दो&lt;br&gt;&#xA;इच्‍चेवंसो सुमरिय अलङ्कत्तुकामो’सि मग्गं। ()&lt;br&gt;&#xA;९.&lt;br&gt;&#xA;झाना’भिञ्‍ञा रततकवचु’ज्‍जोतमान’त्तभावो&lt;br&gt;&#xA;सद्धाये’सो अचलसदिसो इद्धिमा तापसो’ति,&lt;br&gt;&#xA;सल्‍लक्खेत्वा कललविसमं दुग्गमग्गप्पदेसम्&lt;br&gt;&#xA;सज्‍जेतुं ते सपदि मुदिता साधवो तस्स’दंसु। ()&lt;br&gt;&#xA;१०.&lt;br&gt;&#xA;नानापुप्फं जलजथलजं ओचिनित्वा वनम्हा&lt;br&gt;&#xA;तेत्वा देवासुरभवनतो कोविळारादिपुप्फे,&lt;br&gt;&#xA;आनेत्वा’हं भुजगभवता फुल्‍लकण्डुप्पलानि&lt;br&gt;&#xA;छेकोस्मी’ति विथरिय पथं इद्धिया संविधातुं। ()&lt;br&gt;&#xA;११.&lt;br&gt;&#xA;कत्वे’वं मे हदयमकुळं तोविकासेय्य तस्मा&lt;br&gt;&#xA;वेय्यावच्‍चं विसदमतिनो कायिकं संविधाय,&lt;br&gt;&#xA;अज्‍जेवा’हं विपुलकुसलं सञ्‍चिनिस्स’न्ती धीरो&lt;br&gt;&#xA;संसोधेतुं कललकलुसं अञ्‍जसं आरभित्थ। ()&lt;br&gt;&#xA;१२.&lt;br&gt;&#xA;पस्सन्तानं विमलनयनो’भास जिमूतगब्भे&lt;br&gt;&#xA;बुद्धोबुद्धो’त्य’भिहितवचो विज्‍जुराजीव चारी,&lt;br&gt;&#xA;तस्मिं पङ्के निजकरतल’मेभाजपच्छिहि धीमा&lt;br&gt;&#xA;पंसुं दत्वा रजतधवलं वालुकं वोकिरन्तो। ()&lt;br&gt;&#xA;१३.&lt;br&gt;&#xA;तस्मि ठाने कल्‍ललुलिते सुट्ठु ना’लङ्कतेव&lt;br&gt;&#xA;सद्धिं दीपङ्कर’नधिवरो’नेकखीणासवेहि,&lt;br&gt;&#xA;पत्तो ब्रह्मा’मरनरफणिसिद्धविज्‍जाधरानम्&lt;br&gt;&#xA;संवत्तन्ते सुविपुलमहे पाटिहीरे उळारे। ()&lt;br&gt;&#xA;१४.&lt;br&gt;&#xA;हेम’म्भोजो’पमसुवदनं मण्डितं लक्खण्हो-&lt;br&gt;&#xA;सीत्या’नुब्यञ्‍जनविलसितं केतुमालाविलासं,&lt;br&gt;&#xA;सत्थारं तं दिसिदिसि पभानिच्छरन्त’ञ्‍जसम्भि&lt;br&gt;&#xA;आगच्छन्तं विय मणितले मत्तमातङ्गराजा। ()&lt;br&gt;&#xA;१५.&lt;br&gt;&#xA;ओलोकेत्वा विमलनयनञ्‍चन्दनिलुप्पलानि&lt;br&gt;&#xA;उम्मिलेत्वा रतनफलकं अक्‍कमन्तोव पिट्ठिं,&lt;br&gt;&#xA;नानाखीणासवपरिचुतो कद्दमं ना’क्‍कमित्वा&lt;br&gt;&#xA;सम्बुद्धोयं वजतु इति मे दीघरत्तं हिताय। ()&lt;br&gt;&#xA;१६.&lt;br&gt;&#xA;सल्‍लक्खेत्वा खर’जिनजटावाकचीरानि केसे&lt;br&gt;&#xA;ओमुञ्‍चित्वा विसमकलले पत्थरित्वा’त्तभावं,&lt;br&gt;&#xA;सेतुं कत्वा परमपणिधी कोमिनी चोदित’त्तो&lt;br&gt;&#xA;पञ्‍चा’भिञ्‍ञारतनमणिमा स्वा’चकुज्‍जो निपज्‍जि। ()&lt;br&gt;&#xA;१७.&lt;br&gt;&#xA;सुत्वा गाथापदम्पि न मे भारियं संकिलेसे&lt;br&gt;&#xA;विद्धंसेत्वा वरसिवुरं पत्तुमिच्छे सचा’हं,&lt;br&gt;&#xA;संविज्‍जन्ते तिभवभवने दुक्खिता’नन्तसत्ते&lt;br&gt;&#xA;सो’भं एको कथमधिगमे धम्म मञ्‍ञातवेसो।()&lt;br&gt;&#xA;१८.&lt;br&gt;&#xA;यन्‍नूना’हं परहितरतो सम्मदञ्‍ञाय बोधिम्&lt;br&gt;&#xA;आरोपेत्वा निखिलजनतं’नुत्तरं धम्मनावं,&lt;br&gt;&#xA;उत्तारेत्वा वरसिवपुरं वट्टदुक्खोदधिम्हा&lt;br&gt;&#xA;पच्छा दीपङ्करमुनि यथा निब्बुतिं पापुणिस्सं। ()&lt;br&gt;&#xA;१९.&lt;br&gt;&#xA;इच्‍चेवं सो पुमरिय समोधानयित्वा’ट्ठधम्मे&lt;br&gt;&#xA;संसारम्हा’वतरणमहासेतुरूपो पजानं,&lt;br&gt;&#xA;मुद्धाबद्ध’ञ्‍जलिपुटजटो पङ्कपिट्ठे निपन्‍नो&lt;br&gt;&#xA;सम्बोधत्थं पणिधिमकरि ताव तप्पादमूले। ()&lt;br&gt;&#xA;२०.&lt;br&gt;&#xA;उस्सिसठो सपदि भगवा पञ्‍चवण्णप्पसादम्&lt;br&gt;&#xA;उम्मीलेत्वा नयनयुगलं फुल्‍लनीलुप्पलाभं,&lt;br&gt;&#xA;दिस्वा नीलोपलमणिमयं वातपानञ्‍चयं’व&lt;br&gt;&#xA;उग्घाटेन्तो इसिवरम्हापङ्कजं पङ्कपिट्ठे। ()&lt;br&gt;&#xA;२१.&lt;br&gt;&#xA;एतस्सि’जझिस्सति इति अयं पत्थना’नागतंस-&lt;br&gt;&#xA;ञाणं सम्मा पतिनिय इतो कप्पलक्खाधिकानं,&lt;br&gt;&#xA;आवज्‍जेन्तो उपरि चतुरासङ्खियानन्त्य’वेदि&lt;br&gt;&#xA;पत्वा बोधिं अहमिव सिया गोतमो नाम बुद्धो। ()&lt;br&gt;&#xA;२२.&lt;br&gt;&#xA;तुम्हे सम्पस्सथ इति इमं तापसं सङ्घमज्झे&lt;br&gt;&#xA;वत्वे’वं सो पदमसदिसं धम्मराजा ददन्तो,&lt;br&gt;&#xA;सम्हिन्दित्था’धरकिसलया’लत्तकं नागतंय-&lt;br&gt;&#xA;पञ्‍ञामुद्दा’ङ्कितपदसतं वत्तसन्देसगब्भं। ()&lt;br&gt;&#xA;२३.&lt;br&gt;&#xA;वासट्ठानं कपिलनगरं नाम मासामहेसि&lt;br&gt;&#xA;माता सुद्धोदननरपति ते पिता’दिच्‍चवंसे,&lt;br&gt;&#xA;बिम्बा बिम्बा धरवति पिया हेम बिम्बा भिरामा&lt;br&gt;&#xA;तस्मिंकाले तनुजरतनं राहुलो हेस्सते ते। ()&lt;br&gt;&#xA;२४.&lt;br&gt;&#xA;हेस्सन्ते ते पठमदुतियस्सावका सारिपुत्त-&lt;br&gt;&#xA;मोग्गल्‍लाना द्विजकुलभवा भुरिपञ्‍ञिद्धिमन्तो,&lt;br&gt;&#xA;आनन्दाख्यो यति पति रुपट्ठायकोसाविकानम्&lt;br&gt;&#xA;खेमाथेरि परम युगलं उप्पलब्बण्णथेरि। ()&lt;br&gt;&#xA;२५.&lt;br&gt;&#xA;अस्सत्थो ते विजयविटपी त्वञ्‍च खो गोतमव्हो&lt;br&gt;&#xA;छब्बस्सानी पदहिय घरा निक्खमित्वा सकम्हा,&lt;br&gt;&#xA;पायासग्गं परिविसिय भो त्वं सुजाताय दिन्‍नम्&lt;br&gt;&#xA;बोधिं बुज्झिस्ससि इति धुवं बोधिमूले निसज्‍ज। ()&lt;br&gt;&#xA;२६.&lt;br&gt;&#xA;सत्था सञ्झाघनपटलतो मुत्तविज्‍जुल्‍लते,व&lt;br&gt;&#xA;सन्दस्सेत्वा निजभुजलतं चीवरब्भन्तरम्हा,&lt;br&gt;&#xA;पख्याकासि जलधररवा’कारगम्भीरघोयम्&lt;br&gt;&#xA;निच्छारेत्वा सुरधनुरिवो’भास छब्बण्णरंसि। ()&lt;br&gt;&#xA;२७.&lt;br&gt;&#xA;अम्हे दीपङ्करभगवतो सासने ना’वबुद्धा&lt;br&gt;&#xA;लच्छामा’ति तव परिमुखे’वा’यतिं मोक्खधम्मं,&lt;br&gt;&#xA;तस्मिं पत्ता’खील सुरनरापत्थयुं तङ्खणेवम्&lt;br&gt;&#xA;पूजेत्वा’तञ्‍जलिसरसिजे पादपीठम्हि तस्स। ()&lt;br&gt;&#xA;२८.&lt;br&gt;&#xA;बुद्धो ब्रह्मामरनरसिरो चुम्बितङ्घी सरोजो&lt;br&gt;&#xA;सम्पूजेत्वा’ट्ठहि जटिलकं पुप्फमुट्ठीहि तम्हा,&lt;br&gt;&#xA;पक्‍कामि सो कनकसिखरीहारि किञ्‍जक्खभारे&lt;br&gt;&#xA;उब्भूत’म्होरुहवनसिरे अप्पयन्तो पदानि। ()&lt;br&gt;&#xA;२९.&lt;br&gt;&#xA;रम्मं रम्मं महीय जटिलं पुप्फमुट्ठीहि कत्वा&lt;br&gt;&#xA;खीणा खीणासववसिगणा दक्खिणं पक्‍कमिंसु,&lt;br&gt;&#xA;देवा’देवा पवुरमकरुं वन्दनामानपूजम्&lt;br&gt;&#xA;दीपं दीपङ्करदसबलञ्‍चा’नुगन्त्वा निवत्ता। ()&lt;br&gt;&#xA;३०.&lt;br&gt;&#xA;तम्हा ठाना गतसति जने सन्‍निसिन्‍नस्स तस्स&lt;br&gt;&#xA;पल्‍लङ्केना’मरनर परिच्‍चन्त पुप्फासनम्हि,&lt;br&gt;&#xA;जातिक्खेत्ता तहिमुपगता देवता एतमत्थम्&lt;br&gt;&#xA;आरोचेसुं महितवरणा अञ्‍जलिमञ्‍जरीहिं। ()&lt;br&gt;&#xA;३१.&lt;br&gt;&#xA;पुब्बे पुप्फासनुपरि समारूळ्हबुद्धङ्कुरानम्&lt;br&gt;&#xA;अद्धाने’वे’तरहि भवतोचा’सनारोहणम्हि,&lt;br&gt;&#xA;एकालोका दसहि गुणिता लोकधातु सहस्सी&lt;br&gt;&#xA;संवत्तन्ते त्वमनवरतं हेस्ससे तेन बुद्धो। ()&lt;br&gt;&#xA;३२.&lt;br&gt;&#xA;तासं वाचं सवणमधुरं देवतानं निसम्म&lt;br&gt;&#xA;भिय्यो चित्तप्पभववीरियो पीतिविप्फारितत्तो,&lt;br&gt;&#xA;पुब्बे सत्तुत्तमपरिचिता बोधिसम्भारधम्मा&lt;br&gt;&#xA;आवज्‍जेसि कति इति सुधी धम्मधातुं सहेतुं। ()&lt;br&gt;&#xA;३३.&lt;br&gt;&#xA;ओकुज्‍जित्वा धरणिठपितो पुण्ण कुम्भो सुमेध&lt;br&gt;&#xA;विस्सन्देत्वा सलिलम्खिलं किन्तुपच्‍चाहरेथ,&lt;br&gt;&#xA;एवं दत्वा धनसुतकलत्त’ङ्गपच्‍चङ्गजीवे&lt;br&gt;&#xA;निब्बिन्‍नो मा भवि’ति पठमं पारमिं’धिट्ठहि सो। ()&lt;br&gt;&#xA;३४.&lt;br&gt;&#xA;ना’पेक्खित्वा यथरिव निजं जीवितं जीवितं’व&lt;br&gt;&#xA;रक्खन्तो सञ्‍चरति चमरि चामर चन्दिकाभं,&lt;br&gt;&#xA;एवं सीलं वरसिवपुरद्वारमारक्ख धीर&lt;br&gt;&#xA;अज्झिट्ठासि इति सदुतियं पारमिं सुद्धसीलो। ()&lt;br&gt;&#xA;३५.&lt;br&gt;&#xA;संविग्गो यो चिरपरिवसं घोरकाराघरम्हि&lt;br&gt;&#xA;मुत्तीं तम्हा’गमयति यथा होहि नेक्खम्मनित्तो&lt;br&gt;&#xA;निब्बिन्‍नो त्वं तथरिव भवे बन्धनागाररूपे&lt;br&gt;&#xA;अज्झिट्ठासि ततियम्पि सो पारमिन्त्ये’कचारी। ()&lt;br&gt;&#xA;३६.&lt;br&gt;&#xA;हीनुक्‍कट्ठं कुलमनुघरं भिक्खको भिक्खु भिक्खम्&lt;br&gt;&#xA;अण्वाहिण्डं लभति नचिरं संवरट्ठो यथे’वं,&lt;br&gt;&#xA;सम्बोधत्थ भज पटिबले पण्डिते पुट्ठपञ्हो&lt;br&gt;&#xA;अज्झिट्ठासि त्वमिति मतिमा पारमिं सो चतुत्थिं। ()&lt;br&gt;&#xA;३७.&lt;br&gt;&#xA;निच्‍चुस्साहो विचरति यथा केसरी सेरिचारी&lt;br&gt;&#xA;एवं ठाने गमनसयनेचा’सने त्वं सुमेध,&lt;br&gt;&#xA;उस्सोळ्ही त्यासिथिलवीरियो होति सम्बोधनत्थम्&lt;br&gt;&#xA;अज्झीट्ठासि थिरवीरियवा पञ्‍चमिं पारमिं सो। ()&lt;br&gt;&#xA;३८.&lt;br&gt;&#xA;इट्ठानिट्ठं पथविरिव भो सब्बमानावमानम्&lt;br&gt;&#xA;नापज्‍जित्वा मनसिविक्तिं त्वं सहन्तो खमन्तो,&lt;br&gt;&#xA;सम्बोधत्थं परवधखमो होहि’ती खन्तिवादी&lt;br&gt;&#xA;अज्झिट्ठासि परहितरतो छट्ठमिं पारमिं सो। ()&lt;br&gt;&#xA;३९.&lt;br&gt;&#xA;वीथिं नातिक्‍कमति नियमं ओसधीतारका’यम्&lt;br&gt;&#xA;एवं सन्तुत्तम परिचितं सच्‍चवाचं सुमेध,&lt;br&gt;&#xA;त्वं मावितिक्‍कमि करहचि बोद्धुकामो सुबोधिम्&lt;br&gt;&#xA;अज्झिट्ठासि’त्य’वितथकथि सत्तमिं पारमिं सो। ()&lt;br&gt;&#xA;४०.&lt;br&gt;&#xA;तम्हाठाना बलवपवने वायमाने’पि थोकम्&lt;br&gt;&#xA;कप्पट्ठासि तचलति यथा पब्बतो सुप्पतट्ठो,&lt;br&gt;&#xA;त्वं तिट्ठाहि तथरिव अधिट्ठानधम्मेसु दळ्हम्&lt;br&gt;&#xA;अज्झिट्ठासी’त्यवलसदिसो च’ट्ठमिं पारमिं सो। ()&lt;br&gt;&#xA;४१.&lt;br&gt;&#xA;ओतिण्णेसु उदकरहदो भो निहीनुत्तमेसु&lt;br&gt;&#xA;सीतत्तं सम्फरति हि समं वारिना भावयेनि,&lt;br&gt;&#xA;मेत्तायेवं तिभवभवने सब्बसत्तेसु तुल्यम्&lt;br&gt;&#xA;अज्झिट्ठासि समुति नवमिं पारमिं मेत्त चित्तो। ()&lt;br&gt;&#xA;४२.&lt;br&gt;&#xA;इट्ठानिट्ठे सति पटिहते वत्थुजाते यथाहि&lt;br&gt;&#xA;मज्झत्ता’यं वसुमतिवधू होति दुक्खे सुखेक वा,&lt;br&gt;&#xA;एवं भो त्वं भव समतुलासन्तिभो’पेक्ख को’ति&lt;br&gt;&#xA;अज्झिट्ठासि सवसि दसमिं पारमिं भुरिमेधो। ()&lt;br&gt;&#xA;४३.&lt;br&gt;&#xA;आलोलेन्तो तिदसपमितं पारमिसागरं सो&lt;br&gt;&#xA;सत्ताधिसो निसितमतिमा ञाणमत्था’चलेन,&lt;br&gt;&#xA;आवज्‍जेसि वसुमतवधु साधुकारं’व देन्ति&lt;br&gt;&#xA;संकम्पि सम्पति सतिमतो धम्मतेजेन तेन। ()&lt;br&gt;&#xA;४४.&lt;br&gt;&#xA;भीरूच्छम्ही घणपथविया कम्पमातायि’माय&lt;br&gt;&#xA;पत्वा दीपङ्करभगवतो रम्मवासी समीपं,&lt;br&gt;&#xA;सम्पुच्छिंसु वसुमति भुसं कम्पि तंकिस्सहेतु&lt;br&gt;&#xA;आवज्‍जेत्वा समुति मुनिनो तम्पवत्तिं कथेसि। ()&lt;br&gt;&#xA;४५.&lt;br&gt;&#xA;निक्‍कङ्खा ते पुनपि नगरा नागरा तं उपेच्‍च&lt;br&gt;&#xA;सम्पूजेसुं चरणयुगलं गन्धमालादिकेहि,&lt;br&gt;&#xA;कत्वा तेन’ञ्‍जलिसरसिजे येन दीपङ्करे’णो&lt;br&gt;&#xA;उट्ठासि सो पुरिसतिसहो सन्‍नीसिन्‍नासनम्हा। ()&lt;br&gt;&#xA;४६.&lt;br&gt;&#xA;मा ते रोगो भवि पटिभयं मा भवि छम्भितत्तम्&lt;br&gt;&#xA;सङ्कप्पो ते परमपणिधि सिज्झतं खिप्पमेव,&lt;br&gt;&#xA;इत्थञ्‍चा’सिथुतिपदसतं जातिखेत्ता गता तम्&lt;br&gt;&#xA;पुप्फादीहि महीय जटिलं निज्‍जरा ब्याहरिंसु। ()&lt;br&gt;&#xA;४७.&lt;br&gt;&#xA;अब्भुग्गन्त्वा पवनपदविं देवतानं मनानि&lt;br&gt;&#xA;बोधात्वो हिमवति सकं अस्समं तापसो सो,&lt;br&gt;&#xA;पत्तो अत्थाचलमुपगमी तङ्खणे रंसिमाली&lt;br&gt;&#xA;सङ्कोचेत्वा सरसिजवनं संहरित्वा’ंसुजालं। ()&lt;br&gt;&#xA;४८.&lt;br&gt;&#xA;रम्मं दीपङ्करभगवतो रम्मवत्या’भिधानम्&lt;br&gt;&#xA;वासट्ठानं जनकजननी द्वे सुदेवस्सुमेधा,&lt;br&gt;&#xA;निच्‍चोपट्ठायकयतिवरो सागतोमङ्गलोच&lt;br&gt;&#xA;तिस्सोचा’सुं पठमदुतियस्सावका थेरनागा। ()&lt;br&gt;&#xA;४९.&lt;br&gt;&#xA;नानाखीणासवपरिवुतो चा’सि नन्दा सुनन्दा&lt;br&gt;&#xA;तस्सा’हेसुं पठमदुतियस्साविका अग्गभूता,&lt;br&gt;&#xA;कायो’सितिरतनपमितो पिप्फलिनामबोधि&lt;br&gt;&#xA;अट्ठासि सो पचुरजनतं तारयं वस्सलक्खं। ()&lt;br&gt;&#xA;५०.&lt;br&gt;&#xA;सत्था दीपङ्करव्हो सुरनरसरणोदीपदीपोचिरस्सम्&lt;br&gt;&#xA;दीपेवो धम्मदीपं तिभुवनभवने वीत’विज्‍जन्धकारम्&lt;br&gt;&#xA;अग्गिक्खन्धो’वभासं विहरिय परिनिब्बायि खीणासवा’पि&lt;br&gt;&#xA;खीणस्नेहापदीपायथरिव अरिया सावका निब्बुता’सुं। ()&lt;br&gt;&#xA;इति मेधानन्दाभिधानेन यतिना विरचिते सकलकविजन हदयानन्ददाननिदाने जितवंसदीपे दूरेनिदाने सुमेध तापसस्स मूलपणिठानट्ठपनपवत्ति परिदीपो दुतियो सग्गो।&lt;br&gt;&#xA;१.&lt;br&gt;&#xA;लोकं (’वसन्ततिलको) कुमुदाकरं मा&lt;br&gt;&#xA;कोण्डञ्‍ञनामभगवा’थ पबोधयत्तो,&lt;br&gt;&#xA;जातो तदा वरमती विजितावि राजा&lt;br&gt;&#xA;सम्पन्‍न चक्‍करतनो’भवि चक्‍कमत्ति। ()&lt;br&gt;&#xA;२.&lt;br&gt;&#xA;सङ्घस्स बुद्धपमुखस्स उळारदानम्&lt;br&gt;&#xA;दत्वा विधाय पणिधिं वरबोधिया सो,&lt;br&gt;&#xA;रज्‍जं पहाय जिनसासनमोतरित्वा&lt;br&gt;&#xA;झानान्य’लत्थ पटिलङ्वरप्पदानो। ()&lt;br&gt;&#xA;३.&lt;br&gt;&#xA;तस्सा’सि रम्मवतिनाम पुरं सुनन्दो&lt;br&gt;&#xA;राजा अहोसि जनको जननी सुजाता,&lt;br&gt;&#xA;भद्दस्सुभद्दसमणा वरसावका’सुम्&lt;br&gt;&#xA;तिस्सो’पतिस्स’समणि वरसाविकायो। ()&lt;br&gt;&#xA;४.&lt;br&gt;&#xA;लक्खायुको विजयबोधि विसालसाल-&lt;br&gt;&#xA;कल्याणि नाम तदुपट्ठहि चा’नुरुद्धो,&lt;br&gt;&#xA;तस्सा’ट्ठ सीतिरतनप्पमितं सरीरम्&lt;br&gt;&#xA;आसुं तयो अरियसावकसन्‍निपाता। ()&lt;br&gt;&#xA;५.&lt;br&gt;&#xA;तस्सा’परेन समयेनि’ह’नङ्गभङ्गो&lt;br&gt;&#xA;उप्पज्‍जि मङ्गलजिनो जनमङक्गलाय,&lt;br&gt;&#xA;बुद्धङ्कुरो’तिरुचिरो सुरुची समञ्‍ञो&lt;br&gt;&#xA;आसि तदा’वतिसुरो द्विजवंसकेतु। ()&lt;br&gt;&#xA;६.&lt;br&gt;&#xA;दत्वा ससावकजितस्स दिनानि सत्त&lt;br&gt;&#xA;पत्थेसि बोधिमसमं गवपानदानं,&lt;br&gt;&#xA;पब्याकतो भगवता भवना’हीगन्त्वा&lt;br&gt;&#xA;पब्बज्‍जितो सुखमवित्दि समाधिजं सो। ()&lt;br&gt;&#xA;७.&lt;br&gt;&#xA;तस्सु’न्तरं पुरवरं पितरो’त्तर’व्हा&lt;br&gt;&#xA;आसुं सुदेवसमणो वसि धम्मसेनो,&lt;br&gt;&#xA;तस्सा’ग्गसावकयुगं सकसाविकानम्&lt;br&gt;&#xA;भद्दंयुगं अभवि सिवलिचा’प्य’सोका। ()&lt;br&gt;&#xA;८.&lt;br&gt;&#xA;तं पालितो जिनमुपट्ठहि अट्ठ’सीति&lt;br&gt;&#xA;हत्थो’सि तस्स वजिरूपमरूपकायो,&lt;br&gt;&#xA;बोधी’पि नागतरु सावकसन्तिपाता&lt;br&gt;&#xA;आसुं तयो नवुतिवस्ससहस्समायु। ()&lt;br&gt;&#xA;९.&lt;br&gt;&#xA;तस्सा’परेन सुमनो करुणानिधानो&lt;br&gt;&#xA;नाथो मनोजमथनो उदपादि लोके,&lt;br&gt;&#xA;बुद्धङ्कुरो’भवि तदा’तुलनागराजा&lt;br&gt;&#xA;तेज’ग्गिजालजलितो अतुलिद्धिमा सो। ()&lt;br&gt;&#xA;१०.&lt;br&gt;&#xA;नागो’पि नागभवनम्हि ससावकस्स&lt;br&gt;&#xA;बुद्धस्स दिब्बतुरियेहि कतुपहारो,&lt;br&gt;&#xA;दत्वान दानमतुलं पणिधिं अकासि&lt;br&gt;&#xA;बुद्धो भविस्ससि तुवन्ति अहासि बुद्धो। ()&lt;br&gt;&#xA;११.&lt;br&gt;&#xA;खेमव्हयं पुरमहू जनको सुदन्तो&lt;br&gt;&#xA;राजा जनेत्ति सिरिमा निजसावकानं।&lt;br&gt;&#xA;अग्गा भविंसु सरणो वसि भावितत्तो&lt;br&gt;&#xA;सोणा तदग्गसमणि’सि तथु’पसोणा। ()&lt;br&gt;&#xA;१२.&lt;br&gt;&#xA;तस्सा’सि नागतरु बोधि उदेनतेरो-&lt;br&gt;&#xA;पट्ठायको नवुतिवस्ससहस्समायु,&lt;br&gt;&#xA;उब्बेधतो नवुतिहत्थमितं सरीरम्&lt;br&gt;&#xA;आसुं तयो अरियसावकसन्‍निपाता। ()&lt;br&gt;&#xA;१३.&lt;br&gt;&#xA;तस्सा’परेन उदपादि’ह रेवताख्यो&lt;br&gt;&#xA;देवादिवन्दितपदो भुवि देवदेवो,&lt;br&gt;&#xA;सत्तुत्तमो भवि तदा अतिदेवनामो&lt;br&gt;&#xA;भोवादिवंसतिलको चतुवेदवेदी। ()&lt;br&gt;&#xA;१४.&lt;br&gt;&#xA;बद्धञ्‍जली सिरसि धम्मकथं निसम्म&lt;br&gt;&#xA;गन्त्वान तं सरणमुत्तरमुत्तरियं।&lt;br&gt;&#xA;दत्वा’हिपत्थयि सुखोधिमथो महेसि&lt;br&gt;&#xA;बुद्धो भविस्ससि तुवन्ती विसाकरित्थ। ()&lt;br&gt;&#xA;१५.&lt;br&gt;&#xA;तस्सा’सि धञ्‍ञवतिनाम पुरं जिनस्स&lt;br&gt;&#xA;माता महेसि विपुला विपुलो पिता’सि,&lt;br&gt;&#xA;सब्रह्मदेववरुणो भवि सङ्घमज्झे&lt;br&gt;&#xA;भद्दा च भद्दयुगलं दुविधं सुभद्दा। ()&lt;br&gt;&#xA;१६.&lt;br&gt;&#xA;तं सम्भवो वसि उपट्ठहि नागबोधि&lt;br&gt;&#xA;रुक्खोप्य’सितिरतनं भवि अत्तभावो,&lt;br&gt;&#xA;आयुप्पमाणम्पि सट्ठिसहस्सवस्सम्&lt;br&gt;&#xA;आसुं तयो अरियसावकसन्‍निपातात।&lt;br&gt;&#xA;१७.&lt;br&gt;&#xA;तस्सा’परम्हि समये जनपारिजातो&lt;br&gt;&#xA;उप्पज्‍जि सोभितजिनो जितपञ्‍चमारो,&lt;br&gt;&#xA;अज्झायको सकलवेद मुळारभोगी&lt;br&gt;&#xA;बुद्धङ्कुरो भवि तदा’जितनामवप्पो।&lt;br&gt;&#xA;१८.&lt;br&gt;&#xA;धम्मं निसम्म सरणेसु पतिट्ठहित्वा&lt;br&gt;&#xA;सङ्घस्स बुद्धपमुखस्स उळारदानं,&lt;br&gt;&#xA;दत्वा पधानपणिधान मकासि धीरो&lt;br&gt;&#xA;त्वं लच्छसि’ति वरबोधि महासि सत्था। ()&lt;br&gt;&#xA;१९.&lt;br&gt;&#xA;रम्मं सुधम्ममहु तस्स पुरं सुधम्मो&lt;br&gt;&#xA;राजा अहोसि जनको जनिका सुधम्मा&lt;br&gt;&#xA;तस्सा’ग्गसावकयुगं असमो सुनेत्तो&lt;br&gt;&#xA;तस्साविका’ग्गयुगलं नकुला सुजाता। ()&lt;br&gt;&#xA;२०.&lt;br&gt;&#xA;नागस्स नागतरु बोधि सरीरमट्ठ-&lt;br&gt;&#xA;पण्णासहत्थपमितं तमतोमथेरो,&lt;br&gt;&#xA;सोपट्ठही नवुतिवस्ससहस्समायु&lt;br&gt;&#xA;आसुं तयो अरिय सावक सन्‍निपाता। ()&lt;br&gt;&#xA;२१.&lt;br&gt;&#xA;उप्पज्‍जि तस्स अपरेन अनोमदस्सि&lt;br&gt;&#xA;बुद्धो पबुद्धकमलामलनीलनेत्तो,&lt;br&gt;&#xA;बुद्धङ्कुरो जितसुरारि तदानि यक्ख-&lt;br&gt;&#xA;सेनापती भवि महिद्धिमहानुभावो। ()&lt;br&gt;&#xA;२२.&lt;br&gt;&#xA;सम्बोधि मग्गपुरिसो पणिधानयं सो&lt;br&gt;&#xA;सङ्घस्स बुद्धपमुखस्स उळारदानं,&lt;br&gt;&#xA;पादासि तिसु सरणेसु पतिट्ठहित्वा&lt;br&gt;&#xA;बुद्धो भविस्ससि तुवन्ति जिनो’ब्रुवितं। ()&lt;br&gt;&#xA;२३.&lt;br&gt;&#xA;ठानञ्हि चन्दवतिनाम यसोधराख्या&lt;br&gt;&#xA;माता महेसि यसवा जनको जनिन्दो,&lt;br&gt;&#xA;तस्स’ग्गसावकयुगं निसभो अतोमो&lt;br&gt;&#xA;द्वे सुन्दरी च सुमना चरसाविका’सुं। ()&lt;br&gt;&#xA;२४.&lt;br&gt;&#xA;बोधी’पि तस्स ककुधो मुनिदेहमट्ठ-&lt;br&gt;&#xA;पण्णासहत्थपमितं वरुणाभिधानो,&lt;br&gt;&#xA;थेरो उपट्ठहि च लक्खपमाणमायु&lt;br&gt;&#xA;आसुं तयो अरियसावकसन्‍निपाता। ()&lt;br&gt;&#xA;२५.&lt;br&gt;&#xA;तस्सा’परेन पदुमो दिपदानमिन्दो&lt;br&gt;&#xA;जातो पबुज्झितमनोपदुमो पजानं,&lt;br&gt;&#xA;धीरो बभूव वरवारणकुम्भभेदी&lt;br&gt;&#xA;सीहो तदा रुचिरकेसरभारगीवो। ()&lt;br&gt;&#xA;२६.&lt;br&gt;&#xA;बुद्धं निरोधसुखवेदियनं वतम्हि&lt;br&gt;&#xA;सत्ताहमक्खिपदूमेहि तमच्‍चयित्वा,&lt;br&gt;&#xA;चित्तं पसादिय पुना’गतसावकेसु&lt;br&gt;&#xA;सीहो विभासि पटिलद्धवरप्पदानो। ()&lt;br&gt;&#xA;२७.&lt;br&gt;&#xA;तस्सा’सि चम्पकपुरं पदुमाभिधानो&lt;br&gt;&#xA;राजा अहोसि जनको असमा जनेत्ती,&lt;br&gt;&#xA;सालोपसालयतयो वरसावका’सुम्&lt;br&gt;&#xA;रामा’पि तस्स परमासमणि सुरामा। ()&lt;br&gt;&#xA;२८.&lt;br&gt;&#xA;नामेनु’पट्ठहि वसि वरुणो तमट्ठ-&lt;br&gt;&#xA;पण्णासहत्थमित मस्स सरीरमा’सि,&lt;br&gt;&#xA;बोधि’पि सोणतरु लक्खपमाणमायु&lt;br&gt;&#xA;आसुं तयो अरियसावकसन्‍निपाता। ()&lt;br&gt;&#xA;२९.&lt;br&gt;&#xA;तस्सा’परेन वरदो मुनि नारदव्हो&lt;br&gt;&#xA;पापन्धकारनिकरं भीदुरो’दपादि,&lt;br&gt;&#xA;बुद्धङ्कुरो भवि तदा’खिलझातभिञ्‍ञा-&lt;br&gt;&#xA;लाभी पवत्तफलभोजि तपोधनीसो। ()&lt;br&gt;&#xA;३०.&lt;br&gt;&#xA;कत्वानु’ळारपणिधान मुळारविरो&lt;br&gt;&#xA;दत्वा ससावकजिनस्स उळारदानं,&lt;br&gt;&#xA;पूजेसि तं सुरभिना हरिचन्दनेन&lt;br&gt;&#xA;सत्थापि सम्पति वियाकरणं अदासि। ()&lt;br&gt;&#xA;३१.&lt;br&gt;&#xA;तस्सा’सि धञ्‍ञवतिनाम पुरं सुमेधो&lt;br&gt;&#xA;राजा अहोसि जनको जननी अनोमा,&lt;br&gt;&#xA;द्वे भद्दसालजितमित्तवसि वसिन-&lt;br&gt;&#xA;मग्गो’न्तरा समणि फग्गुणि भिक्खुनीतं। ()&lt;br&gt;&#xA;३२.&lt;br&gt;&#xA;वासेट्ठभिक्खु तदुपट्ठहि रूपकायो&lt;br&gt;&#xA;तस्सा’ट्ठसितिरतनं महसोणसाखी,&lt;br&gt;&#xA;बोधिद्दुमो नवुतिवस्ससहस्समायु&lt;br&gt;&#xA;आसुं तयो अरियसावकसन्तिपाता। ()&lt;br&gt;&#xA;३३.&lt;br&gt;&#xA;तस्सा’परेन पदुमुत्तर धम्मराजा&lt;br&gt;&#xA;जातो तिलोकपदुमो पदुमप्पितङ्घी,&lt;br&gt;&#xA;अड्ढो उळारविभवो महरट्ठियो सो&lt;br&gt;&#xA;बुद्धङ्कुरो भवि तदा जटिलाभिधानो।()&lt;br&gt;&#xA;३४.&lt;br&gt;&#xA;सम्बोधिया’धिगम पच्‍चयपत्थनं सो&lt;br&gt;&#xA;विरोविधाय पदुमुत्तरपादमूले,&lt;br&gt;&#xA;सङ्घस्स बुद्धपमुखस्स तिचिवरानि&lt;br&gt;&#xA;पादासि तीसुरतनेसु अभिप्पसन्‍नो। ()&lt;br&gt;&#xA;३५.&lt;br&gt;&#xA;तस्सा’सि हंसवतिनाम पुरं जिनस्स&lt;br&gt;&#xA;आनन्दभुपति पिता जनिका सुजाता,&lt;br&gt;&#xA;द्वे तस्स देवलसुजातवसि वसिनम्&lt;br&gt;&#xA;अग्गा भविंसु समणिस्वामितासमा’ग्गा। ()&lt;br&gt;&#xA;३६.&lt;br&gt;&#xA;लक्खायुको सजयबोधिक विसालसाल&lt;br&gt;&#xA;रुक्खो उपट्ठहि मुनिं सुमनाभिधानो,&lt;br&gt;&#xA;तस्स’ट्ठ’सितिरतनप्पमितं सरीरम्&lt;br&gt;&#xA;आसुं तयो भगवतो गणसन्‍निपाता। ()&lt;br&gt;&#xA;३७.&lt;br&gt;&#xA;तस्सा’परेन समयेन सुमेधनामो&lt;br&gt;&#xA;लोकम्हि पातुभवि लोकहिताय सत्था,&lt;br&gt;&#xA;बुद्धङ्कुरो किर तदान्यु’भतो सुजातो&lt;br&gt;&#xA;स्वा’सितिकोटिविभवो’त्तर माणवो’सि। ()&lt;br&gt;&#xA;३८.&lt;br&gt;&#xA;विस्सज्‍जियान विभवं तम्सितिकोटिम्&lt;br&gt;&#xA;दत्वान दानमस्मं सुगते ससङ्घे,&lt;br&gt;&#xA;पब्बज्‍जितो परमबोधि मपत्थयित्थ&lt;br&gt;&#xA;ब्याकासि सोमुनि त’मिज्झनभाव’मद्धा। ()&lt;br&gt;&#xA;३९.&lt;br&gt;&#xA;रम्मं सुदस्सनमहू नगरं सुदन्तो&lt;br&gt;&#xA;तस्सा’सि भूपति पिता जननी सुदत्ता,&lt;br&gt;&#xA;सङ्घेसु’होसु सरणो वसि सब्बकामो&lt;br&gt;&#xA;रामा यमानि परमान्य’भवुंक सुरामा। ()&lt;br&gt;&#xA;४०.&lt;br&gt;&#xA;बोधी’पि नीपतरु सागरनामथेरो&lt;br&gt;&#xA;’पट्ठासि तं नवुतिवस्ससहस्समायु,&lt;br&gt;&#xA;तस्सा’ढसितिरतनु’ग्गतमासि गत्तम्&lt;br&gt;&#xA;आसुं तयो सतिमतो गणसन्तिपाता। ()&lt;br&gt;&#xA;४१.&lt;br&gt;&#xA;तस्सा’परेन समयेन जनप्पदीपो&lt;br&gt;&#xA;जातो सुजातभगवा जितपञ्‍चमारो,&lt;br&gt;&#xA;सम्पन्‍नसत्तरततो वरचक्‍कवत्ति&lt;br&gt;&#xA;राजा बभूवि’ह महापुरिसो तदासो। ()&lt;br&gt;&#xA;४२.&lt;br&gt;&#xA;धम्मा’मतेन मुदितो रतनद्वयस्स&lt;br&gt;&#xA;दत्वा ससत्तरतनं चतुदीपरज्‍जं,&lt;br&gt;&#xA;पब्बज्‍जि बोधिपणिधिं पणिधाय धीमा&lt;br&gt;&#xA;ञत्वा महामुनि तमिज्झनभावमाह।&lt;br&gt;&#xA;४३.&lt;br&gt;&#xA;रम्मं सुमङ्गलमहू पुरमुग्गताख्यो&lt;br&gt;&#xA;राजा पिताभवि पभावतिनाम माता,&lt;br&gt;&#xA;अग्गाभविंसु च सुदस्सनदेवथेरा&lt;br&gt;&#xA;नागा गणस्सदसि नागसमालथेरि। ()&lt;br&gt;&#xA;४४.&lt;br&gt;&#xA;तं नारदोमुनिरु’पट्ठहि च’त्तभावो&lt;br&gt;&#xA;पण्णासहत्थपमितो भविवेणुबोधि,&lt;br&gt;&#xA;तस्सा’भवी नवुतिवस्ससहस्समायु&lt;br&gt;&#xA;आसुं तयो धीतिमतो गणसन्‍निपाता। ()&lt;br&gt;&#xA;४५.&lt;br&gt;&#xA;तस्सा’परेनि’ह निरूपमरूपसारो&lt;br&gt;&#xA;जातोबभूव पियदस्सिसमन्तदस्सि,&lt;br&gt;&#xA;धीरो तदन्य’भवि कस्सपमाणवो सो&lt;br&gt;&#xA;वेदेसु तीसु कुसलो कुसलं गवेसि। ()&lt;br&gt;&#xA;४६.&lt;br&gt;&#xA;सो कोटिलक्खपरिमाणधतब्बयेन&lt;br&gt;&#xA;सङ्गस्स बुद्धपमुखस्स महाविहारं,&lt;br&gt;&#xA;कत्वा पदासि अभिपत्थितबुद्धभावो&lt;br&gt;&#xA;बुद्धो’पि तप्पणिधिसिद्धि सिया’त्य’भासि। ()&lt;br&gt;&#xA;४७.&lt;br&gt;&#xA;चन्दामहेसि जननी जनको पुदिन्‍नो&lt;br&gt;&#xA;राजा बभूव पुरमस्स अनोमनामं,&lt;br&gt;&#xA;आसुं तदग्गयुगलानि सुजातधम्म-&lt;br&gt;&#xA;दिन्‍ना गणस्सदसि पकालितसब्बदस्सि। ()&lt;br&gt;&#xA;४८.&lt;br&gt;&#xA;तं सोतव्हसमणो समुपट्ठहित्थ&lt;br&gt;&#xA;बोधी पियङ्गु भगवा’सि असितिहत्थो,&lt;br&gt;&#xA;अट्ठासिक सो नवुतिवस्ससहस्सम’स्स&lt;br&gt;&#xA;आसुं तयो मतिमतो गणसन्‍निपाता। ()&lt;br&gt;&#xA;४९.&lt;br&gt;&#xA;तस्सा’परेन समयेनु’दपादि लोके&lt;br&gt;&#xA;लोकत्थसाधनरतो मुनिर’त्थदस्सी,&lt;br&gt;&#xA;सत्तुन्तमो’पि निरतिक्‍कमधम्मसिमो&lt;br&gt;&#xA;तेजिद्धिमा इसि तदा’सि सुसिमनामो। ()&lt;br&gt;&#xA;५०.&lt;br&gt;&#xA;आनीय दिब्बभवना कुसुमानि तस्स&lt;br&gt;&#xA;मन्दारवानि सुपतिट्ठितपादपीठे,&lt;br&gt;&#xA;सम्पूजियान पणिधानमकासि सत्था&lt;br&gt;&#xA;त्वं मादिसो’ब्रुवि भविस्ससि चा’यतिन्ति। ()&lt;br&gt;&#xA;५१.&lt;br&gt;&#xA;तस्सा’सि सोभितपुरं भविसागरव्हो&lt;br&gt;&#xA;राजा पिता जनतिदेवि सुदस्सनाख्या,&lt;br&gt;&#xA;सन्तोपसन्तसमणा वरसावका’सुम्&lt;br&gt;&#xA;धम्मा तदग्गसमणिप्य’भवुं सुधम्मा। ()&lt;br&gt;&#xA;५२.&lt;br&gt;&#xA;तञ्‍चा’भयो मुनिरूपट्ठहि सोप्य’सीति-&lt;br&gt;&#xA;हत्थुग्गतो सतसहस्सपमाणमायु,&lt;br&gt;&#xA;चम्पेय्यसाखि भवि बोधि सुबोधिहेतु&lt;br&gt;&#xA;आसुं तयो अरियसवकसन्‍निता। ()&lt;br&gt;&#xA;५३.&lt;br&gt;&#xA;तस्सा’परेन उदपादि’ह धम्मदस्सी&lt;br&gt;&#xA;निस्सीमधी’नधिवरो भवपारदस्सि,&lt;br&gt;&#xA;सो तावतिंसभवतम्हि महानुभावो&lt;br&gt;&#xA;बुद्धङ्कुरो भवि तदा किर देवराजा।()&lt;br&gt;&#xA;५४.&lt;br&gt;&#xA;दिब्बानि गन्धकुसुमानि कथागतस्स&lt;br&gt;&#xA;चक्‍कङ्कितोरुचरणम्बुरुहासनम्हि,&lt;br&gt;&#xA;पूजेसि दिब्बतुरियेहि च बुद्धभावम्&lt;br&gt;&#xA;सो पत्थयं मुनितमिज्झ नभावमाह। ()&lt;br&gt;&#xA;५५.&lt;br&gt;&#xA;ठानियमासि सरणं सुगतस्स तस्स&lt;br&gt;&#xA;राजा पिता’सि सरणो जननि सुनन्दा,&lt;br&gt;&#xA;अग्गाभविंसु पदुमोवसि फुस्सदेवो&lt;br&gt;&#xA;खेमा च भिक्खुसमणिस्व’पि सब्बनामा। ()&lt;br&gt;&#xA;५६.&lt;br&gt;&#xA;थेरो सुनेत्तविसुतो तदुपट्ठहि सो&lt;br&gt;&#xA;लक्खायुको’सि जयबोधि ञ्‍च बिम्बिजालो,&lt;br&gt;&#xA;तस्सा’प्य’सितिरतनप्पमितं सरीरम्&lt;br&gt;&#xA;आसुं तयो अरियसावकसन्‍निपाता। ()&lt;br&gt;&#xA;५७.&lt;br&gt;&#xA;तस्सा’परेन समयेनि’ग सिद्धबोधि&lt;br&gt;&#xA;सिद्धत्थनामविदितो उदपादि सत्था,&lt;br&gt;&#xA;बुद्धङ्कुरो भवि तदा’खीलङझानलाभी&lt;br&gt;&#xA;भोजि पवत्तितफलं वसि मङ्गलाख्यो। ()&lt;br&gt;&#xA;५८.&lt;br&gt;&#xA;सम्पन्‍नगन्धरसिकं परिपक्‍कमेकम्&lt;br&gt;&#xA;आनीय सो विपकुलजम्बुभलं वनम्हा,&lt;br&gt;&#xA;पादासि तस्स पणिधीकतबुद्धभावो&lt;br&gt;&#xA;तञ्‍चानुभुय भगवापि वियाकरित्थ। ()&lt;br&gt;&#xA;५९.&lt;br&gt;&#xA;वेहारमासि नगरं जयसेननामो&lt;br&gt;&#xA;राजा अहोसि जनको जननी सुफस्सा&lt;br&gt;&#xA;भिक्खूसु तस्स वसि सम्बहुलो सुमित्तो&lt;br&gt;&#xA;द्वे सीवलि ञ्‍च समणीसु वरा सुरामा। ()&lt;br&gt;&#xA;६०.&lt;br&gt;&#xA;तं रेवतोमुनि मुनिन्दमुट्ठहित्थ&lt;br&gt;&#xA;बोधी’पि तस्स कणिकारमभीरुहो’सि,&lt;br&gt;&#xA;लक्खायुको स’नरसारथि सट्ठिहत्थो&lt;br&gt;&#xA;आसुं तयो अरियसावकसन्‍निपाता। ()&lt;br&gt;&#xA;६१.&lt;br&gt;&#xA;तस्सा’परेनि’ह समुब्भवि निस्सनामो&lt;br&gt;&#xA;सत्था पसत्थचरणो चतुरो’घतिण्णो,&lt;br&gt;&#xA;बुद्धङ्कुरो भवि तदानि सुजातराजा&lt;br&gt;&#xA;राजञ्‍ञमोळिमणिलङ्कतपादपीठो। ()&lt;br&gt;&#xA;६२.&lt;br&gt;&#xA;हित्वा स’रज्‍जमिसिवेयधरो सुधीरो&lt;br&gt;&#xA;दिब्बेहि’नेककुसुमेहि जिनं वजन्तं,&lt;br&gt;&#xA;पूजेसि मुद्धनि तमापवितानसोभम्&lt;br&gt;&#xA;सत्था’पि तप्पणिधिसिद्धि सिया’त्य’भासि। ()&lt;br&gt;&#xA;६३.&lt;br&gt;&#xA;खेमं पुरञ्हि जनको जनसन्धनामो&lt;br&gt;&#xA;राजा जनेत्ति पदुमा निजसङक्घमज्झे,&lt;br&gt;&#xA;द्वे ब्रह्मदेवुदय विस्सुतथेरनागा&lt;br&gt;&#xA;फुस्सा च अग्गयुगलान्य’भवुं सुदत्ता। ()&lt;br&gt;&#xA;६४.&lt;br&gt;&#xA;तं सम्भवोवसि वसिन्दमुपट्ठहित्थ&lt;br&gt;&#xA;तस्सा’सनव्हतरु बोधि स’सट्ठितत्थो,&lt;br&gt;&#xA;अट्ठासि वस्सगणनाय महेसि लक्खम्&lt;br&gt;&#xA;आसुं तयो अरियसावकसन्‍निपाता। ()&lt;br&gt;&#xA;६५.&lt;br&gt;&#xA;तस्सा’परेन भवसागरपादस्सि&lt;br&gt;&#xA;फुस्सो महामुनिरि’हकब्भुदपादि लोके,&lt;br&gt;&#xA;धीरो तदानि विजितावि जितारिवग्गो&lt;br&gt;&#xA;राजा बभूव सुरराजनिभो’रुतेजो। ()&lt;br&gt;&#xA;६६.&lt;br&gt;&#xA;सम्बोधि मग्गपुरिसो पणीधाय फीतम्&lt;br&gt;&#xA;रज्‍जं विवज्‍जिय स’पब्बजितो जनस्स,&lt;br&gt;&#xA;अञ्‍ञाय तीणिपिटकानि कथेसि धम्मम्&lt;br&gt;&#xA;व्याकासि फुस्सभगवा’पि’व पुब्बबुद्धा। ()&lt;br&gt;&#xA;६७.&lt;br&gt;&#xA;तस्सा’सि कासिनगरं जयसेननामो&lt;br&gt;&#xA;राजा पिता’सि जनति सिरिमा महेसि,&lt;br&gt;&#xA;सङ्घेसु’भोसु’पि सुरक्खितधम्मसेता&lt;br&gt;&#xA;चाला तदग्गयुगलानि तथू’पञ्‍चाला। ()&lt;br&gt;&#xA;६८.&lt;br&gt;&#xA;बोधिद्दुमा’मलकसाखि सरीरमट्ठ-&lt;br&gt;&#xA;पण्णासहत्थपमितं सभियाभिधानो,&lt;br&gt;&#xA;सोपट्ठही नवुतिवस्ससहस्समायु&lt;br&gt;&#xA;आसुं तयो भकवतो गणसन्‍निपाता। ()&lt;br&gt;&#xA;६९.&lt;br&gt;&#xA;तस्सा’परेन सनरामरसत्तसारो&lt;br&gt;&#xA;सत्था विपस्सि’ह समुब्भवि सब्बदस्सी,&lt;br&gt;&#xA;कम्मेन केनचि महिद्धिमहानुभावो&lt;br&gt;&#xA;बुद्धङ्कुरो’भवि तदा’तुलनागराजा। ()&lt;br&gt;&#xA;७०.&lt;br&gt;&#xA;अङ्गीरसस्स घनकञ्‍चनहद्दपीठम्&lt;br&gt;&#xA;पादासि तस्स खवितं रतनेहि नाना,&lt;br&gt;&#xA;सो बुद्धभावमहिपत्थिय बोधिसत्तो&lt;br&gt;&#xA;व्याकासि तत्थसुनिसज्‍ज जिनो विपस्सि। ()&lt;br&gt;&#xA;७१.&lt;br&gt;&#xA;तस्सा’सि बन्धुमतिनामपुरं तदेव-&lt;br&gt;&#xA;नामो पिता जननि बन्धुमती महेसि,&lt;br&gt;&#xA;द्वे खण्डतिस्सवसिनो वरसावका’सुम्&lt;br&gt;&#xA;चन्दा च भद्दयुगलं भवि चन्दमित्ता। ()&lt;br&gt;&#xA;७२.&lt;br&gt;&#xA;देहं असितिरततं तमसोकथेरो-&lt;br&gt;&#xA;पट्ठासि बोधिविटपी भवि कण्हवण्टा,&lt;br&gt;&#xA;वासंअका मुनिर’सीतिसहस्सवस्सम्&lt;br&gt;&#xA;आसुं तयो अरियसावकसन्‍निपाता। ()&lt;br&gt;&#xA;७३.&lt;br&gt;&#xA;तस्सा’परेन अधिसीलसमाधिपञ्‍ञो&lt;br&gt;&#xA;सत्था समुब्भवी सिखी जनकप्पसाखी,&lt;br&gt;&#xA;धीरो तदा’भवि अरिन्दमनामराजा&lt;br&gt;&#xA;सद्धो पहूतरततो रतनत्तयम्हि। ()&lt;br&gt;&#xA;७४.&lt;br&gt;&#xA;भिक्खञ्‍च सत्तरतनाभरणाभिरामम्&lt;br&gt;&#xA;ञत्वान हत्थिरतनं सुगते ससङ्घे,&lt;br&gt;&#xA;सो बुद्धभावमहिपत्थयि सत्तसारो&lt;br&gt;&#xA;व्याकासि लच्छसि सुखोधिपदन्ति सत्था। ()&lt;br&gt;&#xA;७५.&lt;br&gt;&#xA;बुद्धस्स चारिण्वती नगरं अहोसि&lt;br&gt;&#xA;माता पभावति पिता अरुणव्ह राजा,&lt;br&gt;&#xA;सङ्घेसु’भोसु अभिभुवसि सम्भवो च&lt;br&gt;&#xA;अग्गाभविंसु मखिलापदुमाभिधाना। ()&lt;br&gt;&#xA;७६.&lt;br&gt;&#xA;खेमङ्करो जिनमुपट्ठहि सत्ततिंस-&lt;br&gt;&#xA;हत्थुच्छितो विजयबोधि च पुण्डरिको,&lt;br&gt;&#xA;सो सत्ततिंसतिसहस्स मितायुको’सि&lt;br&gt;&#xA;आसुं तयो तदियसावकसन्‍निपाता। ()&lt;br&gt;&#xA;७७.&lt;br&gt;&#xA;तस्सा’परेनि’ह समुब्भवि केतुमाला-&lt;br&gt;&#xA;ब्यामप्पभापरिलसं मुनिवेस्सभू’ति,&lt;br&gt;&#xA;बुद्धङ्कुरो किर तदानि सुदस्सनव्ह-&lt;br&gt;&#xA;राजा बभूव परराजगजिन्दसीहो। ()&lt;br&gt;&#xA;७८.&lt;br&gt;&#xA;सङ्घस्स बुद्धपमुखस्स सचीवरं सो&lt;br&gt;&#xA;दत्वान दानमतुलं जिनसासनम्हि,&lt;br&gt;&#xA;सब्बञ्‍ञुबोधिमभिपत्थिय पब्बजित्थ&lt;br&gt;&#xA;बुद्धो भविस्ससि धुवन्ति तमाहसत्था। ()&lt;br&gt;&#xA;७९.&lt;br&gt;&#xA;तस्सा’प्य’नोपमपुरं भवि सुप्पतीतो&lt;br&gt;&#xA;राजा पिता यसवती जनिका महेसी,&lt;br&gt;&#xA;सोणुत्तरा च निजसावकसाविकानम्&lt;br&gt;&#xA;दामा मतिद्धिपरमा परमा समाला। ()&lt;br&gt;&#xA;८०.&lt;br&gt;&#xA;बोधी’पि तस्स भवि सालमहीरूहो’प-&lt;br&gt;&#xA;सम्पन्‍नभिक्खु तदुपट्ठहि सट्ठिहत्थो,&lt;br&gt;&#xA;सत्था विहासि समसट्ठिसहस्सवस्सम्&lt;br&gt;&#xA;आसुं तयो तदियसावकसत्तिपाता। ()&lt;br&gt;&#xA;८१.&lt;br&gt;&#xA;तस्सा’परेनि’कह समुब्भवि सच्‍चसन्दो&lt;br&gt;&#xA;वेनेय्यबन्धु भगवा ककुसन्धनामो,&lt;br&gt;&#xA;बुद्धङ्कुरो भुवि तदा’भवि खेमराजा&lt;br&gt;&#xA;दानप्पबन्धजलसेकसुधोतहत्थो। ()&lt;br&gt;&#xA;८२.&lt;br&gt;&#xA;सो पत्तचीवरपभूतिकमन्‍नपानम्&lt;br&gt;&#xA;दत्वा ससावकजिनस्स घरा’भिगन्त्वा,&lt;br&gt;&#xA;पब्बज्‍जि बोधिपणिधिं पणिधाय राजा&lt;br&gt;&#xA;सत्थासया’त्य’वच तप्पणिधानसिद्धि। ()&lt;br&gt;&#xA;८३.&lt;br&gt;&#xA;खेमवहयं नगरमस्स पिता’ग्गिदत्तो&lt;br&gt;&#xA;विप्पो विभावि अभवि जनिका विसाखा,&lt;br&gt;&#xA;सञ्‍जिवथेरदुतियो विधुरो च थेरो&lt;br&gt;&#xA;सामा तदग्गयुगलं भवि चम्पकाख्या। ()&lt;br&gt;&#xA;८४.&lt;br&gt;&#xA;तं बुद्धिजो जिनमुपट्ठहि तस्स गत्तम्&lt;br&gt;&#xA;ताळिसहत्थमितमासि सिरिसबोधि,&lt;br&gt;&#xA;ताळिसहायनसहस्सपमाणमायु&lt;br&gt;&#xA;एको’व तस्स भवि सावकसन्‍निपातो। ()&lt;br&gt;&#xA;८५.&lt;br&gt;&#xA;तस्सा’परम्हि समये करुणानिधानो&lt;br&gt;&#xA;लोकाभिभू कनकभुधरहारिरूपो,&lt;br&gt;&#xA;उप्पज्‍जि कोणगमनोमुनि पब्बताख्यो&lt;br&gt;&#xA;भुमिस्सरो भवि महापुरिसो तदानि। ()&lt;br&gt;&#xA;८६.&lt;br&gt;&#xA;सङ्घस्स बुद्धपमुखस्स उळारदानम्&lt;br&gt;&#xA;दत्वा महग्घवरचिवरसाटके च,&lt;br&gt;&#xA;सो पकब्बजित्थ अभिपत्थित बुद्धभावो&lt;br&gt;&#xA;बुद्धो भविस्ससि तुवन्ति तमाहसत्था। ()&lt;br&gt;&#xA;८७.&lt;br&gt;&#xA;नामेन सोभवति तम्पुरमुत्तराख्या&lt;br&gt;&#xA;माता पिता’वनिसुरो भवि यञ्‍ञदत्तो,&lt;br&gt;&#xA;हीयोसोत्तरवसी समणि समुद्दा&lt;br&gt;&#xA;तस्सो’त्तरा च परमा परिसासु’भोसु। ()&lt;br&gt;&#xA;८८.&lt;br&gt;&#xA;तं सोत्थिजो जिनमुपट्ठहि तिंसहत्थो&lt;br&gt;&#xA;अङ्गीरसो भवि उदुम्बरसाखि बोधि,&lt;br&gt;&#xA;सो तिंसहायनसहस्समितायुको’सि&lt;br&gt;&#xA;एको’व तस्स भवि सावकसन्तिपातो। ()&lt;br&gt;&#xA;८९.&lt;br&gt;&#xA;तस्सा’परेनि’ह महामुनि कस्सपाख्यो&lt;br&gt;&#xA;लोकम्हि पातुभवि खग्गविसाणकप्पो,&lt;br&gt;&#xA;बुद्धङ्कुरो भुवि तदा’भवि जोतिपालो&lt;br&gt;&#xA;वेदेसु तीसु सकलासु कलासु छेको। ()&lt;br&gt;&#xA;९०.&lt;br&gt;&#xA;कल्याणमित्तदुतियो सुगतं उपेच्‍च&lt;br&gt;&#xA;सुत्वान धम्ममथसासन मोतरित्वा,&lt;br&gt;&#xA;सब्बञ्‍ञुभावम्हिपत्थयि माणवो सो&lt;br&gt;&#xA;व्याकासि कस्सपमुनी’पि मुनी’च पुब्बा। ()&lt;br&gt;&#xA;९१.&lt;br&gt;&#xA;बाराणसि नगरमासि पिता च माता&lt;br&gt;&#xA;द्वे ब्रह्मदत्तधनवत्य’भिधानवन्तो,&lt;br&gt;&#xA;भिक्खुसु तस्स समणिस्व’पि तिस्सभार-&lt;br&gt;&#xA;द्वाजा च भद्दयुगलात्य’नुलोरुवेला। ()&lt;br&gt;&#xA;९२.&lt;br&gt;&#xA;तं सब्बमित्तसमणो समुपट्ठहित्थ&lt;br&gt;&#xA;निग्रोधसाखी जयबोधि स’वीसहत्थो,&lt;br&gt;&#xA;तस्सा’सि विसतिसहस्स पमाणमायु&lt;br&gt;&#xA;एको’व’हू अरियसावकसन्‍नीपातो। ()&lt;br&gt;&#xA;इति मेधानन्दाभिधानेन यतिता विरचिते सकलकविजन हदयानन्द दाननिदाने जिनवंसदीपे दूरेनिदाने बोधिसत्तस्स सेसपणिधातट्ठपन पवत्ति परिदीपो ततियो सग्गो।&lt;br&gt;&#xA;१.&lt;br&gt;&#xA;दीपङ्करादिचतुवीसति बुद्धपाद-&lt;br&gt;&#xA;मूलेसु लङपणिधान महानिधानो,&lt;br&gt;&#xA;लक्खाधिकं चतुरसङ्खियकपक्पसङ्खम्&lt;br&gt;&#xA;पुञ्‍ञाभिसन्दमभिसङ्खरि बोधिसत्तो। ()&lt;br&gt;&#xA;२.&lt;br&gt;&#xA;एत्थन्तरे विविधबाहिरवत्थुजातम्&lt;br&gt;&#xA;सिस’क्खिमंसरुधिरानि च पुत्तदारे,&lt;br&gt;&#xA;सो जिवितम्पि कपणडिकयाचकानम्&lt;br&gt;&#xA;वीरो परिच्‍चजि पजाय हितत्थमेव। ()&lt;br&gt;&#xA;३.&lt;br&gt;&#xA;दानाधिमुत्तिपरियेसन विप्पवेसो&lt;br&gt;&#xA;पत्वा तपोवनमकित्ति तपोधनस्स,&lt;br&gt;&#xA;तिहं अलत्थ सकटाहमलोणडाकम्&lt;br&gt;&#xA;यस्सा’भिभूतजठरस्स जिघच्छितत्ता। () (अकित्तिचरियं)&lt;br&gt;&#xA;४.&lt;br&gt;&#xA;कन्तारमग्ग पटिपन्‍न मनातपत्तम्&lt;br&gt;&#xA;पच्‍चेक बुद्धमहिपस्सिय सङक्खविप्पो,&lt;br&gt;&#xA;फुट्ठं सकिच्‍चपसुतो सूरियातपेन&lt;br&gt;&#xA;यो छत्तुपाहणमदासि सुधोतपाणि। () (सङ्खचरियं)&lt;br&gt;&#xA;५.&lt;br&gt;&#xA;दुब्भिक्खपीळनभयेन कलिङ्गरट्ठा&lt;br&gt;&#xA;संयाचतं यदुपगम्म धनञ्‍जयव्हो,&lt;br&gt;&#xA;सोण्डाय गय्ह निजमञ्‍जन नागराजम्&lt;br&gt;&#xA;यो दक्खिणोदक निसेकमकासि राजा। () (कुरुधम्मचरियं)&lt;br&gt;&#xA;६.&lt;br&gt;&#xA;हुत्वान यो महसुदस्सन चक्‍कवत्ती&lt;br&gt;&#xA;राजा कुसावतिपुरम्हि दिवा च रत्तो,&lt;br&gt;&#xA;वत्थत्तपानमुपतेसि चरापयित्वा&lt;br&gt;&#xA;भेरिंक असेसकपण्डिकयाचकानं। () (महासुदस्सनचरियं)&lt;br&gt;&#xA;७.&lt;br&gt;&#xA;यो सत्तभुमिभुजसासि पुरोहितो’पि&lt;br&gt;&#xA;राजूहि लद्धमखिलं धनधञ्‍ञरासिं,&lt;br&gt;&#xA;सम्पत्तयाचकजनस्स परिच्छजित्वा&lt;br&gt;&#xA;पुञ्‍ञप्पबन्धमभिसञ्‍चिनि बोधिहेतु। () (महागोविन्दचरियं)&lt;br&gt;&#xA;८.&lt;br&gt;&#xA;धम्मानुसासि निमिनाम महीभुजो’पि&lt;br&gt;&#xA;सालं विधाय मिथिलाय चतुम्मुखं यो,&lt;br&gt;&#xA;अच्छिन्‍नमत्थिजनपक्खिचतुप्पदानम्&lt;br&gt;&#xA;दानं पवत्तयी पुरा ददतं वरिट्ठो। () (निमिराजचरियं)&lt;br&gt;&#xA;९.&lt;br&gt;&#xA;यो एकराजसुतचन्दकुमारभूतो&lt;br&gt;&#xA;मुद्धाभिसेक करणाय जनेहि गच्छं,&lt;br&gt;&#xA;संवेजितो सविभवे तिभवे’पि यञ्‍ञा-&lt;br&gt;&#xA;वाटं विधाय’भिपवत्तयि दानवट्टं। () (चन्दकुमारचरियं)&lt;br&gt;&#xA;१०.&lt;br&gt;&#xA;यो वत्थुसारगहणेन अतित्तरूपो&lt;br&gt;&#xA;भुमिस्सरो’पि सिविनाम सुराधिपस्स,&lt;br&gt;&#xA;जच्‍चन्धवेसगहितस्स विलोचनानि&lt;br&gt;&#xA;उप्पाटयित्व पददं लभि दिब्बचक्खू। () (सिविराजचरियं।)&lt;br&gt;&#xA;११.&lt;br&gt;&#xA;दानाधिमुत्तिपरमो ससपण्डितो यो&lt;br&gt;&#xA;मित्तेनु सासिय अधिट्ठितुपोसथङ्गो,&lt;br&gt;&#xA;अङ्गारमुद्धनि पपात सजीवितासम्&lt;br&gt;&#xA;हित्वा द्विजस्स तनुमंसपदातुकामो। () (ससपण्डितचरियं। इतिदानपारमीं)&lt;br&gt;&#xA;१२.&lt;br&gt;&#xA;यो मातुपोसककरि भिसमुद्धरत्तो&lt;br&gt;&#xA;अन्धाय हत्थिदमकेन करेणुकाय,&lt;br&gt;&#xA;सोण्डाय सुट्ठुगहितो’प्य’विकण्डितस्स&lt;br&gt;&#xA;सीलस्स खण्डनभया नजनेसि कोपं। () (मातुपोसकचरियं)&lt;br&gt;&#xA;१३.&lt;br&gt;&#xA;यो भुरिदत्तभुजगो’परिवम्मिकट्ठो,&lt;br&gt;&#xA;सीलब्बतं विसधरो समधिट्ठहित्वा,&lt;br&gt;&#xA;पेळाय खित्तभुजगे अहिगुण्ठिकम्हि&lt;br&gt;&#xA;सीलस्स कुप्पनभयेन जहासि कोपं। () (भुरिदत्तचरियं।)&lt;br&gt;&#xA;१४.&lt;br&gt;&#xA;सीलब्बतादिविभवो जलितिद्धिमा यो&lt;br&gt;&#xA;चम्पेय्यनामभुजगो अहिगुण्ठिकम्हि,&lt;br&gt;&#xA;इच्छानुरूपविचरो चमरी’व वालम्&lt;br&gt;&#xA;सीलं जुगोप नपि तब्बधके चुकोप। () (चम्पेय्यचरियं।)&lt;br&gt;&#xA;१५.&lt;br&gt;&#xA;यो चूलबोधिविसुतो समदिट्ठहत्वा&lt;br&gt;&#xA;सीलब्बतं वनमुपेच्‍च वसं पियाय,&lt;br&gt;&#xA;तायं पसय्ह गहिताय’पि कासिरञ्‍ञा&lt;br&gt;&#xA;सीलब्बिसोधनपरो पजहित्थ रोसं। () (चूलबोधिचरियं)&lt;br&gt;&#xA;१६.&lt;br&gt;&#xA;यो भिंसरूपि महिसो’पि वलिमुखस्स&lt;br&gt;&#xA;आगुं तितिक्खमखीलं परिसुद्धसिलो,&lt;br&gt;&#xA;रुक्खट्ठयक्खवचनानि पटिक्खिपित्वा&lt;br&gt;&#xA;तं सीलभङ्गभयतो भयतो मुमोच। ()&lt;br&gt;&#xA;१७.&lt;br&gt;&#xA;यो वुय्हमानमपनीय नदीपवाहा&lt;br&gt;&#xA;मित्तद्दुहिं पुतसजीवितदानहेतु,&lt;br&gt;&#xA;रञ्‍ञा मुमोच वधियं अविकोपनेन&lt;br&gt;&#xA;सीलस्स रूरुहरिणो’पि हरिस्सवण्णो, () (रूरुमिगराजचरियं।)&lt;br&gt;&#xA;१८.&lt;br&gt;&#xA;यो दन्तकट्ठसकलेहि जटाकुलेहि&lt;br&gt;&#xA;कुद्धेन कुटजटिलेन कताहिसापो,&lt;br&gt;&#xA;मातङक्गनाममुनि सीलधनं जुगोप&lt;br&gt;&#xA;सम्पातसापरिपुमिद्धिबलेन रक्खं। () (मातङ्गचरियं।)&lt;br&gt;&#xA;१९.&lt;br&gt;&#xA;मग्गावतिण्णमधमं कल्हाभीलासा-&lt;br&gt;&#xA;सङ्घट्टितोभयरथङ्गमधम्मयक्खं,&lt;br&gt;&#xA;कोपग्गिना नपरिझापयमिद्धिमा यो&lt;br&gt;&#xA;सीलं ररक्ख खलु धम्मिकयक्खराजा। () (धम्माधम्म देवपुत्तचरियं।)&lt;br&gt;&#xA;२०.&lt;br&gt;&#xA;यो पोरिसादवसगस्स जयद्दिसस्स&lt;br&gt;&#xA;रञ्‍ञो पटिञ्‍ञमधिकिच्‍च विजिवितासो,&lt;br&gt;&#xA;खीत्तायुधो तदुपगम्म अलीनसत्तो&lt;br&gt;&#xA;यक्खं दमेसि ननु सीलवतं निदाना। () (अलीनसत्तचरियं।)&lt;br&gt;&#xA;२१.&lt;br&gt;&#xA;यो सङ्खपालभुजगो निजभोगपूर-&lt;br&gt;&#xA;व्याभङ्गिभारतरवाहिति भोजपुत्ते,&lt;br&gt;&#xA;कारुञ्‍ञमाप अभिगन्तुमपादताय&lt;br&gt;&#xA;सीलस्स भङ्गभयतो’पि हुतासतेजो। () (सङ्खपालचरियं। इति सीलपारमिं।)&lt;br&gt;&#xA;२२.&lt;br&gt;&#xA;सङ्खारधम्मखणभङ्गसभावदस्सि&lt;br&gt;&#xA;उस्सावबिन्दुविलयं’व युधञ्‍जयो यो,&lt;br&gt;&#xA;राजा जनस्स रुदतो पविहाय रज्‍जम्&lt;br&gt;&#xA;नेक्खम्मपारमिमपुरयि पब्बजित्वा। () (युधञ्‍जय चरियं।)&lt;br&gt;&#xA;२३.&lt;br&gt;&#xA;यो सोमनस्सविसुतो कुरुराजपुत्तो&lt;br&gt;&#xA;दुस्सीलकुटजटिलब्बचनं पटिच्‍च,&lt;br&gt;&#xA;रञ्‍ञा नियोजितवधो वधकावकासम्&lt;br&gt;&#xA;लद्धानुसासिय’भिनिक्खमि चत्तरज्‍जो। () (सोमनस्स चरियं।)&lt;br&gt;&#xA;२४.&lt;br&gt;&#xA;यो कासिराजतनुजो’पि अयोघराख्यो&lt;br&gt;&#xA;ईहं भतो चिरमयोघरवासहीरू,&lt;br&gt;&#xA;रज्‍जं पहाय परमं पितरा पदत्तम्&lt;br&gt;&#xA;नेक्खम्मपारमिपरो वनमोतरित्थ। () (अयोघरचरियं।)&lt;br&gt;&#xA;२५.&lt;br&gt;&#xA;यो पञ्‍चकामगुणदीपनतो’पदिट्ठ-&lt;br&gt;&#xA;सम्भत्तमित्तवचनम्पि पटिक्खिपित्वा,&lt;br&gt;&#xA;निद्धन्तकञ्‍चननिभच्छवि कञ्‍चनाख्यो&lt;br&gt;&#xA;पत्वा तपोवनमपब्बजि बन्धवेहि। () (भिसचरियं।)&lt;br&gt;&#xA;२६.&lt;br&gt;&#xA;पक्खित्तदद्दुलनहारुरिवा’नलम्हि&lt;br&gt;&#xA;सङ्खारधम्मविसये पटिवट्टितत्तो,&lt;br&gt;&#xA;यो सोणभुसुरसुधी विभवं पहाय&lt;br&gt;&#xA;पब्बज्‍जितुं सपरिसो पवनं जगाम। () (सोणपण्डितचरियं। इति नेक्खम्म पारमि।)&lt;br&gt;&#xA;२७.&lt;br&gt;&#xA;यो सेणको सुधि पसिब्बकगब्भसायिम्&lt;br&gt;&#xA;विप्पस्सि मोहकलुसिकतमानसस्स,&lt;br&gt;&#xA;सप्पं सुघोरमुपदस्सिय दीघदस्सी&lt;br&gt;&#xA;पञ्‍ञासुपारमिमपूरयि भुरिमेधो। () (सेणकपण्डित चरियं।)&lt;br&gt;&#xA;२८.&lt;br&gt;&#xA;यो यं महोसधसमाख्यसुधी सुधीसो&lt;br&gt;&#xA;उम्मग्गसंवुतनिसग्गवतिसमो’पि,&lt;br&gt;&#xA;उम्मग्गतो’व सबलं मिथिलाधिनाथम्&lt;br&gt;&#xA;पञ्‍ञापजापतिपति रिपुतो मुमोच। () (महोसधचरियं इति पञ्‍ञा पारमी।)&lt;br&gt;&#xA;२९.&lt;br&gt;&#xA;वालेनु’ळारवीरियो वीरियेन घोरम्&lt;br&gt;&#xA;संसारदुक्खमिव यो किसकालको’पि,&lt;br&gt;&#xA;गम्भीरसागरजलं सपजानुकम्पी&lt;br&gt;&#xA;उस्सिञ्‍चितुं सततमारहि सत्तसारो। () (कालक चरियं)&lt;br&gt;&#xA;३०.&lt;br&gt;&#xA;राजामहादिजनको जनकुन्दचन्दो&lt;br&gt;&#xA;गम्भीरभुरिसलिलं सलिलाकरं यो,&lt;br&gt;&#xA;सूरो’रुबाहुवीरियो वीरियं ततार&lt;br&gt;&#xA;संसारसिन्धुतरणे तरणीसरूपो। () (महाजनकचरियं। इति वीरियपारमि।)&lt;br&gt;&#xA;३१.&lt;br&gt;&#xA;यो खन्तितिन्तहदयो यतिखन्तिवादी&lt;br&gt;&#xA;छेदापिते’पि सकलं सकलत्तभावे,&lt;br&gt;&#xA;समपूतखन्तिजलमेवभूसं सिसेच&lt;br&gt;&#xA;व्यापादपावकपदित्तकलाबुराजे। () (खन्तिवादी चरियं)&lt;br&gt;&#xA;३२.&lt;br&gt;&#xA;यो धम्मपालनपरो सुसु धम्मपालो&lt;br&gt;&#xA;कारापिते’पि वधकेह’सिमालकम्मं,&lt;br&gt;&#xA;आसन्‍नतापनिरयम्हि पतापराजे&lt;br&gt;&#xA;खन्तिं पवत्तयि मनप्पितखन्तिमेत्तो। () (धम्मपाल चरियं। इति खन्तिपारमी।)&lt;br&gt;&#xA;३३.&lt;br&gt;&#xA;यो अन्तरीपगभयंकरसुंसुमार-&lt;br&gt;&#xA;मुद्धासमप्पितपदो कपिराजभूतो,&lt;br&gt;&#xA;दिन्‍नं पटिञ्‍ञमनुकुब्बमनञ्‍ञलब्भम्&lt;br&gt;&#xA;नज्‍जा पपात परतीरमसच्‍चभीरू। () (कपिराज चरियं)&lt;br&gt;&#xA;३४.&lt;br&gt;&#xA;यो सच्‍चपारमिपरो वसि पच्‍चनामो&lt;br&gt;&#xA;सच्‍चेन सच्‍चमहीसन्धिय सच्‍चदस्सी,&lt;br&gt;&#xA;पोरिं समग्गकरणिं सिरिजम्बुदीपे&lt;br&gt;&#xA;सम्पालयं सकललोकमवोच वाचं। () (सच्‍चसव्भय चरियं।)&lt;br&gt;&#xA;३५.&lt;br&gt;&#xA;यो वट्टपोतकदिजो अविरूळ्हपक्ख-&lt;br&gt;&#xA;पादो’तिखुद्दककुलावकगब्भसायी,&lt;br&gt;&#xA;सच्‍चेन सोळसकरिसमितप्पदेसे&lt;br&gt;&#xA;दावग्गिनिब्बुतिमका थिरमायुगन्तं। () (वट्टपोतक चरियं।)&lt;br&gt;&#xA;३६.&lt;br&gt;&#xA;यो गिज्झकाकबकबाणकभक्खभुत-&lt;br&gt;&#xA;बन्धु निदाघरवितापपरिक्खया’पे,&lt;br&gt;&#xA;रित्ते सरम्हि परिमोचयि मच्छराजा&lt;br&gt;&#xA;सच्‍चेन’कालजलदागमपच्‍चयेन। () (मच्छराज चरियं।)&lt;br&gt;&#xA;३७.&lt;br&gt;&#xA;दुट्ठाहिदट्ठविसवेगविमुच्छितं यो&lt;br&gt;&#xA;मण्डब्बतापसवरो’रसयञ्‍ञदत्तं,&lt;br&gt;&#xA;कत्वान सच्‍चकिरियं करुणाय कण्ह-&lt;br&gt;&#xA;दीपायनो मुनि मुमोच तमापदम्हा। () (कण्हादीपायन चरियं।)&lt;br&gt;&#xA;३८.&lt;br&gt;&#xA;यो पोरिसादवसगो सुतसोमराजा&lt;br&gt;&#xA;रज्‍जे तियोजनसते सकजीविते’पि,&lt;br&gt;&#xA;सच्‍चं ररक्ख ननु सच्‍चपरो निरासो&lt;br&gt;&#xA;दिन्‍नं पटिस्सवमुभिन्‍नमपानुकुब्बं। () (सुतसोमचरियं। इति सच्‍चपारमी।)&lt;br&gt;&#xA;३९.&lt;br&gt;&#xA;निब्बिन्‍नरज्‍जविभवो भवभीरूताय&lt;br&gt;&#xA;यो मूगपक्खबधिराकति मूगपक्खो,&lt;br&gt;&#xA;नीते निखातुमपकि सीवथिकावकासे&lt;br&gt;&#xA;दळ्हं अधिट्ठितवतं वत नोजहासि। () (तेमियचरियं। इति अधिट्ठान पारमी।)&lt;br&gt;&#xA;४०.&lt;br&gt;&#xA;मेत्तविहारपरमो पितुरन्धयट्ठि&lt;br&gt;&#xA;यो सोमसोम्मयदयो’पि सुवण्णसामो,&lt;br&gt;&#xA;वाळेहि सम्परिवुतो पवने विहारि&lt;br&gt;&#xA;मेत्ताख्यपारमिमपूरयि पापभीरू। () (सुवण्णसामचरियं।)&lt;br&gt;&#xA;४१.&lt;br&gt;&#xA;यो एकराजविसुतो भुवि कासिराजा&lt;br&gt;&#xA;मेत्ताकलत्तदुतियो सकजीविते’पि,&lt;br&gt;&#xA;अवछिन्‍नरज्‍जविभावे पटिपक्खराजे&lt;br&gt;&#xA;मेत्ताय सम्फरि समं परिभाविताय। () (एकराजचरियं। इति मेत्ता पारमी।)&lt;br&gt;&#xA;४२.&lt;br&gt;&#xA;या लोमेहंसविसुतो’पि तुलासरिक्खो&lt;br&gt;&#xA;मानावमाननकरेसु सुखे च दुक्ख,&lt;br&gt;&#xA;वासं चवट्ठिपरिकिण्णसुसानमज्झे&lt;br&gt;&#xA;वेरं अवेरमनुपेच्‍च ररक्खु’पेक्खं। () (लोमहंसचरियं। इति उपेक्खाक पकारमिं)&lt;br&gt;&#xA;४३.&lt;br&gt;&#xA;सो बोधिया’भिनियतो परिपक्‍कञाणो&lt;br&gt;&#xA;बुद्धङ्कुरो’पचितपारमिताबलेन,&lt;br&gt;&#xA;निज्झामतण्ह’सितकञ्‍जक्खुप्पिपास-&lt;br&gt;&#xA;लोकन्तरोरुनिरयेसु न जातु जातो। ()&lt;br&gt;&#xA;४४.&lt;br&gt;&#xA;नालत्थ पण्डकनपुंसकमूगपक्ख-&lt;br&gt;&#xA;छच्‍चन्धजातिबधिरित्थिजळत्तभावं,&lt;br&gt;&#xA;सो मक्खिकामकसकुत्थकिपिल्‍लिकादि-&lt;br&gt;&#xA;जात्या नपातुभवि कीटपटङक्गजात्या। ()&lt;br&gt;&#xA;४५.&lt;br&gt;&#xA;नालत्थ गन्धगजतो पुथुलत्त भावम्&lt;br&gt;&#xA;नालत्थ वट्टसुसुका सुखुमन्त भावं,&lt;br&gt;&#xA;नालत्थ उम्दनमम्मनकत्त भावम्&lt;br&gt;&#xA;नालत्थ एवमतिहीनतरत्त भावं।&lt;br&gt;&#xA;४६.&lt;br&gt;&#xA;नाहोसि मातुवधको पितुघातको वा&lt;br&gt;&#xA;नाहोसि सङ्घभिदुरो अरहन्तघातो,&lt;br&gt;&#xA;नाहोसि दुट्ठहदयेन तथागतस्स&lt;br&gt;&#xA;नाहोसि संजननको रुधिरस्स काये। ()&lt;br&gt;&#xA;४७.&lt;br&gt;&#xA;कम्मं फखलं तदुभयं पटिबाहिनो ये&lt;br&gt;&#xA;उच्छेददिट्ठिगतिका विहरिंसु तेसं,&lt;br&gt;&#xA;लद्धिं कदाचि नपरामसि सद्दहानो&lt;br&gt;&#xA;कम्मं फलं नियतबोधिपरायणो सो। ()&lt;br&gt;&#xA;४८.&lt;br&gt;&#xA;यस्मिं भवे भवति नामचतुक्‍कमत्तम्&lt;br&gt;&#xA;तत्रा’पि पुञ्‍ञकरणत्थ मसञ्‍ञसत्ते,&lt;br&gt;&#xA;अट्ठानतो नपटिसन्धिमगण्हि सुद्धा-&lt;br&gt;&#xA;वासेसु पञ्‍चसु कदाचि पपञ्‍चभीरू। ()&lt;br&gt;&#xA;४९.&lt;br&gt;&#xA;बुद्धङ्कुरो नियतबोधिपदो कदाचि&lt;br&gt;&#xA;दीघायुकेसु’पिभवेसु सुखानपेखो,&lt;br&gt;&#xA;कत्वा’धिमुत्तिवचनं इध जीवलोके&lt;br&gt;&#xA;निब्बत्ति सो तिदसपारमिपूरणत्थं। ()&lt;br&gt;&#xA;५०.&lt;br&gt;&#xA;इच्‍चेवं सो पुरिसनिसभो दुप्पवेसस्स बोधि-&lt;br&gt;&#xA;पासादस्सा’वतरणसमत्तिंसतिस्सेणिरूपं,&lt;br&gt;&#xA;निप्फादेन्तो परहितरतो पारमीधम्मजातम्&lt;br&gt;&#xA;संसारे संसरि चिरतरं घोरदुक्खं तितिक्खं। ()&lt;br&gt;&#xA;इति मेधानन्दाभिधानेन यतिना विरचिते सकलकविजन हदयानन्द दाननिदाने जिनवंसदीपे दुरेनिदाने पारमिधम्माभिसङ्खरण पवत्ति परिदीपो चतुत्थो सग्गो।&lt;br&gt;&#xA;१.&lt;br&gt;&#xA;अत्थवत्तपदं नानावण्णमण्णवजान्वितं,&lt;br&gt;&#xA;पत्थ्यावत्तमिवाहोसि जेतुत्तरपुरं पुरे। () (सिलेस बन्धनं।)&lt;br&gt;&#xA;२.&lt;br&gt;&#xA;परिखामेखलादाम बद्धपाकारसोणिनी,&lt;br&gt;&#xA;रराज राजधानी सा वधूव पतिमण्डिता। ()&lt;br&gt;&#xA;३.&lt;br&gt;&#xA;मणिसिङ्गंसुमालाभि बालंसुमालिविब्भमं,&lt;br&gt;&#xA;ससङ्कमण्डलं तस्मिं पलम्हेसा’भीसारिका। ()&lt;br&gt;&#xA;४.&lt;br&gt;&#xA;इन्दिरामन्दिरा’मन्दमणिमन्दिरसालिनी,&lt;br&gt;&#xA;हेमद्धजावलि तस्मिं किळापयि कलापिनो। ()&lt;br&gt;&#xA;५.&lt;br&gt;&#xA;रराज नागराजानं कप्पिताभरणेहि च,&lt;br&gt;&#xA;दाठाहि दानधाराहि मेघवच्छन्ता’व सा पुरी। ()&lt;br&gt;&#xA;६.&lt;br&gt;&#xA;तुरङ्गनिकरोण्डुतधुलिधूसरितम्बरं,&lt;br&gt;&#xA;निवारितातपंरङ्गवितानस्सिरिमाहरि। ()&lt;br&gt;&#xA;७.&lt;br&gt;&#xA;नीलसेवालधम्मिल्‍ला सम्फुल्‍लकमला’नना,&lt;br&gt;&#xA;तहिमुप्पललोल’क्खी हंसपीनपयोधरा। ()&lt;br&gt;&#xA;८.&lt;br&gt;&#xA;किञ्‍जक्खराजिरसानारुद्धरोधनितम्बिनी,&lt;br&gt;&#xA;भिङ्गालिमणिमञ्‍जिरा नारी’वा’सुं सरोजिनी। () (सिलेस बन्धनं।)&lt;br&gt;&#xA;९.&lt;br&gt;&#xA;केवकलं कप्परुक्खेहि विना सा राजधान्य’हु,&lt;br&gt;&#xA;विसाणाराजधानी’व सब्बसम्पत्तिसालिनी। ()&lt;br&gt;&#xA;१०.&lt;br&gt;&#xA;कदाचि पुरिसाजञ्‍ञो राजा’होसि पुरे तहिं,&lt;br&gt;&#xA;वेस्सन्तरो’तिनामेन विस्सुतो भुवनत्तये। ()&lt;br&gt;&#xA;११.&lt;br&gt;&#xA;कुमारो’व समानो सो दानकीळापरायणो,&lt;br&gt;&#xA;कायूपगानि धातीनं रतनाभरणानि’पि। ()&lt;br&gt;&#xA;१२.&lt;br&gt;&#xA;खण्डाखण्डं करित्वान नवक्खन्तुं कपरिच्‍चजि,&lt;br&gt;&#xA;एवं बाहिरवत्थूनिददन्तो अट्ठवस्सिको। ()&lt;br&gt;&#xA;१३.&lt;br&gt;&#xA;पासादमभिरीहित्वा सोनिसज्‍जा’भियाचनं,&lt;br&gt;&#xA;दस्सामी’ति विचिन्तेसि सिसक्खिमंसलोहितं। ()&lt;br&gt;&#xA;१४.&lt;br&gt;&#xA;सुखेधितो महासत्तो सुक्‍कपक्खे’व चन्दिमा,&lt;br&gt;&#xA;पालेसि दसधम्मेन पत्वा रज्‍जसिरिं पजं। ()&lt;br&gt;&#xA;१५.&lt;br&gt;&#xA;निसज्‍जो परिपासादे सो राजा एकदा रहो,&lt;br&gt;&#xA;कामानं सङक्‍किलेसञ्‍च वोकारादीनवं सरि। ()&lt;br&gt;&#xA;१६.&lt;br&gt;&#xA;पब्बज्‍जाहिरतो राजा निब्बिन्तो विभवेभवे,&lt;br&gt;&#xA;सम्पत्तिसारमादाय हित्वा रज्‍जसिरिं वरं। ()&lt;br&gt;&#xA;१७.&lt;br&gt;&#xA;मत्तमातङक्गराजा’व अग्गिपज्‍जलकानना,&lt;br&gt;&#xA;रुदतो ञातिसङक्घस्स अगारस्मा’भि निक्खमी। ()&lt;br&gt;&#xA;१८.&lt;br&gt;&#xA;चम्पकासोकवकुलतरुसण्डसुमण्डितं,&lt;br&gt;&#xA;सिखण्डिमण्डलाखण्डकीळं कोकिलकूजनं। ()&lt;br&gt;&#xA;१९.&lt;br&gt;&#xA;अनेकमिगपक्खीनमासयं सलिलासयं,&lt;br&gt;&#xA;वीकासकुसुमामोदप्पवासितसमीरणं। ()&lt;br&gt;&#xA;२०.&lt;br&gt;&#xA;मधुमत्ता’लिङ्धङ्कारनिब्भर’म्बुरुहाकरं,&lt;br&gt;&#xA;सम्पातनिज्झरा’रावगम्भीरभुरिभूधरं। ()&lt;br&gt;&#xA;२१.&lt;br&gt;&#xA;पववेकक्खमं वङ्कपब्भारं गिरिगब्भरं,&lt;br&gt;&#xA;दुप्पवेसपकथं वङ्कगिरिनामतपोवनं। ()&lt;br&gt;&#xA;२२.&lt;br&gt;&#xA;पत्वा लद्धे’सिपब्बज्‍जा कविलासो सो महीभुजो,&lt;br&gt;&#xA;चरन्तो ब्रह्मचरियं चिरस्सं वीतिनामयि। ()&lt;br&gt;&#xA;२३.&lt;br&gt;&#xA;तस्सरञ्‍ञो महेसिपि मद्दीनाम सुखेधिता,&lt;br&gt;&#xA;पुत्तधीतूभिसद्धिं तं तपोवनमुपाविसि। ()&lt;br&gt;&#xA;२४.&lt;br&gt;&#xA;महिच्छो पूजकोविप्पो तदा बीगच्छदस्सनो,&lt;br&gt;&#xA;येन वेस्सन्तरोसत्तसारो तेनुपसङ्कमि। ()&lt;br&gt;&#xA;२५.&lt;br&gt;&#xA;अत्थो कम्मकरेही’ति जराजज्‍जरितस्स मे,&lt;br&gt;&#xA;पुत्तञ्‍चधीतरं याची धीरं पत्वा दयापरं। ()&lt;br&gt;&#xA;२६.&lt;br&gt;&#xA;उभो कण्हाजिनं जालिं ससेनहभारभाजनं,&lt;br&gt;&#xA;सम्मासम्बोधिकामो सो तण्हादासब्यमुत्तिया। ()&lt;br&gt;&#xA;२७.&lt;br&gt;&#xA;दक्खिणोदकसम्पुतजूजक’ञ्‍जलिभाजने,&lt;br&gt;&#xA;समप्पयित्थ बन्धित्वा अगमा’दाय निद्दयो। ()&lt;br&gt;&#xA;२८.&lt;br&gt;&#xA;दानाधिमुत्तीवीमंसी विप्पाकप्पेनु’पागतो,&lt;br&gt;&#xA;संयाचि देवराजा’थ मद्दिदेविं पतिब्बतं। ()&lt;br&gt;&#xA;२९.&lt;br&gt;&#xA;दक्खिणोदकनिद्धोतहत्थो सो दक्खिणोदकं,&lt;br&gt;&#xA;कत्वा देवेसविप्पस्स देविं देवो परिच्‍चजि। ()&lt;br&gt;&#xA;३०.&lt;br&gt;&#xA;सत्तक्खत्तुं पकम्पित्थ तस्स पारमितेजसा,&lt;br&gt;&#xA;साधुसाधूति पत्तानुमोदन्ती’व महीवधू। ()&lt;br&gt;&#xA;३१.&lt;br&gt;&#xA;इच्‍चेवं पुरिसारञ्‍ञो परिपाचिनपारमी,&lt;br&gt;&#xA;मणिरंसिस्मुज्‍जोत पासादसतलङ्कते। ()&lt;br&gt;&#xA;३२.&lt;br&gt;&#xA;मन्दमन्दानिलोण्डूत पञ्‍चवण्णद्धजालीनं,&lt;br&gt;&#xA;मणिकिंकिणिजालानुरावसोतरसायने। ()&lt;br&gt;&#xA;३३.&lt;br&gt;&#xA;दिब्बेहि नच्‍चगीतेहि वादितेहि मनोरमे,&lt;br&gt;&#xA;कन्दप्पमण्डपाकार रङ्गमण्डपमण्डिते। ()&lt;br&gt;&#xA;३४.&lt;br&gt;&#xA;दिब्बन्तदिब्बराजूनं इन्दचापसतेहि’व,&lt;br&gt;&#xA;चूळामणीमरीचिही सम्बाधीकळित’म्बरे। ()&lt;br&gt;&#xA;३५.&lt;br&gt;&#xA;अच्छराहि कुचञ्‍चन्दनमितङ्गीहि दूरतो,&lt;br&gt;&#xA;विधूतचन्दिकाराजि चारुचामर मारुते। ()&lt;br&gt;&#xA;३६.&lt;br&gt;&#xA;सुत्तप्पबुद्धपोसो’व तुसिते तिदसालये,&lt;br&gt;&#xA;ततो चवित्वा निब्बत्ति हुत्वा सन्तुसित’व्हयो। ()&lt;br&gt;&#xA;३७.&lt;br&gt;&#xA;दिब्बेसु पञ्‍चकामेसु वसन्तो तुसितालये,&lt;br&gt;&#xA;पञ्‍चिन्द्रियानि लोकेकलोचनो परिचारयि। ()&lt;br&gt;&#xA;३८.&lt;br&gt;&#xA;तदा दससहस्सेसु चक्‍कवाळेसु देवता,&lt;br&gt;&#xA;एकत्थ सन्‍निपतिता सुत्वा बुद्धहळाहळं। ()&lt;br&gt;&#xA;३९.&lt;br&gt;&#xA;तेनो’पसङ्कमित्वान येना’सि पुरिसुत्तमो,&lt;br&gt;&#xA;कत्वा तब्बदनम्भोजं नयनालिकुलालयं। ()&lt;br&gt;&#xA;४०.&lt;br&gt;&#xA;चूळामणिमयुखम्बुतिद्धोतचरणासने,&lt;br&gt;&#xA;बद्धञ्‍जलिपुटम्भोजमकुलाति समप्पयुं। ()&lt;br&gt;&#xA;४१.&lt;br&gt;&#xA;चक्‍कवत्तिपदं सक्‍कमारब्रह्मपदतया,&lt;br&gt;&#xA;नखो मारिस पत्थेत्वा पारमी परिपाचिता। ()&lt;br&gt;&#xA;४२.&lt;br&gt;&#xA;वेनेय्यबन्धुभुतेन सम्मासम्बोधिमिच्छता,&lt;br&gt;&#xA;तया मारिस किच्छेन पूरिता दसपारमी। ()&lt;br&gt;&#xA;४३.&lt;br&gt;&#xA;सदेवकस्स लोकस्स हिताय मातुकुच्छियं,&lt;br&gt;&#xA;उप्पज्‍जतूति याचिंसु तंधीरं करुणापरं। ()&lt;br&gt;&#xA;४४.&lt;br&gt;&#xA;सतवस्सायुहेट्ठापि उद्धं सहसहस्सतो,&lt;br&gt;&#xA;यस्मा अकालो बुद्धानं तस्मा कालं विपस्सि सो। ()&lt;br&gt;&#xA;४५.&lt;br&gt;&#xA;यस्मा अञ्‍ञेसु दीपेसु सम्बुद्धा नोपपज्‍जरे,&lt;br&gt;&#xA;जायन्ति जम्बुदीपस्मिं तस्मा दीपं विपस्सि सो। ()&lt;br&gt;&#xA;४६.&lt;br&gt;&#xA;यस्मा मिलक्खदेसेसु नूप्पज्‍जन्ति तथागता,&lt;br&gt;&#xA;जायरे मज्झिमे देसे तस्मादेसं विपस्सि सो। ()&lt;br&gt;&#xA;४७.&lt;br&gt;&#xA;यस्मा नजायरे वेस्ससुद्दत्वयेसु जायरे,&lt;br&gt;&#xA;खन्तिये ब्राह्मणे बुद्धा कुलं तस्मा विपस्सि सो। ()&lt;br&gt;&#xA;४८.&lt;br&gt;&#xA;यस्मा अनञ्‍ञविसया कुच्छि सम्बुद्धमातुया,&lt;br&gt;&#xA;तस्मा आयुपरिच्छेदवसेन पस्सि मातरं। ()&lt;br&gt;&#xA;४९.&lt;br&gt;&#xA;लोकेकलोचनो एवं कत्वा पञ्‍चावलोकनं,&lt;br&gt;&#xA;तासं पटिञ्‍ञं पादासि करुणापुण्णमानसो। ()&lt;br&gt;&#xA;५०.&lt;br&gt;&#xA;तप्पादतामरसचुम्बित मोळिमाला&lt;br&gt;&#xA;सम्पत्तदेवपरिसा’न्तरधायि ताव,&lt;br&gt;&#xA;ओगय्ह नन्दनवनं तुसिताधिराजा&lt;br&gt;&#xA;तम्हा चवी मतिदयादयिनासभायो। ()&lt;br&gt;&#xA;इति मेधानन्दाभिधानेनयतिना विरचिते सकलकविजन हदयानन्ददानतिदाने जिनवंसदीपे दुरेनिदाने वेस्सन्तरचरियप्पभुतिदेवाराधना पवत्ति परिदीपो पञ्‍चमो सग्गो।&lt;br&gt;&#xA;जिनवंसदीपे दूरेनिदान भागो पठमो।&lt;br&gt;&#xA;१.&lt;br&gt;&#xA;या सत्तसारपभवा सिरिजम्बुदीपे&lt;br&gt;&#xA;फीता’मरावतिपुरी’व पुरीवतंसा,&lt;br&gt;&#xA;आदिच्‍चवंसिकनरिन्दपवेणि भूमि&lt;br&gt;&#xA;लक्ख्यालया कपिलवत्थुपुरी पुरे’सि। ()&lt;br&gt;&#xA;२.&lt;br&gt;&#xA;वण्णेहि कण्णसुखसद्दरसेहि जात-&lt;br&gt;&#xA;रूपेहि अत्थविसरेहि यतीहि युत्ता,&lt;br&gt;&#xA;या राजधानि पुथुपाणगणप्पदेहि&lt;br&gt;&#xA;आसी (वसन्ततिलका) रचना यथेव। () (सिलेस बन्धनं।)&lt;br&gt;&#xA;३.&lt;br&gt;&#xA;पाचीदिसाभुजलताय महीयुवत्या&lt;br&gt;&#xA;सन्‍नद्धसङ्खवलयस्सिरिमावहन्तं,&lt;br&gt;&#xA;यस्सा सुधासुपरिकम्मकतं रराज&lt;br&gt;&#xA;पाकारचक्‍कमचलं मकुटानुकारं। ()&lt;br&gt;&#xA;४.&lt;br&gt;&#xA;यस्सा रराज परिखा नगरिन्दिराय&lt;br&gt;&#xA;किञ्‍जक्खिञ्‍जरिततीरदसाभिरामा,&lt;br&gt;&#xA;संसिब्बितालिवित्तीमणितन्तुपन्ती&lt;br&gt;&#xA;पाकारसोणिभरतो गलितम्बरं’व। ()&lt;br&gt;&#xA;५.&lt;br&gt;&#xA;कन्दप्पदप्पमदिरामदमत्तधुत्ता&lt;br&gt;&#xA;मन्दानिलेरितसुनीललतावितानं,&lt;br&gt;&#xA;यस्मिं विलोलनयनञ्‍जलिपियमानम्&lt;br&gt;&#xA;आपानभुमिनिभमोपवनंभजिंसु। ()&lt;br&gt;&#xA;६.&lt;br&gt;&#xA;मत्तङ्गनाय नवयोब्बनगब्बिताय&lt;br&gt;&#xA;रङ्गालयग्गमणिदप्पणबिम्बितेहि,&lt;br&gt;&#xA;या राजधानि घनपीनपयोधरेहि&lt;br&gt;&#xA;सोम्माननेहि भजि मानसवापिसोभं। ()&lt;br&gt;&#xA;७.&lt;br&gt;&#xA;सङ्कप्पिताभरणरंसि सतेरताली&lt;br&gt;&#xA;दाठाबलाकविसरा मदवुट्ठिधारा,&lt;br&gt;&#xA;यस्मिं पुरे घरमयूरकुलं अकाले&lt;br&gt;&#xA;कीळापयिंसु वरवारणवारिवाहा। ()&lt;br&gt;&#xA;८.&lt;br&gt;&#xA;पाकारचक्‍कबहिनिग्गत मुग्गरागम्&lt;br&gt;&#xA;यस्मिं तुरङ्गनिकरुद्धटधूलिजालं,&lt;br&gt;&#xA;रच्छावतारजनताय खणं जनेसि&lt;br&gt;&#xA;भीतिं पदित्तपलयानलजालसोभं। ()&lt;br&gt;&#xA;९.&lt;br&gt;&#xA;यस्मिं विमानमणिसिङ्गजुतिप्पबन्ध-&lt;br&gt;&#xA;सञ्‍चुम्बितं जितरविं हरिण्डकबिम्बं,&lt;br&gt;&#xA;नारीजनाननसरोजकतावमानम्&lt;br&gt;&#xA;कोधाभिभुतमिव वण्णविकारमाप। ()&lt;br&gt;&#xA;१०.&lt;br&gt;&#xA;यत्थिस्सरेहि समधिग्गहितानि तुङ्ग-&lt;br&gt;&#xA;केलासकुटधवलाति मनोहराति,&lt;br&gt;&#xA;निच्‍चं सुधासुपरिकम्मकतानि चा’सुम्&lt;br&gt;&#xA;लक्खीनिकेतननिभानि निकेतनानि। ()&lt;br&gt;&#xA;११.&lt;br&gt;&#xA;यत्थिन्दनिलमणिमापितमण्डपग्गे&lt;br&gt;&#xA;हेमद्धजावलिपरिब्भमणंक पुरम्हि,&lt;br&gt;&#xA;जीमूतकूटपमुखे सतविज्‍जुमाला-&lt;br&gt;&#xA;लीलावहं विरहिनीनमघं जनेसि। ()&lt;br&gt;&#xA;१२.&lt;br&gt;&#xA;सञ्झानुरागमणितोरणदीधितीहि&lt;br&gt;&#xA;भिन्‍नन्धकारनिकरा’खिलनागरानं,&lt;br&gt;&#xA;या राजधानि जनयन्तिपि तुङ्गतुट्ठिम्&lt;br&gt;&#xA;पीत्या नवासि रजनीस्म भिसारिकानं। ()&lt;br&gt;&#xA;१३.&lt;br&gt;&#xA;सेवालकेसरसमाकुलतीरभागा&lt;br&gt;&#xA;सम्फुल्‍लरत्तपदुमुप्पलकल्‍लहारा,&lt;br&gt;&#xA;हंसालिसारससमोसरणाभिरामा&lt;br&gt;&#xA;यस्मिं सुनिम्मलजला कमलाकरासुं। ()&lt;br&gt;&#xA;१४.&lt;br&gt;&#xA;यस्मिंपुरे कुलवधूवदनम्बुजानम्&lt;br&gt;&#xA;लद्धुं निरूपमसिरिं भुसमुस्सहन्ता,&lt;br&gt;&#xA;यावज्‍ज सेतसरसिरुहसीतरंसी&lt;br&gt;&#xA;अञ्‍ञोञ्‍ञबद्धपटिघा’व वजन्ति नासं। ()&lt;br&gt;&#xA;१५.&lt;br&gt;&#xA;यस्मिं सुवण्णमकणिरूपियवंसवण्ण-&lt;br&gt;&#xA;मुत्तापवाळचजिरेहि महारहेहि,&lt;br&gt;&#xA;नानापणा सुखुमकासिकसाणहङ्ग-&lt;br&gt;&#xA;कोसेय्यखोमवसनेहि’भवुं पपुण्णा। ()&lt;br&gt;&#xA;१६.&lt;br&gt;&#xA;चक्‍कासिसत्तिधनुकुन्तगदादिभत्था&lt;br&gt;&#xA;सन्‍नद्धहेमकवचा विजितारिवग्गा,&lt;br&gt;&#xA;सङ्गामसागरसमुत्तरणातिसुरा&lt;br&gt;&#xA;योधा यहिं पुरवरे अकरिंसु रक्खं। ()&lt;br&gt;&#xA;१७.&lt;br&gt;&#xA;फूट्ठा क वाटनिकटे मणिमन्दिरानम्&lt;br&gt;&#xA;कप्पासपट्टधवला सरदब्भराजी,&lt;br&gt;&#xA;यस्मिं खणं जवनिकासिरिमादधाना&lt;br&gt;&#xA;थीनं जुगोप मधुपेहि मुखम्बुजानि। ()&lt;br&gt;&#xA;१८.&lt;br&gt;&#xA;निब्बिद्धवीथिविसरेहि सुसज्‍जितेहि&lt;br&gt;&#xA;निच्‍चुस्सवाय पुरमुस्सिततोरसेहि,&lt;br&gt;&#xA;भोगिन्दभोगनिकरेहि रसातलं’व&lt;br&gt;&#xA;यं सम्पसारितफणेहि बभुव रम्मं। ()&lt;br&gt;&#xA;१९.&lt;br&gt;&#xA;यस्मिंपुरे विवटमन्दिरजालकानम्&lt;br&gt;&#xA;उद्धूतधुलिमलिनीकळितालकानं,&lt;br&gt;&#xA;नारिनमिन्दुरुचीरानन दप्पणेसु&lt;br&gt;&#xA;लोकस्स लोचनमणि पटिबिम्बिता’सुं। ()&lt;br&gt;&#xA;२०.&lt;br&gt;&#xA;गम्भीरसङ्खपटभद्धनिभूरिघोसम्&lt;br&gt;&#xA;केलासकूटधवलालयफेणपिण्डं,&lt;br&gt;&#xA;यं पुण्णसत्तरतनं पुरखीरसिन्धुम्&lt;br&gt;&#xA;लक्खी अलङ्करि तुरङ्गतरङ्गवेगं। ()&lt;br&gt;&#xA;२१.&lt;br&gt;&#xA;रेणुप्पबन्धमलिनं कवनराजिनीलम्&lt;br&gt;&#xA;मधवातिमत्तमधुपं पदुमाभिरामं,&lt;br&gt;&#xA;यं राजहंसभजितं अवतिण्णलोकम्&lt;br&gt;&#xA;आसि पुरं विकचकञ्‍जवनं यथेव। () (सिलेसबन्धनं।)&lt;br&gt;&#xA;२२.&lt;br&gt;&#xA;यस्मिंपुरम्हि रतनुज्‍जलनीलकण्ठा&lt;br&gt;&#xA;रागावमद्दितधरा’विवटद्विजालि,&lt;br&gt;&#xA;आसुंपयोधरभरा’विरळप्पदेसा&lt;br&gt;&#xA;सम्पत्तवुट्ठिदिवसावियमातुगामा। () (सिलेसबन्धनं।)&lt;br&gt;&#xA;२३.&lt;br&gt;&#xA;धम्मानुधम्मपटिपत्ति परायणस्स&lt;br&gt;&#xA;संसारभीरुकजनस्स तपोवनाभा,&lt;br&gt;&#xA;या राजधानि पचुरन्धपुथुज्‍जनानम्&lt;br&gt;&#xA;आपानभुमिव बभूवु’भयप्पकारा। ()&lt;br&gt;&#xA;२४.&lt;br&gt;&#xA;बुद्धङ्कुरस्स रविवंसपभङ्करस्स&lt;br&gt;&#xA;सम्मा सुखानुभावनाय सुभुमिभुता,&lt;br&gt;&#xA;भो यादिसि कपिलवत्थुपुरि पुरे’सि&lt;br&gt;&#xA;धम्मस्सभावमधुना परिदीपये सा। ()&lt;br&gt;&#xA;२५.&lt;br&gt;&#xA;तस्मिं बभूव नगरे नगराधिराजे&lt;br&gt;&#xA;राजा सुनीतिचतुरो चतुसङक्गहेहि,&lt;br&gt;&#xA;धम्मेन सब्बजनरञ्‍जनको कदाचि&lt;br&gt;&#xA;सुद्धोदनव्हविसुतो रविवंसकेतु। ()&lt;br&gt;&#xA;२६.&lt;br&gt;&#xA;दिस्वा’वतारकलुसिकतमत्तभावम्&lt;br&gt;&#xA;उक्‍कण्ठिते’व कमला कमलापतिस्स,&lt;br&gt;&#xA;भूपालिपालिभजितं चरणारविन्दम्&lt;br&gt;&#xA;संसेवि यस्स रविवंसधजस्स रञ्‍ञो। ()&lt;br&gt;&#xA;२७.&lt;br&gt;&#xA;यस्सा’वनीसकविनो कविकण्ठभुसा&lt;br&gt;&#xA;वाणिवधू मधुरकोमकलकत्तवाणी,&lt;br&gt;&#xA;पत्वा चतुम्मुखमुखम्बुजकाननम्हा&lt;br&gt;&#xA;हंसीव मानसतळाकमलङ्करित्थ। ()&lt;br&gt;&#xA;२८.&lt;br&gt;&#xA;सब्बारिदप्पमथनोपरि एकधत्वा&lt;br&gt;&#xA;अज्झत्तिकारिपराजियमप्पसय्हं,&lt;br&gt;&#xA;संसुद्धचित्तनिकसे निसितेन ताव&lt;br&gt;&#xA;पञ्‍ञायुधेन अवधित्थ महीभुजो यो। ()&lt;br&gt;&#xA;२९.&lt;br&gt;&#xA;यस्मा महीपतिमहीधरतो उपेक्खा-&lt;br&gt;&#xA;वेळातलावधि दयासलिलेन पुण्णा,&lt;br&gt;&#xA;मेत्तासवन्ति पभवा मुदितुमिमाला&lt;br&gt;&#xA;अज्झोत्थरित्थ भुवनत्तयगंजनोघं। ()&lt;br&gt;&#xA;३०.&lt;br&gt;&#xA;सम्पन्‍नदानसदनम्बुधरेहि यस्स&lt;br&gt;&#xA;दानाधिमुत्तिपरमस्स मनोदहेसु,&lt;br&gt;&#xA;तण्हातटानि कपणद्धिकयाचकानम्&lt;br&gt;&#xA;हिन्‍नानि सत्तरतनम्बुनिपातनेन। ()&lt;br&gt;&#xA;३१.&lt;br&gt;&#xA;यस्सिन्दनीलनयनं रजतावदात-&lt;br&gt;&#xA;दन्तं सुवण्णवदनञ्‍च पवाळसीसं,&lt;br&gt;&#xA;मुत्तामयङ्गवयवं रतनेहि नाना&lt;br&gt;&#xA;देहं सुमापितमिवासि पितामहेन। () (सीलेसबन्धनं)&lt;br&gt;&#xA;३२.&lt;br&gt;&#xA;यस्सातिपण्डरयसोविसरो’सधीसो&lt;br&gt;&#xA;सङेक्‍काचिताननसरो’रिनराधिपानं,&lt;br&gt;&#xA;सोकन्धकारभिदुरो रिपुराजिनीनम्&lt;br&gt;&#xA;आसागरन्तपथविं परिधिकरित्थ। ()&lt;br&gt;&#xA;३३.&lt;br&gt;&#xA;राजञ्‍ञछप्पदकुलं सकलं पदेस-&lt;br&gt;&#xA;रज्‍जाधिपच्‍चमकरन्दरसाभिलासं,&lt;br&gt;&#xA;यस्सत्तभावकमलाकरफुल्‍लितानि&lt;br&gt;&#xA;संसेवि चारुचरणम्बूरुहानि भत्या। ()&lt;br&gt;&#xA;३४.&lt;br&gt;&#xA;सेतातपत्तमिव विस्सुतकित्तिपुञ्‍जम्&lt;br&gt;&#xA;कत्वा’सिपत्तमिव पावकभीमतेजं,&lt;br&gt;&#xA;यस्मिं सरज्‍जमनुसासति सेसभूपा&lt;br&gt;&#xA;छत्तासिभूसितकरा सककिङ्करा’व। ()&lt;br&gt;&#xA;३५.&lt;br&gt;&#xA;द्वारानि’नेककपण्डिकयाचकानम्&lt;br&gt;&#xA;उग्घाटितोप्य’विरतं रतनालयेसु,&lt;br&gt;&#xA;सद्धादिसत्तधनरक्खणतप्परो सम्&lt;br&gt;&#xA;द्वारत्तयं पिदहि यो कपिलाधिनाथो। ()&lt;br&gt;&#xA;३६.&lt;br&gt;&#xA;यस्सुस्सितद्धनुएणो पबलारिवग्गम्&lt;br&gt;&#xA;विस्सट्ठाबाणविसरब्बिसमुब्बहन्तो,&lt;br&gt;&#xA;भस्मिकरि करिकरायतपीनबाहु-&lt;br&gt;&#xA;सप्पो सुफोठितजियापरिफन्दजिव्हो। ()&lt;br&gt;&#xA;३७.&lt;br&gt;&#xA;लक्खीनिधाननगरण्णवपातुभूतो&lt;br&gt;&#xA;मन्तिन्दकूटसिखरीवलयावुतो यो,&lt;br&gt;&#xA;वालग्गमत्तम्पि राजसिणेरुराजा&lt;br&gt;&#xA;कोधानिलेन रिपुरञ्‍ञमकम्पियो’सि। ()&lt;br&gt;&#xA;३८.&lt;br&gt;&#xA;भस्मिकताखीलविपक्खनरिन्दकट्ठो&lt;br&gt;&#xA;कोधानलो सरसमीरणभावितोपि,&lt;br&gt;&#xA;निब्बायि पघ्गरितबप्पजलेहि यस्स&lt;br&gt;&#xA;लोलब्बिलोचनघटेहि विपक्खथीनं। ()&lt;br&gt;&#xA;३९.&lt;br&gt;&#xA;सन्‍नीतिमग्गजलितुग्गमतिप्पदीपो&lt;br&gt;&#xA;कित्तिप्पबन्धधवलीकतजिवलोको,&lt;br&gt;&#xA;राजिन्दमोळिमणिलङ्कतपादपीठो&lt;br&gt;&#xA;धम्मेन रज्‍जमनुसासि चिरं सराजा। ()&lt;br&gt;&#xA;४०.&lt;br&gt;&#xA;तस्सतिपीवरपयोधरभद्दकुम्भ-&lt;br&gt;&#xA;द्वन्दातिभारविरळीकतमज्झभागा,&lt;br&gt;&#xA;निद्दोसबालरविमण्डलचारुगण्डा&lt;br&gt;&#xA;दिब्बच्छराजितविराजितरूपसोभा। ()&lt;br&gt;&#xA;४१.&lt;br&gt;&#xA;सम्फुल्‍लनीलकमलामलनीलनेत्ता&lt;br&gt;&#xA;ओलम्बमानमणिकुण्डललम्बकण्णा,&lt;br&gt;&#xA;मुत्तावलिवदसनावलि हंसधेनु-&lt;br&gt;&#xA;हेलापहासगमना मुदुचारुवाणी। ()&lt;br&gt;&#xA;४२.&lt;br&gt;&#xA;बिम्बाधरा जलधरायतकेसपासा&lt;br&gt;&#xA;सोवण्णदप्पणनिभाननचन्दबिम्बा,&lt;br&gt;&#xA;सन्‍नीरपुप्फमकुळोपमचारुजङ्घा&lt;br&gt;&#xA;कन्दप्प मङ्गलसिलातलसोणिभागा। ()&lt;br&gt;&#xA;४३.&lt;br&gt;&#xA;नाभालवाळरुहनीलतमालवल्‍ली-&lt;br&gt;&#xA;लीलाविनद्धनवकोमलरोमराजी,&lt;br&gt;&#xA;लावण्णवारिधितरङ्गभुजा’भिनील-&lt;br&gt;&#xA;सुब्भुलतामकरकेतनचापरूपा। ()&lt;br&gt;&#xA;४४.&lt;br&gt;&#xA;भुपालवंसकमलाकरराजभंसि&lt;br&gt;&#xA;मायावधु इव सुजम्पतिनो सुजाता,&lt;br&gt;&#xA;चन्दस्सकोमुदि’व विज्‍जुरिव’म्बुदस्स&lt;br&gt;&#xA;रञ्‍ञो’तिचारुचरितासि पिया महेसि। ()&lt;br&gt;&#xA;४५.&lt;br&gt;&#xA;तस्मिं नगोपमघरे नगरे तदासि&lt;br&gt;&#xA;आसाळ्हिमङ्गलमहो दिवसानिसत्त,&lt;br&gt;&#xA;मिलासुगन्धपरमं विगतासवं तम्&lt;br&gt;&#xA;नक्खत्तकीळमकरित्थ महेसि माया। ()&lt;br&gt;&#xA;४६.&lt;br&gt;&#xA;वुट्ठाय सत्तमदिनागतपुण्णमाय&lt;br&gt;&#xA;पातो सुगन्धपरिवासितवारिना सा,&lt;br&gt;&#xA;कत्वा सिनानमतुलं कपण्डिकानम्&lt;br&gt;&#xA;दानं अदासि चतुलक्खधनब्बयेन। ()&lt;br&gt;&#xA;४७.&lt;br&gt;&#xA;वत्थाहतेहि सुनिवत्थसुपारुता सा&lt;br&gt;&#xA;भुत्वा’ग्गभोजनमधिट्ठितुपोसथ’ङ्गा,&lt;br&gt;&#xA;निद्दातुरा सुपिनमोवरकं पविस्स&lt;br&gt;&#xA;कल्याणमद्दस सिरीसयने निपन्‍ना। ()&lt;br&gt;&#xA;४८.&lt;br&gt;&#xA;नेत्वा निपन्‍नसयनं हिमवन्तपस्से&lt;br&gt;&#xA;हेट्ठा विसालतरसाळमहीरुहस्स,&lt;br&gt;&#xA;नं सट्ठियोजनकचारुमनोसिलायम्&lt;br&gt;&#xA;आरोपयिंसु चतुरो किर देवराजा। ()&lt;br&gt;&#xA;४९.&lt;br&gt;&#xA;नेत्वा मनुस्समलसंहरणाय तम्हा’&lt;br&gt;&#xA;नोतत्तनामरहदं सुनहापयित्वा,&lt;br&gt;&#xA;देवित्थियो सपदि दिब्बमयेहि नेसम्&lt;br&gt;&#xA;वत्थेहि गन्धकुसुमेहि अलङ्करित्वा। ()&lt;br&gt;&#xA;५०.&lt;br&gt;&#xA;तत्थुब्भवो लसति रूपियपकब्बतो यो&lt;br&gt;&#xA;तस्सोदरे’तिरुचिरे कनकब्बिमाने,&lt;br&gt;&#xA;पाचीनसीसवति दिब्बमयम्हि सम्मा&lt;br&gt;&#xA;पञ्‍ञापितग्गसयनम्हि सयापयिंसु। ()&lt;br&gt;&#xA;५१.&lt;br&gt;&#xA;ओरुय्ह सेतवरवारणराजवेसो&lt;br&gt;&#xA;बुद्धङ्कुरो रुचिरकञ्‍चनपब्बतम्हा,&lt;br&gt;&#xA;आरुय्ह सज्झुधरणिधरमुत्तराय&lt;br&gt;&#xA;सोण्डाय सेतसरसिरुहमुब्बहन्तो। ()&lt;br&gt;&#xA;५२.&lt;br&gt;&#xA;पत्वा विमानवथकुञ्‍चनदं नदित्वा&lt;br&gt;&#xA;कत्वा पदक्खिणमलङ्कतमातुसेय्यं,&lt;br&gt;&#xA;भेत्वान तायपन दक्खिणपस्समन्तो&lt;br&gt;&#xA;कुच्छिं पविट्ठसदिसो सुपिनेन दिट्ठो। ()&lt;br&gt;&#xA;५३.&lt;br&gt;&#xA;मायाय राजवधुया रुचिराननाय&lt;br&gt;&#xA;आसाळ्हिपुण्णमियमुत्तर’साळ्हभेन,&lt;br&gt;&#xA;बुद्धङक्‍कुरस्स पठमेन महाविपाक-&lt;br&gt;&#xA;चित्तेन सम्पति अहू पटिसन्धिगब्भे। ()&lt;br&gt;&#xA;५४.&lt;br&gt;&#xA;बुद्धङ्कुरस्स पटिसन्धिगतस्स गब्भे&lt;br&gt;&#xA;मायाय चारुचरिताय च खग्गहत्था,&lt;br&gt;&#xA;निस्सेसुपद्दवनिराकरणाय रक्खम्&lt;br&gt;&#xA;गण्हिंसु ताव चतुरो सुरराजपुत्ता। ()&lt;br&gt;&#xA;५५.&lt;br&gt;&#xA;मायाय भत्तुपरमाय ततोप्पभुति&lt;br&gt;&#xA;नूप्पज्‍जि किञ्‍चि पुरिसेसु सरागचित्तं,&lt;br&gt;&#xA;सा पञ्‍चकामसुखिनी अकिलन्तकाया&lt;br&gt;&#xA;लाभेनुळारयससाप्यभिवड्ढितासि। ()&lt;br&gt;&#xA;५६.&lt;br&gt;&#xA;पञ्‍ञायि धोतरतने जनिकाय अन्तो&lt;br&gt;&#xA;कुच्छिं गतो यथरिवावुतपण्डुसुत्तं,&lt;br&gt;&#xA;तं कुच्छिना परिहरी दसमासमत्तम्&lt;br&gt;&#xA;पत्तेन तेलमिव राजिनि अप्पमत्ता। ()&lt;br&gt;&#xA;५७.&lt;br&gt;&#xA;पातो’व पाटिपदगे दिवसे पबुद्धा&lt;br&gt;&#xA;रञ्‍ञो कथेसि सुपिनं अथ सो नरिन्दो,&lt;br&gt;&#xA;वेदङ्गवेदचतुरे चतुसट्ठमत्ते&lt;br&gt;&#xA;पक्‍कोसयी द्विजवरे द्विजवंसकेतू। ()&lt;br&gt;&#xA;५८.&lt;br&gt;&#xA;लाजुत्तराय परिभण्डकताय भुम्या&lt;br&gt;&#xA;पञ्‍ञापितेसु सुखुमत्थरणत्थतेसु,&lt;br&gt;&#xA;भद्दासनेसु भवनम्हिनिसिन्‍नकानम्&lt;br&gt;&#xA;नेमित्तिकानमवनीपति भुसुरानं। ()&lt;br&gt;&#xA;५९.&lt;br&gt;&#xA;पक्खित्तसप्पिमधुसक्खिरखीरमिस्स-&lt;br&gt;&#xA;पायासपुण्णहरिरूपियभाजनेहि,&lt;br&gt;&#xA;वत्थाहतानि धनधञ्‍ञचयञ्‍च धेनू&lt;br&gt;&#xA;दत्वान दिट्ठसुपिनस्स फखलं अपुच्छि। ()&lt;br&gt;&#xA;६०.&lt;br&gt;&#xA;माचिन्तयित्थ तव राजिनिया जनिन्द&lt;br&gt;&#xA;कुच्छिम्हि तम्पति पतिट्ठहि पुत्तगब्भो,&lt;br&gt;&#xA;अज्झावसिस्सति सञ्‍चेपन चक्‍कवत्ति&lt;br&gt;&#xA;राजा भविस्सति अगारमसंसयं सो। ()&lt;br&gt;&#xA;६१.&lt;br&gt;&#xA;हित्वा ससत्तरतनं चतुदीपरज्‍जम्&lt;br&gt;&#xA;सो पब्बजिस्सति सचे भवना’भिगन्त्वा,&lt;br&gt;&#xA;बुद्धो भविस्सति धुवं चतुसच्‍चबुद्धो&lt;br&gt;&#xA;इच्‍चब्रुविंसु सुपिनत्थविदू विदू ते। ()&lt;br&gt;&#xA;६२.&lt;br&gt;&#xA;सा गब्भभारवठरिकतमज्झभागा&lt;br&gt;&#xA;गन्तुं सकं कुलघरं कुलकञ्‍जहंसि,&lt;br&gt;&#xA;इच्छामहन्ति पटिवेदयि देवि रञ्‍ञो&lt;br&gt;&#xA;सो सम्पटिच्छि वचनं करवीकवाण्या। ()&lt;br&gt;&#xA;६३.&lt;br&gt;&#xA;तम्हा महानगरतो नगरङ्गपुण्णम्&lt;br&gt;&#xA;सो याव देवदहनामिकराजधानी,&lt;br&gt;&#xA;मुत्ता’वदातपुळिनत्थरणेहि राजा&lt;br&gt;&#xA;लाजोपहारविधिना कमलुप्पलेहि। ()&lt;br&gt;&#xA;६४.&lt;br&gt;&#xA;सन्तीरपुप्फकलसेहि समप्पितेहि&lt;br&gt;&#xA;मन्दातिलेरितपटाक धजावलीहि,&lt;br&gt;&#xA;कारापयी कनकरूपियतोरणेहि&lt;br&gt;&#xA;अद्धानमग्गसमलङ्करणं’तखिप्पं। ()&lt;br&gt;&#xA;६५.&lt;br&gt;&#xA;वन्दी’भिगीतथुतिमङक्गलगीतिकाहि&lt;br&gt;&#xA;पञ्‍चङ्गिकेहि तुरियेहि कतुपहारं,&lt;br&gt;&#xA;तस्मिं सुमण्डितपसाधितमञ्‍जसम्हि&lt;br&gt;&#xA;दिब्बव्चरासिरिविडम्बनरूपसोभं। ()&lt;br&gt;&#xA;६६.&lt;br&gt;&#xA;देविं सुवण्णसिविकाय सुसज्‍जिताय&lt;br&gt;&#xA;आरोपयित्व खचिताय मणीहि नाना,&lt;br&gt;&#xA;पेसेसि भुपति पुरक्खतञातिसङ्घम्&lt;br&gt;&#xA;सद्धिं सहस्ससचिवेहि सुखेधितं सो। ()&lt;br&gt;&#xA;६७.&lt;br&gt;&#xA;सम्थुल्‍लपुप्फफलपल्‍लववत्तभार-&lt;br&gt;&#xA;रुक्खाकुलं घनसुनीललतावितानं,&lt;br&gt;&#xA;हिन्तालतालनळकीचकनाळिकेर-&lt;br&gt;&#xA;सन्‍नीरपूगतिणपादपपन्तिसालिं। ()&lt;br&gt;&#xA;६८.&lt;br&gt;&#xA;सेवालनीलसलिलानिलसीतलेहि&lt;br&gt;&#xA;ओतिण्णकहंसविसरेहि समुल्‍लसत्तं,&lt;br&gt;&#xA;झङ्काररावमुखरालिकुलाकराल-&lt;br&gt;&#xA;किञ्‍जक्खजालभरितम्बुरुहाकरेहि। ()&lt;br&gt;&#xA;६९.&lt;br&gt;&#xA;पुप्फाभिगन्धसुरभीकतगन्धवाहम्&lt;br&gt;&#xA;अद्दक्खिसब्बजनलोचनपीयमानं,&lt;br&gt;&#xA;निन्दन्तनन्दनवनं वनजायतक्खी&lt;br&gt;&#xA;सा लुम्बिनीवनमनङ्गविमानभूतिं। ()&lt;br&gt;&#xA;७०.&lt;br&gt;&#xA;सा राजिनी नवदलङ्गुलिपन्तीचारु-&lt;br&gt;&#xA;साखाभुजोपहितमञ्‍जरिचामरेहि,&lt;br&gt;&#xA;सन्‍नद्धकोमललतावनितानमग्गे&lt;br&gt;&#xA;अत्तुपहारकरणाय कतावकासा। ()&lt;br&gt;&#xA;७१.&lt;br&gt;&#xA;सेनाय चारुचरणम्बुरुहोद्धटेहि&lt;br&gt;&#xA;रेणूहि धूसरितमग्गमनक्‍कमन्ति,&lt;br&gt;&#xA;सद्धिं सकाय परिसाय ततोतरित्वा&lt;br&gt;&#xA;तं लुम्बिनीवनमुपाविसि रामणेय्यं।()&lt;br&gt;&#xA;७२.&lt;br&gt;&#xA;तं राजिनिं वनवधु जितहंसगामिम्&lt;br&gt;&#xA;आमोदमन्दमलयानिलहत्थगेहि,&lt;br&gt;&#xA;सम्भावयित्थ मुखरालिकुलाभिकिण्ण-&lt;br&gt;&#xA;रेणुप्पबन्धहरिसङ्खसतेहि मग्गे। ()&lt;br&gt;&#xA;७३.&lt;br&gt;&#xA;गच्छन्तिया चरणनूपुरनादपास-&lt;br&gt;&#xA;बद्धानमुन्‍नतसिरोमिगपोतकानं,&lt;br&gt;&#xA;उम्मीलितायतविलोचनपन्तिपक्खे&lt;br&gt;&#xA;दस्सेसि नीलनलिनीवनराजिसोभं। ()&lt;br&gt;&#xA;७४.&lt;br&gt;&#xA;उद्धं समग्गसिखरेहि कतावकास-&lt;br&gt;&#xA;मग्गन्तरेहि कलिकाकुसुमाकुलेहि,&lt;br&gt;&#xA;नानालताकुलमहिरुहतोरणेहि&lt;br&gt;&#xA;उय्यानभुमि उपहाररते’व भुय। ()&lt;br&gt;&#xA;७५.&lt;br&gt;&#xA;उक्खित्तपिञ्छभरमन्तसिखण्डिमाला-&lt;br&gt;&#xA;कीळाहि कोकिलकुलङनिकाहळेहि,&lt;br&gt;&#xA;उय्यानभुमि मकरङजरङ्गभुमि-&lt;br&gt;&#xA;लीलं भजित्थ भमरद्धनिवल्‍लकीहि। ()&lt;br&gt;&#xA;७६.&lt;br&gt;&#xA;निच्‍चं वसन्तसमयस्सिरिमुब्बहन्तम्&lt;br&gt;&#xA;तंखोवनं वनवधूहदयानुतापी,&lt;br&gt;&#xA;पत्तो निदाघसमयोपि जनेसि तुट्ठिम्&lt;br&gt;&#xA;तस्सा सिरिसकुसुमालिकुलावतंसो। ()&lt;br&gt;&#xA;७७.&lt;br&gt;&#xA;तस्मिं निदाघसूरियातपतापिताम्भम्&lt;br&gt;&#xA;रित्तालवाळमिवकालमकालमेघो,&lt;br&gt;&#xA;चिन्तातुरं हदयमत्तसखीजनोपि&lt;br&gt;&#xA;पीणेसि गब्भपरिपाकभरं वाहन्त्या। ()&lt;br&gt;&#xA;७८.&lt;br&gt;&#xA;कट्ठावसिट्ठतरवो परिहीनपत्ता&lt;br&gt;&#xA;तस्साधरक्खिदसनज्‍जुतिसङ्गमेन,&lt;br&gt;&#xA;आसुं नवङ्कुरपलासविकासपुप्फ-&lt;br&gt;&#xA;संवेल्‍लिता’व रमणीयवनप्प देसे। ()&lt;br&gt;&#xA;७९.&lt;br&gt;&#xA;गिम्हाभीतापपरिपीळितङ्धल्‍लिकानम्&lt;br&gt;&#xA;गम्भीररावमुखरीकतदायराजि,&lt;br&gt;&#xA;दुक्खातुरब्बिरहिनीपमदाजनस्स&lt;br&gt;&#xA;आसि विलापबधिरीकळिते’व साळा। ()&lt;br&gt;&#xA;८०.&lt;br&gt;&#xA;तस्मिं विकासकलिकावलिहारिहारा&lt;br&gt;&#xA;किञ्‍चापि पक्‍कफखलवल्‍लरिकण्ठभुसा,&lt;br&gt;&#xA;नासक्खि पूगतरुपन्ति सुमण्डिताय&lt;br&gt;&#xA;मायाय ताय सिरिमाभरितुं घटन्ती। ()&lt;br&gt;&#xA;८१.&lt;br&gt;&#xA;उय्यानमुब्भमितमत्तमधुब्बतेहि&lt;br&gt;&#xA;चम्पेय्यपुप्फमकुलेहि समाकुलंतं,&lt;br&gt;&#xA;उद्धुतधुमपटलेहि मनोभवस्स&lt;br&gt;&#xA;दीपेहि वासभवकनं’व लसन्तमासि। ()&lt;br&gt;&#xA;८२.&lt;br&gt;&#xA;गब्भूपगं भमरकेसकलापभारा&lt;br&gt;&#xA;बुद्धङ्कुरं परिणतङ्कुरलोमहंसा,&lt;br&gt;&#xA;वन्दन्तियो विय तहिं थबकञ्‍जलीहि&lt;br&gt;&#xA;मन्दानिलेरितलतावनिता कनता’सुं। ()&lt;br&gt;&#xA;८३.&lt;br&gt;&#xA;गब्भूपगस्स परिपक्‍कफलेहि नाना&lt;br&gt;&#xA;पुञ्‍ञानुभावपभवोतुसमुब्भवेहि,&lt;br&gt;&#xA;मायाय गब्भबलिकम्मनि तप्परे’व&lt;br&gt;&#xA;उय्यानभुमि जनतं भवि तप्पयन्ति। ()&lt;br&gt;&#xA;८४.&lt;br&gt;&#xA;गब्भूपगस्स हि महापुरिसस्स गब्भ-&lt;br&gt;&#xA;वुट्ठानमङक्गलमहुस्सववासरम्हि,&lt;br&gt;&#xA;उय्यानभुमि सकलोतुसमुब्भवेहि&lt;br&gt;&#xA;आसि विकासकुसुमेहि समाभिकिण्णा। ()&lt;br&gt;&#xA;८५.&lt;br&gt;&#xA;सालुम्बिनीवनसिरिं कलहंसघोसम्&lt;br&gt;&#xA;समफुल्‍लपुप्फसुरभिंफलसम्भवोजं,&lt;br&gt;&#xA;पञ्‍चिन्द्रियेहि गिरिनिज्झरसितवातम्&lt;br&gt;&#xA;पच्‍चक्खपञ्‍चविधकामरसंअविन्दि। ()&lt;br&gt;&#xA;८६.&lt;br&gt;&#xA;निय्याससारसुरहिंफखलपल्‍लवेहि&lt;br&gt;&#xA;झंकारितालिकुलकुजितकोकिलेहि,&lt;br&gt;&#xA;सम्फुल्‍लपुप्फनिकरेहि समाभिकिण्ण&lt;br&gt;&#xA;मद्दक्खिसायुवतिमङ्गलसाळसालं। ()&lt;br&gt;&#xA;८७.&lt;br&gt;&#xA;सम्फुल्‍लसाळकलिकंतयतालिमाला&lt;br&gt;&#xA;सञ्‍चुम्बितंकुवलयामललोचनाय,&lt;br&gt;&#xA;साखंसुकोमलकरङ्गुलिपल्‍लवेहि&lt;br&gt;&#xA;मायामहेसिसमलङ्करि वितमाया। ()&lt;br&gt;&#xA;८८.&lt;br&gt;&#xA;भारोनता’व रुचिरङ्गुलिपल्‍लवानम्&lt;br&gt;&#xA;झङ्काररावमुखरालिकुलाभिरामा,&lt;br&gt;&#xA;साखा विकासकुसुमेहिसमाकुला सा&lt;br&gt;&#xA;ओलम्बयट्ठि भवि गब्भभरातुराय। ()&lt;br&gt;&#xA;८९.&lt;br&gt;&#xA;तस्सा चलित्थ पवनो चललोचनाय&lt;br&gt;&#xA;कम्मुब्भवो वरतिरोकरणेहि ताव,&lt;br&gt;&#xA;देविं निरूपमसिरिं सुपरिक्खिपित्वा&lt;br&gt;&#xA;तम्हा पटिक्‍कमि जनो कळितावकासो। ()&lt;br&gt;&#xA;९०.&lt;br&gt;&#xA;ब्रह्मामरासुरनरोरगपूजनीयम्&lt;br&gt;&#xA;बत्तिंसलक्खणसमुज्‍जलरूप सारम्&lt;br&gt;&#xA;निद्धोतजातिमणिसन्‍निभसुद्धगत्तम्&lt;br&gt;&#xA;सत्तुत्तमं सपदि देवि ठिता विजायि। ()&lt;br&gt;&#xA;९१.&lt;br&gt;&#xA;दुग्गन्धमुत्तमलसोणितमक्खितङ्गा&lt;br&gt;&#xA;जायन्त्य’सेसमनुजा मनुजेसुने’वं,&lt;br&gt;&#xA;चङ्गोटकम्हि जिनधातुरिवाधिवासो&lt;br&gt;&#xA;थूपम्हि सोण्णपटिमारिव मातुगब्भं। ()&lt;br&gt;&#xA;९२.&lt;br&gt;&#xA;निस्सेणितोव पुरिसो रतनासनम्हा&lt;br&gt;&#xA;थेरोव धम्मकथिको ठितको’तरन्तो,&lt;br&gt;&#xA;सम्मा पसारिय उभो मुदुपाणिपादे&lt;br&gt;&#xA;सो निक्खमित्थ कुणपेहि अमक्खितङ्गो। ()&lt;br&gt;&#xA;९३.&lt;br&gt;&#xA;तत्रोपगम्म चतुरो चतुरानना तम्&lt;br&gt;&#xA;जालेन कञ्‍चनमयेन विसुद्धचित्ता,&lt;br&gt;&#xA;आदाय मातुपुरतो तनयं ठपेत्वा&lt;br&gt;&#xA;चन्दानने भवतु नन्दमना’त्य’वोचुं। ()&lt;br&gt;&#xA;९४.&lt;br&gt;&#xA;आदिच्‍चवंसकमलाकरभाकरस्स&lt;br&gt;&#xA;बुद्धङ्कुरस्स सुभसीतलवारिधारा,&lt;br&gt;&#xA;निक्खम्म ताव नभसा निजमातुया च&lt;br&gt;&#xA;गाहापयुं उतुमुभोसु कलेबरेसु। ()&lt;br&gt;&#xA;९५.&lt;br&gt;&#xA;तेसं करेहि चतुरो सुरराजपुत्ता&lt;br&gt;&#xA;गण्हिंसु सण्हसुखुमाय’जिणप्पवेण्या,&lt;br&gt;&#xA;तेसञ्हि पाणितलतो पणिपातपुब्बम्&lt;br&gt;&#xA;गण्हिंसु तं दुकुलचुम्बटकेन’मच्‍चा। ()&lt;br&gt;&#xA;९६.&lt;br&gt;&#xA;तेसं करेहि पथवितलमोतरित्वा&lt;br&gt;&#xA;ठत्वा पुरत्थिमदिसं असमो विपस्सि,&lt;br&gt;&#xA;उद्धं अधो चतुदिसानुदिसा च एवम्&lt;br&gt;&#xA;एकङ्गनं भवितदा’खिललोकधातु। ()&lt;br&gt;&#xA;९७.&lt;br&gt;&#xA;तुम्हेहि उत्तरितरो भुवसे तीसु&lt;br&gt;&#xA;नत्थीति मत्थकजटामकुटप्पितेहि,&lt;br&gt;&#xA;कत्वानिजञ्‍जलिपुटेहि निपच्‍चकारम्&lt;br&gt;&#xA;ब्रह्मामरासुरनरा तमभित्थविंसु। ()&lt;br&gt;&#xA;९८.&lt;br&gt;&#xA;सोच’त्तना सममदिस्व दिसासु तासू&lt;br&gt;&#xA;तप्पादवीतिहरणेन पदानिसत्त,&lt;br&gt;&#xA;गन्त्वान उत्तरदिसा’भिमुखो अवन्या&lt;br&gt;&#xA;अब्भुग्गतम्बुरुहमुद्धनि तिट्ठमानो। ()&lt;br&gt;&#xA;९९.&lt;br&gt;&#xA;अग्गो’हमस्मि अहमस्मि जनस्स जेट्ठो&lt;br&gt;&#xA;सेट्ठो’हमस्मि अयमन्तिम’जाति मय्हं,&lt;br&gt;&#xA;धीरो ममेतरहि नत्थि पुनब्भवो’ति&lt;br&gt;&#xA;निच्छारितासभिवचो नदि सीहकनादं। ()&lt;br&gt;&#xA;१००.&lt;br&gt;&#xA;वेसाखेमासे सुहकुजदिने पुण्णमायं विसाखे&lt;br&gt;&#xA;नक्खत्तेयोगे सुरगुरुगते सो कुळीरव्हरासिं,&lt;br&gt;&#xA;सञ्‍जातो नाथो परमकरुणाभावनाभावतत्तो&lt;br&gt;&#xA;मायाकुच्छिम्हा कुसुमितलतावेललितुय्यानभुम्या। ()&lt;br&gt;&#xA;इति मेधानन्दाभिधानेन यतिना विरचिते सकल कविजन हदयानन्ददाननिदाने जिनवंसदीपे अविदुरेनिदाने पच्छिमभविक महाबोधि सत्तुप्पत्ति पवत्तिपरिदीपो छट्ठोसग्गो।&lt;br&gt;&#xA;१.&lt;br&gt;&#xA;अथरम्मतरा’सि जातिखेत्त-&lt;br&gt;&#xA;परियापत्त’वकासलोकधातु,&lt;br&gt;&#xA;कमलुप्पल (मालभारिनी) हि&lt;br&gt;&#xA;तदुपट्ठानगताहि देवताहि। ()&lt;br&gt;&#xA;२.&lt;br&gt;&#xA;कमलासनदेवदानवानम्&lt;br&gt;&#xA;भुवने’कत्थ समागमो तदा’सि,&lt;br&gt;&#xA;जिनचक्‍कपटिग्गहस्स ठानम्&lt;br&gt;&#xA;अविवादेन सदेवमानुसानं। ()&lt;br&gt;&#xA;३.&lt;br&gt;&#xA;पटिलाभनिमित्तमादिसन्ती&lt;br&gt;&#xA;वत सब्बञ्‍ञुतञाणसम्पदाय,&lt;br&gt;&#xA;दससङ्खसहस्सिलोकधातु&lt;br&gt;&#xA;अभिकम्पी पहटे’व कंसपाती। ()&lt;br&gt;&#xA;४.&lt;br&gt;&#xA;जननुस्सववासरम्हि तस्मिम्&lt;br&gt;&#xA;निजदेहज्‍जुतिपिञ्‍जरो’दपादि,&lt;br&gt;&#xA;दससङ्खसहस्सचक्‍कवाळ-&lt;br&gt;&#xA;कुहरालोककरो महावभासो। ()&lt;br&gt;&#xA;५.&lt;br&gt;&#xA;अपताळितचम्मनद्धभेरी-&lt;br&gt;&#xA;विकतीनं सयमेव वज्‍जनम्पि,&lt;br&gt;&#xA;तदनुत्तरधम्मदेसनाय&lt;br&gt;&#xA;भवि ठानं अनुसावणस्स लोके। ()&lt;br&gt;&#xA;६.&lt;br&gt;&#xA;घणकाहळवंससङ्खवीणा-&lt;br&gt;&#xA;भरणानं सयमेव वज्‍जनम्पी,&lt;br&gt;&#xA;अनुपुब्बविहारभावनानम्&lt;br&gt;&#xA;पटिलाभाय निबन्धनं बभूव। ()&lt;br&gt;&#xA;७.&lt;br&gt;&#xA;परिमुत्तिवरत्तपासकारा-&lt;br&gt;&#xA;घर,योसङ्खलिकादिबन्धनेहि,&lt;br&gt;&#xA;मिगपक्खिनरानमस्मिमान-&lt;br&gt;&#xA;विगमस्सा’सि निदानमादिभुतं। ()&lt;br&gt;&#xA;८.&lt;br&gt;&#xA;भुवनेसु महाजनस्स रोगा-&lt;br&gt;&#xA;पगमेना’दिसनं अहोसुखन्ति,&lt;br&gt;&#xA;चतुरारियसच्‍चदस्सनेन&lt;br&gt;&#xA;भवि ठानं चतुसच्‍चदेसनाय। ()&lt;br&gt;&#xA;९.&lt;br&gt;&#xA;विविधब्भुतरूपगोचरानम्&lt;br&gt;&#xA;भुवि जच्‍चन्धजनस्सलोचनानं,&lt;br&gt;&#xA;पभवो पभवो’सि दिब्बचक्खु&lt;br&gt;&#xA;पटिलाभाय तिलोकलोचनस्स। ()&lt;br&gt;&#xA;१०.&lt;br&gt;&#xA;थुतगीतिसुधारसस्स पानम्&lt;br&gt;&#xA;बधिरानं सवणञ्‍जलीपुटेहि,&lt;br&gt;&#xA;अतिमानुसदिब्बसोतधातु-&lt;br&gt;&#xA;पटिवेधाय निदानमासि तस्स। ()&lt;br&gt;&#xA;११.&lt;br&gt;&#xA;भुवि जातिजळादिपुग्गलानम्&lt;br&gt;&#xA;तदहे’नुस्सतिया सुपातुभावो,&lt;br&gt;&#xA;भवि पुब्बमुपट्ठितस्सतिस्स&lt;br&gt;&#xA;सतिपट्ठाननिबोधनाय ठानं। ()&lt;br&gt;&#xA;१२.&lt;br&gt;&#xA;विसिखाचरणं सरोजचारु-&lt;br&gt;&#xA;पदविञ्‍ञासवसेन पङ्गुलानं,&lt;br&gt;&#xA;पुरिमं चतुरिद्धिपादवेग-&lt;br&gt;&#xA;पटिलाभाय निमित्तमासि लोके। ()&lt;br&gt;&#xA;१३.&lt;br&gt;&#xA;मधुरेन सरेन जातिमूगा&lt;br&gt;&#xA;थुतिगीतान्य’वदिंसु वन्दिनो’व,&lt;br&gt;&#xA;भुवि खुज्‍जजनो’जुगत्तलाभो&lt;br&gt;&#xA;कुटिलत्ता’पगमाय ठानमासि। ()&lt;br&gt;&#xA;१४.&lt;br&gt;&#xA;सरणं पुरिसासभो सियानो&lt;br&gt;&#xA;भवतो दुग्गतितो विमुत्तिया’ति,&lt;br&gt;&#xA;करिनो’पि करिंसु कुञ्‍चनादम्&lt;br&gt;&#xA;तुरगा हेसमकंसु पीतिये’व। ()&lt;br&gt;&#xA;१५.&lt;br&gt;&#xA;विसदा पटिसम्भिदा चतस्सो&lt;br&gt;&#xA;पटिविज्झिस्सति चा’यतिं सचा’यं,&lt;br&gt;&#xA;सकपट्टनमेव तन्‍निदाना&lt;br&gt;&#xA;तरणी सीघमुपागमुं विदेसा। ()&lt;br&gt;&#xA;१६.&lt;br&gt;&#xA;सयमेव विरोचनं तदानि&lt;br&gt;&#xA;रतनानं भुवनाकरुब्भवानं,&lt;br&gt;&#xA;रविवंसरविस्स धम्मरंसी&lt;br&gt;&#xA;विसरस्सु’ज्‍जलनाय ठानमासी। ()&lt;br&gt;&#xA;१७.&lt;br&gt;&#xA;तुरियानि सकंसकं निनादम्&lt;br&gt;&#xA;अकरुं तग्गुणदीपकानिवा’त्र,&lt;br&gt;&#xA;विवटा विदिसादिसा सकित्ति-&lt;br&gt;&#xA;विसरोकासकते’व’हिप्पसत्ता। ()&lt;br&gt;&#xA;१८.&lt;br&gt;&#xA;सकलस्स किलेसपावकस्स&lt;br&gt;&#xA;परिनिब्बानसभावदीपनेन,&lt;br&gt;&#xA;निरयेसु हुतासजालमाला&lt;br&gt;&#xA;तदहे निब्बुतिमाप जातिखेत्ते। ()&lt;br&gt;&#xA;१९.&lt;br&gt;&#xA;परिसासु विसारदस्स तस्स&lt;br&gt;&#xA;चतुवेसारदञाणलाभहेतु,&lt;br&gt;&#xA;भुवनेसु तदामहानदीनम्&lt;br&gt;&#xA;अनभिस्सन्दनमासि कुन्‍नदीनं। ()&lt;br&gt;&#xA;२०.&lt;br&gt;&#xA;उदपादि पभा निराकरित्वा-&lt;br&gt;&#xA;बिललोकन्तरियेसु अन्धकारं,&lt;br&gt;&#xA;हतमोहतम’ग्ग मग्गञाण-&lt;br&gt;&#xA;ज्‍जुतिलाभाय निबन्धनं तमासि। ()&lt;br&gt;&#xA;२१.&lt;br&gt;&#xA;सुविमुत्तिरसो सिया’व तस्स&lt;br&gt;&#xA;चतुरासितसहस्सधम्मखन्धो,&lt;br&gt;&#xA;मधुरं चतुरोदधीनमासि&lt;br&gt;&#xA;सलिलं सन्ततरं तरङ्गरित्तं। ()&lt;br&gt;&#xA;२२.&lt;br&gt;&#xA;विदिसासु चतुद्दिसासु चण्ड-&lt;br&gt;&#xA;पवनस्सा’पि अवायनं तदानि,&lt;br&gt;&#xA;भवि पुब्बनिमित्तमत्तनो’पि&lt;br&gt;&#xA;भटदिट्ठ्याभवदट्ठिभेदनाय। ()&lt;br&gt;&#xA;२३.&lt;br&gt;&#xA;नवपल्‍लवपत्तसेखरानम्&lt;br&gt;&#xA;विटपीनं कुसुमाहिकिण्णभावो,&lt;br&gt;&#xA;भवि पुब्बनिबन्धनं विमुत्ति&lt;br&gt;&#xA;कुसुमेहा’तुमदेहभूसणाय। ()&lt;br&gt;&#xA;२४.&lt;br&gt;&#xA;कुमुदाकरबोधकस्स चन्द-&lt;br&gt;&#xA;किरणस्सा’तिविरोचनं तदासि,&lt;br&gt;&#xA;सतिबुद्धसुधाकरो’दयम्हि&lt;br&gt;&#xA;जनसन्दोहमनोपसादहेतु। ()&lt;br&gt;&#xA;२५.&lt;br&gt;&#xA;विमलत्तमनुण्हता निदाघ-&lt;br&gt;&#xA;सूरियस्सू’पसमो निमित्तमग्गं,&lt;br&gt;&#xA;भवि चेतसिकस्स कायिकस्स&lt;br&gt;&#xA;पटिलाभाय सुखस्स तम्हिजाते। ()&lt;br&gt;&#xA;२६.&lt;br&gt;&#xA;गगना’गनगादितो’तरित्वा&lt;br&gt;&#xA;पथविसङ्कमणं तदा खगानं,&lt;br&gt;&#xA;सरणागमनस्स ठानमासि&lt;br&gt;&#xA;जिनधम्मं सुनिसम्म सज्‍जनानं। ()&lt;br&gt;&#xA;२७.&lt;br&gt;&#xA;नभसा’भिपवस्सनं तदानि&lt;br&gt;&#xA;चतुदीपेसु अकालवारिदानं,&lt;br&gt;&#xA;परिसासु अखण्डधम्मवुट्ठि-&lt;br&gt;&#xA;पतनस्सा’सि निबन्धनं जिनम्हा। ()&lt;br&gt;&#xA;२८.&lt;br&gt;&#xA;छणमङ्गलकीळणं तदानि&lt;br&gt;&#xA;तिदसानम्पि सकेसके विमाने,&lt;br&gt;&#xA;उपगम्म तहिंतहिं उदान&lt;br&gt;&#xA;समुदानस्सनिदानमा’सि बोधिं। ()&lt;br&gt;&#xA;२९.&lt;br&gt;&#xA;विवटा सयमेव मन्दिरानम्&lt;br&gt;&#xA;पिहितञ्‍चारकवाटवातपाना,&lt;br&gt;&#xA;भवदुक्खनिरोधगामिमग्ग-&lt;br&gt;&#xA;पटिलाभाय निमित्तमाहरिंसु। ()&lt;br&gt;&#xA;३०.&lt;br&gt;&#xA;तदहे मधुरामिसस्स पेत्ती-&lt;br&gt;&#xA;विसयेस्वाहरणं खुदातुरानं,&lt;br&gt;&#xA;भवि कायगतासतामतस्स&lt;br&gt;&#xA;पटिलाभाय निमित्तमत्तनो’पि। ()&lt;br&gt;&#xA;३१.&lt;br&gt;&#xA;दिवसे जननुस्सवे पिपासा-&lt;br&gt;&#xA;विगमो दीनजनस्स पेतलोके,&lt;br&gt;&#xA;सुखितत्तस्स उपेच्‍चबुद्धभावं। ()&lt;br&gt;&#xA;३२.&lt;br&gt;&#xA;पटिपक्खजनस्स मेत्तिलाभो&lt;br&gt;&#xA;तदहे वायसवायसारिनम्पि,&lt;br&gt;&#xA;भविठानमनन्तसत्तलोक-&lt;br&gt;&#xA;विसयब्रह्मविहारभावनाय। ()&lt;br&gt;&#xA;३३.&lt;br&gt;&#xA;सतिमग्गफलुब्भवे यथेव&lt;br&gt;&#xA;भवभीत्यापगमो तथागतानं,&lt;br&gt;&#xA;सति जातमहामहे भयं वा&lt;br&gt;&#xA;नतिरच्छानगतानमासि तासो। ()&lt;br&gt;&#xA;३४.&lt;br&gt;&#xA;पियभावुपसङ्कमो पजानम्&lt;br&gt;&#xA;हदयानन्दकराय खो गिराय,&lt;br&gt;&#xA;जिनधम्मकथाय सावकानम्&lt;br&gt;&#xA;विय सामग्गिरसस्स पातुभावो। ()&lt;br&gt;&#xA;३५.&lt;br&gt;&#xA;सितकित्तिलताय रोपिताय&lt;br&gt;&#xA;भवतो’स्मिं भुवनालवाळगब्भे,&lt;br&gt;&#xA;विय निम्मितयन्तवारिधारा&lt;br&gt;&#xA;जलधारा धरणीतलुट्ठहिंसु। ()&lt;br&gt;&#xA;३६.&lt;br&gt;&#xA;भमरावलिभारपञ्‍चवण्ण-&lt;br&gt;&#xA;कमलच्छन्‍नमहीतलं रराज,&lt;br&gt;&#xA;जलजं थलजं परागहारम्&lt;br&gt;&#xA;भुवि सब्बत्थ अपुप्फि पुप्फजातं, ()&lt;br&gt;&#xA;३७.&lt;br&gt;&#xA;विटपीसु लतासु खन्धसाखा-&lt;br&gt;&#xA;सतपत्तानि तदा सुपुप्फितानि,&lt;br&gt;&#xA;नरवीर’भिरूपदस्सनाय&lt;br&gt;&#xA;भूसमुम्मीलितलोचनानि’वासुं। ()&lt;br&gt;&#xA;३८.&lt;br&gt;&#xA;उपरूपरि सत्तसत्त हुत्वा&lt;br&gt;&#xA;सतपत्तानि सीलातलुब्भवानि,&lt;br&gt;&#xA;तव अब्भुदयो सुदुल्‍लभोति&lt;br&gt;&#xA;कथयन्तिवि’ह कपातुभावतो नो। ()&lt;br&gt;&#xA;३९.&lt;br&gt;&#xA;निजपारमितालताय कत्ति-&lt;br&gt;&#xA;लतया’लङ्कतपुप्फहासरूपा,&lt;br&gt;&#xA;समलङ्करि यावता भवग्गम्&lt;br&gt;&#xA;धजमाला जननुस्सवे तिलोकं। ()&lt;br&gt;&#xA;४०.&lt;br&gt;&#xA;अवकुज्‍जसरोरुहाभिरामम्&lt;br&gt;&#xA;नभवम्भोजवनस्सिरिं बबन्ध,&lt;br&gt;&#xA;भुवि पोक्खरवस्समीदिसन्ति&lt;br&gt;&#xA;वदमानंव पवस्सि धम्मवस्सं। ()&lt;br&gt;&#xA;४१.&lt;br&gt;&#xA;रमणी रमणीयरूपसोभा&lt;br&gt;&#xA;अचरुं धम्ममनङ्गरङ्गभूमि,&lt;br&gt;&#xA;मधुपा मधुपानमन्दिरानि&lt;br&gt;&#xA;तदहे नावसरिंसु धम्मकामा। () (अब्यपेत पठमदुतिय पादादियमेकं)&lt;br&gt;&#xA;४२.&lt;br&gt;&#xA;कमला कमलालया विवेस&lt;br&gt;&#xA;भुवनं भूरिनवावतारहारी,&lt;br&gt;&#xA;धरणी धरणीधरावतंसा&lt;br&gt;&#xA;उपहारातिभरातुरेव कम्पि। () (अब्यपेत पठमदुतिय पादादियमकं)&lt;br&gt;&#xA;४३.&lt;br&gt;&#xA;रुचिरं रुचिरङ्गना तदानि&lt;br&gt;&#xA;अकरुं कीळमनेकचन्दिकासु,&lt;br&gt;&#xA;सुवीरं सुचिरंसिकिण्णतारा-&lt;br&gt;&#xA;निकरो’भासतरो’सि भाकरो’व। () (अब्यपेत पठमदुतिय पादादियमकं)&lt;br&gt;&#xA;४४.&lt;br&gt;&#xA;पवनो’पवनो’पवायमानो&lt;br&gt;&#xA;पविनोदेसि परिस्समं जनस्स,&lt;br&gt;&#xA;वनदा वनदाहवुपसन्तिम्&lt;br&gt;&#xA;अकरुं सब्बधि सस्ससम्पदञ्‍च। () (अब्यपेत पठमदुतिय पादादियमकं)&lt;br&gt;&#xA;४५.&lt;br&gt;&#xA;विसदा विसदा सकित्तिरामा&lt;br&gt;&#xA;मुखरङ्गालय मापकोविदानं,&lt;br&gt;&#xA;सुजना’सुजना भजिंसु तस्स&lt;br&gt;&#xA;चरणान्यङ्कितचक्‍कलक्खणानि। () (अब्यपेत पठमदुतिय पादादियमकं)&lt;br&gt;&#xA;४६.&lt;br&gt;&#xA;वसुधं वसुधम्पती समग्गा&lt;br&gt;&#xA;दसधम्मेन’नुसासयुं तदानि,&lt;br&gt;&#xA;हदयं यदयङ्गमाय वाण्या&lt;br&gt;&#xA;असतं मित्तदुही विधानयिंसु। () (अब्यपेत पठमदुतिय पादादियमकं)&lt;br&gt;&#xA;४७.&lt;br&gt;&#xA;तिमदा’तिमदा गजाधिपापि&lt;br&gt;&#xA;मिगराजूहि तदा समाचरिंसु,&lt;br&gt;&#xA;पबला’पबला मिगा तदञ्‍ञे&lt;br&gt;&#xA;पटिसत्थारमकंसु अञ्‍ञमञ्‍ञं। () (अब्यपेत पठमदुतिय पादादियमकं)&lt;br&gt;&#xA;४८.&lt;br&gt;&#xA;भुवने भुवनेकलोचनस्स&lt;br&gt;&#xA;जननस्मिं दिवसे समुज्‍जलानी,&lt;br&gt;&#xA;निहनिता’निहितायुधाति भितिम्&lt;br&gt;&#xA;जनयुं पापिमतोव नेतरेसं। () (अब्यपेत पठमदुतिय पादादियमकं)&lt;br&gt;&#xA;४९.&lt;br&gt;&#xA;परिवादितदिब्बभेरिवीणा-&lt;br&gt;&#xA;तुरियं दस्सितदिब्बनच्‍चभेदं,&lt;br&gt;&#xA;गगनं सुररङ्गमण्डलाभम्&lt;br&gt;&#xA;तिदसानं उपहारसारमासि। ()&lt;br&gt;&#xA;५०.&lt;br&gt;&#xA;सोवण्णवण्णवधुया गरुगब्भगस्मिम्&lt;br&gt;&#xA;तंनन्दनब्बनसमानवनङ्गतस्मिं,&lt;br&gt;&#xA;भुतब्भुतन्वितमहे नयनञ्‍जनस्मिम्&lt;br&gt;&#xA;जातम्हि तम्हि तनुजे भवि भद्दभत्ति। () (मालाबन्धनं)&lt;br&gt;&#xA;इति मेधानन्दाभिधानेन यतिना विरचिते सकलकविजन हदयानन्दननिदाने जिनवंसदीपे अविदूरेनिदाने विविधपुब्बनिमित्तपातुभावप्पवत्ति परिदिपो। सत्तमोसग्गो।&lt;br&gt;&#xA;१.&lt;br&gt;&#xA;विसुद्ध (वंसट्ठ) मसेसबन्धवो&lt;br&gt;&#xA;कुमारमादाय तिलोकलोचनं,&lt;br&gt;&#xA;अगंसु तम्हा कपिलव्हयंपुरम्&lt;br&gt;&#xA;पुरीवतंसं समलङ्कतञ्‍जसं। ()&lt;br&gt;&#xA;२.&lt;br&gt;&#xA;तदा अभिञ्‍ञासु वसिसु पारगो&lt;br&gt;&#xA;समाधिविक्खम्भितसब्बकिब्बिसो,&lt;br&gt;&#xA;विहासि सुद्धोदनभुमिभत्तुनो&lt;br&gt;&#xA;कुलूपगो देवलनामतापसो। ()&lt;br&gt;&#xA;३.&lt;br&gt;&#xA;तपोधनो सो पविवेककामवा&lt;br&gt;&#xA;दिवाविहारत्थमुपागतो दिवं,&lt;br&gt;&#xA;तमत्थमञ्‍ञातुमपुच्छि देवता-&lt;br&gt;&#xA;पवत्तितं पस्सियमङ्गलुस्सवं। ()&lt;br&gt;&#xA;४.&lt;br&gt;&#xA;तवेवुपट्ठायकभुमिभत्तुनो&lt;br&gt;&#xA;वरोरसो मारिय मारवाहिनिं,&lt;br&gt;&#xA;पराजयं लच्छति बोधिमायतिम्&lt;br&gt;&#xA;महुस्सवो तम्पति वत्तते, ब्रवुं। ()&lt;br&gt;&#xA;५.&lt;br&gt;&#xA;इमाय वुत्तन्तकथाय चोदितो&lt;br&gt;&#xA;तपोधनो इद्धिबलेन इद्धिमा,&lt;br&gt;&#xA;सुरालये अन्तरधान’नन्तरम्&lt;br&gt;&#xA;निकेतने पातुरहोसि राजिनो। ()&lt;br&gt;&#xA;६.&lt;br&gt;&#xA;कुमारनिज्झानमनोरथोक वसि&lt;br&gt;&#xA;तहिं सुपञ्‍ञत्तमहारहकासने,&lt;br&gt;&#xA;निसज्‍ज सुद्धोदनराजिनो’ब्रुवि&lt;br&gt;&#xA;तवत्रजं दट्ठुमिधागतोत्य’हं। ()&lt;br&gt;&#xA;७.&lt;br&gt;&#xA;नरिन्दचूळामणिचुम्बितान्य’थ&lt;br&gt;&#xA;पदानि वन्दापयितु तपस्सिनो,&lt;br&gt;&#xA;विभुसणालङ्कतमत्तसम्भवम्&lt;br&gt;&#xA;नराधिपो राजकुमारमाहरि। ()&lt;br&gt;&#xA;८.&lt;br&gt;&#xA;तदत्तभावेन’हिवादनारह-&lt;br&gt;&#xA;स्स’भावतो तस्स रराज सूनुनो,&lt;br&gt;&#xA;पवट्टयित्वा जटिलस्स सम्पति&lt;br&gt;&#xA;जटासु चक्‍कङ्कितपादपङ्कजं। ()&lt;br&gt;&#xA;९.&lt;br&gt;&#xA;कुमारमादाय समप्पितञ्‍जलिम्&lt;br&gt;&#xA;विधाय पादेस्वनिसम्मकारिनो,&lt;br&gt;&#xA;सचे ठपेय्युं जटिलस्स सत्तधा&lt;br&gt;&#xA;फलेय्य मुद्धा जटितोजटाय’पि। ()&lt;br&gt;&#xA;१०.&lt;br&gt;&#xA;सकासनुट्ठाय अथे’सिभूमिया&lt;br&gt;&#xA;निहच्‍च सो दक्खिणजानुमण्डलं,&lt;br&gt;&#xA;अका महाकारुणिकस्स गारवम्&lt;br&gt;&#xA;सिरोविरूळ्हञ्‍जलि पुप्फमञ्‍जरी। ()&lt;br&gt;&#xA;११.&lt;br&gt;&#xA;उदिक्खमानो वसिना समप्पितम्&lt;br&gt;&#xA;तमञ्‍जलिं भत्तिभरेन भूपति,&lt;br&gt;&#xA;अथो’नमेत्वा तनुमीसकं सकम्&lt;br&gt;&#xA;पवन्दि पादम्बुरुहानि सुनुनो। ()&lt;br&gt;&#xA;१२.&lt;br&gt;&#xA;सिया’व बुद्धो पुरिसासभो अयम्&lt;br&gt;&#xA;नदस्सनं तस्स सिया ममन्ती सो,&lt;br&gt;&#xA;निरूपमं रूपसिरिं समेक्खिय&lt;br&gt;&#xA;पयासि निट्ठं उपधारयं वसि। ()&lt;br&gt;&#xA;१३.&lt;br&gt;&#xA;ववत्थयित्वेवमुळारबुद्धिमा&lt;br&gt;&#xA;वितिण्णकङ्खो हसमीसकं रुदं,&lt;br&gt;&#xA;नरिन्दमोरोधपुरक्खतं वसी&lt;br&gt;&#xA;तदवसीदापयि संसयण्णवे। ()&lt;br&gt;&#xA;१४.&lt;br&gt;&#xA;तमाहरित्वान पकवत्तिमब्भुतम्&lt;br&gt;&#xA;पुरक्खतो’रोधजनस्स राजिनो,&lt;br&gt;&#xA;यतिस्सरो संसयसल्‍लमुद्धरम्&lt;br&gt;&#xA;सबन्धवे’नुस्सरि कालदेवलो।()&lt;br&gt;&#xA;१५.&lt;br&gt;&#xA;सकेकुले नाळकनामदारको&lt;br&gt;&#xA;सयम्भुनो लच्छति दस्सनं इति,&lt;br&gt;&#xA;तमत्थमञ्‍ञा समुपेच्‍च तंकुलम्&lt;br&gt;&#xA;त्वमाह पब्बज्‍जिति भागिनेय्यकं। ()&lt;br&gt;&#xA;१६.&lt;br&gt;&#xA;निरामयं पञ्‍चमवासरम्हि सो&lt;br&gt;&#xA;वरोरसं वासितगन्धवारिना,&lt;br&gt;&#xA;पवत्तमाने भवने महामहे&lt;br&gt;&#xA;नहापयि भूपति बन्धुमज्झगो। ()&lt;br&gt;&#xA;१७.&lt;br&gt;&#xA;पसत्थमन्वत्थभिधान मत्तनो&lt;br&gt;&#xA;कुमारमारोपयितुं परोसतं,&lt;br&gt;&#xA;सवेदवेदङ्गपभेदकोविदे&lt;br&gt;&#xA;द्विजे निमन्तापयि सो नराधिपो। ()&lt;br&gt;&#xA;१८.&lt;br&gt;&#xA;सुरिन्दरूपो सुरमन्दिरोपमम्&lt;br&gt;&#xA;तमिन्दिराधारनरिन्दमन्दिरं,&lt;br&gt;&#xA;जनिन्दसीहो’पगता’वनीसुरे&lt;br&gt;&#xA;अमन्दपूजाविधिना’भिराधयि। ()&lt;br&gt;&#xA;१९.&lt;br&gt;&#xA;अनेनसिद्धा समतिंसपारमी-&lt;br&gt;&#xA;सदत्थसम्पत्तिपरत्थकारिना,&lt;br&gt;&#xA;तथा’त्थ सङ्खातधनं निधानगम्&lt;br&gt;&#xA;इमम्हि सिद्धं सहजातिया यतो। (५)&lt;br&gt;&#xA;२०.&lt;br&gt;&#xA;द्विजेहि तन्तिब्बचनद्वयारहम्&lt;br&gt;&#xA;समाससंखित्तपदत्थसंहितं,&lt;br&gt;&#xA;सुतस्स सिद्धत्थ’भिधानमत्तनो&lt;br&gt;&#xA;ततो’भिवोहारसुखाय कारयि। ()&lt;br&gt;&#xA;२१.&lt;br&gt;&#xA;सुयामरामद्धजमन्तिलक्खण-&lt;br&gt;&#xA;सुभोजकोण्डञ्‍ञसुदत्तसञ्‍ञिनो,&lt;br&gt;&#xA;इमे द्विजा राजसुपूजिता तदा&lt;br&gt;&#xA;विचक्खणालक्खणपाठका’भवं। ()&lt;br&gt;&#xA;२२.&lt;br&gt;&#xA;सुभासुभं पस्सिय देहलक्खणम्&lt;br&gt;&#xA;विभावयव्हो इति तेसमब्रुवि,&lt;br&gt;&#xA;समुक्खिपित्वा’ङ्गुलिपल्‍लवद्वयम्&lt;br&gt;&#xA;जनाधिपं सत्तजना’ब्रवुं द्विधा। ()&lt;br&gt;&#xA;२३.&lt;br&gt;&#xA;सचे महाराज अगारमावसे&lt;br&gt;&#xA;वरोरसो ते परिचारितिन्द्रियो,&lt;br&gt;&#xA;समङ्गिभुतो रतनेहि सत्तहि&lt;br&gt;&#xA;भवेय्य राजा वतचक्तवत्य’यं। ()&lt;br&gt;&#xA;२४.&lt;br&gt;&#xA;महादयो’यं करुणाय चोदितो&lt;br&gt;&#xA;घरा’भिगन्त्वा यदि पब्बजिस्सति,&lt;br&gt;&#xA;भवेय्य बुद्धो’खिलञेय्यमण्डलम्&lt;br&gt;&#xA;सयं अभिञ्‍ञाय नहे’त्थसंसयो। ()&lt;br&gt;&#xA;२५.&lt;br&gt;&#xA;कणिट्ठभूतो वयसा तदन्तरे&lt;br&gt;&#xA;पसत्थसत्था’वगमेन जेट्ठको,&lt;br&gt;&#xA;समुक्खिपित्वा’ङक्गुलिमेकमब्रुवि&lt;br&gt;&#xA;इतीह कोण्डञ्‍ञसमञ्‍ञभुसुरो। ()&lt;br&gt;&#xA;२६.&lt;br&gt;&#xA;इमस्स वेनेय्यजनाकतञ्‍जली&lt;br&gt;&#xA;समं फुसन्तानि वसुन्धरातलं,&lt;br&gt;&#xA;सुभानि भोपादतलाति सब्बदा&lt;br&gt;&#xA;भजन्ति भत्या कमलानिवालिनो। ()&lt;br&gt;&#xA;२७.&lt;br&gt;&#xA;इमस्स खेमन्तमसेसपाणिनो&lt;br&gt;&#xA;तिपट्टकन्तारपथावतारणे,&lt;br&gt;&#xA;सुसज्‍जितं चक्‍कयुगंव पारमी&lt;br&gt;&#xA;रथम्हि पादङ्कितचक्‍कलक्खणं। ()&lt;br&gt;&#xA;२८.&lt;br&gt;&#xA;इमस्स भो कम्बलभेण्डुकोपमम्&lt;br&gt;&#xA;सुमट्टवट्टायतपण्हिमण्डलं,&lt;br&gt;&#xA;सदा पदम्भोजनिवासलक्खिया&lt;br&gt;&#xA;तनोति पीनत्थनपिण्डविब्भमं। ()&lt;br&gt;&#xA;२९.&lt;br&gt;&#xA;इमस्स दीघङ्गुलिपन्ति वट्टित-&lt;br&gt;&#xA;मनोसिलालत्तकवत्तिकोपमा,&lt;br&gt;&#xA;विभाति भो बाहुलताय पारमी-&lt;br&gt;&#xA;लताय वा नूतनपत्तपन्तिव। ()&lt;br&gt;&#xA;३०.&lt;br&gt;&#xA;इमस्स पारेवटपाद पाटला&lt;br&gt;&#xA;सपाणिपादा तळुणातिकोमला,&lt;br&gt;&#xA;उळारपूजाविधिसम्पटिच्छने&lt;br&gt;&#xA;पवाळपाति’व समुल्‍लसन्ति भो। ()&lt;br&gt;&#xA;३१.&lt;br&gt;&#xA;इमस्सरूपस्सिरिमन्दिरोदरे&lt;br&gt;&#xA;समप्पमाणाभिनवङ्गुलीहि भो,&lt;br&gt;&#xA;पदिस्सरे जालकवाटसन्तिभा&lt;br&gt;&#xA;सपाणिपादा ततजाललक्खणा ()&lt;br&gt;&#xA;३२.&lt;br&gt;&#xA;इमस्स उस्सङ्खपदस्स गोप्फका&lt;br&gt;&#xA;पदम्बुजानं चतुरङ्गुलोपरि,&lt;br&gt;&#xA;पतिट्ठिता पुण्णघटेसुकन्धरा-&lt;br&gt;&#xA;विलासमालिङ्गिय राजभासरे। ()&lt;br&gt;&#xA;३३.&lt;br&gt;&#xA;इमस्स देहज्‍जुतिवारिपूरित-&lt;br&gt;&#xA;सरीरकेदारभवा फलत्थिनो,&lt;br&gt;&#xA;सुरत्तसाल्योदरसन्‍निभा सुभा&lt;br&gt;&#xA;दुवेणिजङ्घा अभिपीणयन्ती भो। ()&lt;br&gt;&#xA;३४.&lt;br&gt;&#xA;इमस्स भो जानुयुगं परामसम्&lt;br&gt;&#xA;अनोनमन्तो ठितको महाभुजो,&lt;br&gt;&#xA;सहत्तना सम्भवबोधिसाखिनो&lt;br&gt;&#xA;विसालसाखाय विलासमादिसे। ()&lt;br&gt;&#xA;३५.&lt;br&gt;&#xA;इमस्स कोसोहितवत्थगुय्हको&lt;br&gt;&#xA;अभिन्‍नकोकासककोसकोसगो,&lt;br&gt;&#xA;अनञ्‍ञसाधारणतादिना’यतिम्&lt;br&gt;&#xA;अनङ्गसङ्गामपरम्मुखो सिया। ()&lt;br&gt;&#xA;३६.&lt;br&gt;&#xA;इमस्स भो गोतमगोत्तकेतुनो&lt;br&gt;&#xA;कलेवरे कञ्‍चनसत्तिभत्तचो,&lt;br&gt;&#xA;सुवन्णवण्णो जिनचीवरस्सपि&lt;br&gt;&#xA;तनोति सोभं घनबुद्धरंसिनो। ()&lt;br&gt;&#xA;३७.&lt;br&gt;&#xA;इमस्स जम्बोनदीपिञ्‍जराय भो&lt;br&gt;&#xA;सिरिसपुप्फस्सुकुमारचारिया&lt;br&gt;&#xA;रजोनुमत्तं छविया नलिम्पते&lt;br&gt;&#xA;सरोजपत्तेरिव वारिबिन्दवो। ()&lt;br&gt;&#xA;३८.&lt;br&gt;&#xA;इमस्स लोमानि कलेवरे वरे&lt;br&gt;&#xA;विसुं विसुं कूपगतानि सूनुनो,&lt;br&gt;&#xA;विलुम्परे रूपविलासलक्खिया&lt;br&gt;&#xA;मनोरमं भो कमणिकञ्‍चुकस्सिरिं। ()&lt;br&gt;&#xA;३९.&lt;br&gt;&#xA;इमस्स उद्धग्गमुखं मुखस्सिरिम्&lt;br&gt;&#xA;पदक्खिणावत्त मपेक्खिनो यथा,&lt;br&gt;&#xA;तिरोकरे रोमवितान मिन्दिरा-&lt;br&gt;&#xA;निकेतनिन्दीवरकाननस्सिरिं। ()&lt;br&gt;&#xA;४०.&lt;br&gt;&#xA;इमस्स भोराज सरोजयोनिनो&lt;br&gt;&#xA;यथोजुगत्तं उजुगत्तमायतिं,&lt;br&gt;&#xA;अनञ्‍ञसामञ्‍ञगुणावकासतो&lt;br&gt;&#xA;पजाभिपूजाविधिभाजनं सिया। ()&lt;br&gt;&#xA;४१.&lt;br&gt;&#xA;इमस्स सत्तुस्सदलक्खणं सुभम्&lt;br&gt;&#xA;समंसमद्दिट्ठसिरावलिं सदा,&lt;br&gt;&#xA;दधाति भो पारमिधम्मसिपक्पिनो&lt;br&gt;&#xA;सुधन्तचामीकरपिण्डविब्भमं। ()&lt;br&gt;&#xA;४२.&lt;br&gt;&#xA;इमस्स पुण्णोभयकायभागिमम्&lt;br&gt;&#xA;मिगिन्दपुब्बद्धसरीरलक्खणं,&lt;br&gt;&#xA;कुदिट्ठिवादीभसिरोविदारणे&lt;br&gt;&#xA;नरिन्दसामत्थियमुब्बहे नकिं। ()&lt;br&gt;&#xA;४३.&lt;br&gt;&#xA;इमस्सु’पेतो घनमंसवट्टिया&lt;br&gt;&#xA;चितन्तरंसो मुदुचारुपिट्ठियं,&lt;br&gt;&#xA;भवण्णवा कञ्‍चनपच्‍चरिसिरम्&lt;br&gt;&#xA;तनोति सत्तुत्तरणे नराधिप। ()&lt;br&gt;&#xA;४४.&lt;br&gt;&#xA;इमस्स निग्रोधमहीरुहस्सिव&lt;br&gt;&#xA;समप्पमाणो परिमण्डलोप्य’यं,&lt;br&gt;&#xA;कदाचि दुक्खातपखिन्‍नदेहिनम्&lt;br&gt;&#xA;परिस्समं भो पजहे भवञ्‍जसे। ()&lt;br&gt;&#xA;४५.&lt;br&gt;&#xA;इमस्स राजित्तयरञ्‍जितो’त्तरिम्&lt;br&gt;&#xA;करीयमानु’त्तमधम्मनिस्सनो,&lt;br&gt;&#xA;सुमट्टवट्टो समवत्तखन्धको&lt;br&gt;&#xA;मुतिङ्गखन्धोरिव राज राजते। () (सिलेस बन्धनं)&lt;br&gt;&#xA;४६.&lt;br&gt;&#xA;इमस्स भो सत्तसहस्ससम्मिता&lt;br&gt;&#xA;यथा’मतज्झोहरणाभिलासिनो,&lt;br&gt;&#xA;रसग्गसा सन्ति रसादनुम्मुखा&lt;br&gt;&#xA;रसग्गसग्गी’त्य’भिधीयते ततो। ()&lt;br&gt;&#xA;४७.&lt;br&gt;&#xA;इमस्स’नुब्यञ्‍जनतारकाकुले&lt;br&gt;&#xA;अनन्तरूपायतनम्बरो दरे,&lt;br&gt;&#xA;विरोचतेबारसमीससिरिव&lt;br&gt;&#xA;नरिन्दसीहस्सहनूपमाहनू। ()&lt;br&gt;&#xA;४८.&lt;br&gt;&#xA;इमस्स ताळिसतिदन्तपन्ति भो&lt;br&gt;&#xA;पहूतजिव्हारथिकं चरन्तिया,&lt;br&gt;&#xA;मनुञ्‍ञवाणिवनिताय तत्वते&lt;br&gt;&#xA;पसत्थमुत्तावलिलीलमायतिं। ()&lt;br&gt;&#xA;४९.&lt;br&gt;&#xA;इमस्स जव्हावरकण्णिकावहे&lt;br&gt;&#xA;मुखम्बुजे सच्‍चसुगन्धवासिते,&lt;br&gt;&#xA;समप्पमाणा दसनावली सुभा&lt;br&gt;&#xA;विभाति किञ्‍जक्खततीव भूपती। ()&lt;br&gt;&#xA;५०.&lt;br&gt;&#xA;इमस्स भो खण्डितसङ्खपण्डरा&lt;br&gt;&#xA;द्विजावली निब्बिवरन्तरायतिं,&lt;br&gt;&#xA;समुब्भवायुत्तिलताय तायति&lt;br&gt;&#xA;मुखालवाळे मुकुलावलिस्सिरिं। ()&lt;br&gt;&#xA;५१.&lt;br&gt;&#xA;इमस्स पीणाननचन्दचन्दिका&lt;br&gt;&#xA;सुसुक्‍कदाठावलि सच्‍चवादिनो,&lt;br&gt;&#xA;पदिस्सते धम्मतळाककीळने&lt;br&gt;&#xA;कताभिलासारिवहंसमालिनी। ()&lt;br&gt;&#xA;५२.&lt;br&gt;&#xA;इमस्स चानुत्तरधम्मदेसना-&lt;br&gt;&#xA;तरण्यमालोललकाररूपिनी,&lt;br&gt;&#xA;पहूतजिव्हा भवसागरा’यतिम्&lt;br&gt;&#xA;नरिन्द पारं जनता’वतारये। ()&lt;br&gt;&#xA;५३.&lt;br&gt;&#xA;इमस्स भो ब्रह्मसरोपमो सदा&lt;br&gt;&#xA;सहस्सधा’यं करवीकरावतो,&lt;br&gt;&#xA;मनोहरट्ठङ्गसमङ्गिसुस्सरो&lt;br&gt;&#xA;ससोतकानं मणिकुण्डलायते। ()&lt;br&gt;&#xA;५४.&lt;br&gt;&#xA;इमस्स नीलं नयनुप्पलञ्‍चयम्&lt;br&gt;&#xA;निरूपमे रूपविलासमन्दिरे,&lt;br&gt;&#xA;निरोपितं भो मणिसीहपञ्‍जर-&lt;br&gt;&#xA;द्वयंव भासे कुसलेन केनचि। ()&lt;br&gt;&#xA;५५.&lt;br&gt;&#xA;इमस्स पाठीनयुगं’व दिस्सते&lt;br&gt;&#xA;विसिट्ठरूपायतनापगासयं,&lt;br&gt;&#xA;सुभं गवच्छापविलोचनोपमम्&lt;br&gt;&#xA;मणिप्पभं गोपखुमद्वयं सदा। ()&lt;br&gt;&#xA;५६.&lt;br&gt;&#xA;इमस्सा उण्णा भमुकन्तरुब्भवा&lt;br&gt;&#xA;ळाटमज्झोपगता विरोचति,&lt;br&gt;&#xA;यदत्थि सञझाघनराजिमज्झगम्&lt;br&gt;&#xA;ससङ्कहीनं ससिमण्डलं तथा ()&lt;br&gt;&#xA;५७.&lt;br&gt;&#xA;इमस्स उण्हीसकसीसलक्खणम्&lt;br&gt;&#xA;सधम्मरज्‍जिस्सरियं अनागते,&lt;br&gt;&#xA;करियमानस्स हि चक्‍कवत्तिनो&lt;br&gt;&#xA;दधाति उण्हीसकसिसविब्भमं। ()&lt;br&gt;&#xA;५८.&lt;br&gt;&#xA;इमस्स भुमिस्सर सुपक्पतिट्ठित-&lt;br&gt;&#xA;पदङ्किते चक्‍कयुगम्हि दिस्सरे,&lt;br&gt;&#xA;अरासहस्सानि च नेमिनाभियो&lt;br&gt;&#xA;तिवट्टरेखा सिरिवच्छकादयो। ()&lt;br&gt;&#xA;५९.&lt;br&gt;&#xA;इमेहि बत्तिंसतिलक्खणेहि भो&lt;br&gt;&#xA;असीत्यनुब्यञ्‍जनलक्खणेहि’पि,&lt;br&gt;&#xA;समुज्‍जलन्तो पुरिसासभोत्ययम्&lt;br&gt;&#xA;भवेय्य बुद्धो भवबन्धनच्छिदो। ()&lt;br&gt;&#xA;६०.&lt;br&gt;&#xA;ससोतमापाथगताय तावदे&lt;br&gt;&#xA;द्विजस्स वित्थारकथाय चोदितो,&lt;br&gt;&#xA;अपुच्छि राजा किमयं समेक्खिय&lt;br&gt;&#xA;अनागते ब्राह्मण पब्बजिस्सति। ()&lt;br&gt;&#xA;६१.&lt;br&gt;&#xA;कदाचि उय्यानगतो महापथे&lt;br&gt;&#xA;जरारुजामच्‍चुविरूपदस्सनं,&lt;br&gt;&#xA;विधाय निब्बिन्तमनो भवत्तये&lt;br&gt;&#xA;तपोधनं पस्सिय पब्बजिस्सति। ()&lt;br&gt;&#xA;६२.&lt;br&gt;&#xA;इतिह वत्वान सकंसकं घरम्&lt;br&gt;&#xA;ततो’पगन्त्वा’द्धनिमित्तपाठका,&lt;br&gt;&#xA;महल्‍लका’दानि मयन्ति सुनवो&lt;br&gt;&#xA;तमानुपब्बज्‍जितुमोवदिंसु ते। ()&lt;br&gt;&#xA;६३.&lt;br&gt;&#xA;द्विजेसु वुद्धेसु मतेसु सत्तसु&lt;br&gt;&#xA;अयंहि कोण्डञ्‍ञसमव्हयो सुधी,&lt;br&gt;&#xA;महापधानं पुरिसासभो’धुना&lt;br&gt;&#xA;करोति सुत्वा करुणाय चोदितो। ()&lt;br&gt;&#xA;६४.&lt;br&gt;&#xA;समानलद्धिहि कुलेसु तेसु हि&lt;br&gt;&#xA;चतुहि विप्पेहि सह’न्तपञ्‍चमो,&lt;br&gt;&#xA;अथो’रुवेलं उपगम्म पब्बजि&lt;br&gt;&#xA;भविंसु तेपञ्‍चि’ध पञ्‍चवग्गिया। ()&lt;br&gt;&#xA;६५.&lt;br&gt;&#xA;कदाचि लद्धा परियन्तसागरम्&lt;br&gt;&#xA;इमं चतुद्दीपिकरज्‍जमत्रजं,&lt;br&gt;&#xA;जितारिवग्गं विचरन्तमम्बरे&lt;br&gt;&#xA;करोमि पच्‍चक्खमहन्ति चिन्तिय। ()&lt;br&gt;&#xA;६६.&lt;br&gt;&#xA;निमित्तरूपक्खिपथप्पवेसनम्&lt;br&gt;&#xA;निवारणत्थं तनिजराजसूनुना,&lt;br&gt;&#xA;नराधिपो सो पुरिसेहि सब्बथा&lt;br&gt;&#xA;दिसासु रक्खावरणं अकारयि। ()&lt;br&gt;&#xA;६७.&lt;br&gt;&#xA;अयं कुमारो यदि चक्‍कवत्तिवा&lt;br&gt;&#xA;भवेय्य सम्बोधिपदं लभेय्यवा,&lt;br&gt;&#xA;सकेकुले खत्तियबन्धवेहि सो&lt;br&gt;&#xA;पुरक्खतोयेव चरिस्सतं इति। ()&lt;br&gt;&#xA;६८.&lt;br&gt;&#xA;कुमारनामट्ठपनम्हि वासरे&lt;br&gt;&#xA;सहस्समत्तेसु कुलेस्व’सितिया,&lt;br&gt;&#xA;अदासि पच्‍चेकजनो पटिस्सवम्&lt;br&gt;&#xA;पदातुकामोव विसुंविसुं सुते। ()&lt;br&gt;&#xA;६९.&lt;br&gt;&#xA;असेसदोसापगता सुखेधि ता&lt;br&gt;&#xA;सुवण्णकुम्भोरुपयोधरो न ता,&lt;br&gt;&#xA;अनेकधाती वरवण्णगब्बि ता&lt;br&gt;&#xA;सपच्‍चुपट्ठापयि तङ्खणेपि ता। ()&lt;br&gt;&#xA;७०.&lt;br&gt;&#xA;तळाकतीरम्हि तरङ्गभासुरे&lt;br&gt;&#xA;यथेव हंस्या कलहंसपोतकं,&lt;br&gt;&#xA;महेसिया’ङ्के सयने सितत्थरे&lt;br&gt;&#xA;सुवासरे भुपति पुत्तमद्दस। ()&lt;br&gt;&#xA;७१.&lt;br&gt;&#xA;अदिट्ठपुत्ताननपङ्कजा चिरम्&lt;br&gt;&#xA;लहुं परिक्खीणवयोगुणा इतो,&lt;br&gt;&#xA;चुता’व मायाजननि निरामया&lt;br&gt;&#xA;उपाविसि सत्तमवासरे दिवं। ()&lt;br&gt;&#xA;७२.&lt;br&gt;&#xA;महेसिमायाभगिनी तदा महा-&lt;br&gt;&#xA;पजापतिगोतमिनामराजिनी,&lt;br&gt;&#xA;निजं कुमारं भरणाय धातिनम्&lt;br&gt;&#xA;विधाय भारं पटिजग्गि तं सयं। ()&lt;br&gt;&#xA;७३.&lt;br&gt;&#xA;तदा’भवुं दीपसिखा जगन्तये&lt;br&gt;&#xA;कलेबरो’भासलवेन सुनुनो,&lt;br&gt;&#xA;विनट्ठतेजारिव रङ्गदीपिका&lt;br&gt;&#xA;विमानदिपेसु कथावका’त्तनो। ()&lt;br&gt;&#xA;७४.&lt;br&gt;&#xA;विचित्तभुम्मत्थरणे अभिक्खणम्&lt;br&gt;&#xA;सजन्‍नुकेहा’चरि मन्दिरोदरे,&lt;br&gt;&#xA;महावनस्मिं मणिवालुकातले&lt;br&gt;&#xA;विजम्भमानोरिव सिहपोतको। ()&lt;br&gt;&#xA;७५.&lt;br&gt;&#xA;सुतस्स कीळापसुतस्स मन्दि रे&lt;br&gt;&#xA;भमन्तबिम्बं मणिदप्पणोद रे&lt;br&gt;&#xA;निबद्धमद्दक्खि चरन्तमम्ब रे&lt;br&gt;&#xA;यथेव चक्‍कं रतनं महीभु जो। ()&lt;br&gt;&#xA;७६.&lt;br&gt;&#xA;तदङ्घिविञ्‍ञासवसेन भुमिया&lt;br&gt;&#xA;वजन्तमङ्को’पनिधाय भुमिपो,&lt;br&gt;&#xA;तदा’भिनिच्छारित मासभिं गिरम्&lt;br&gt;&#xA;इदानि मं सावय पुत्तमब्रुवि। ()&lt;br&gt;&#xA;७७.&lt;br&gt;&#xA;निबद्धमन्तोमणिवेदिकातले&lt;br&gt;&#xA;मुखेन्दुबिम्बुद्धरणे पयोजयं,&lt;br&gt;&#xA;सयं पलम्भेसि अमच्‍चसूनवो&lt;br&gt;&#xA;वयेन मन्दो’पि अमन्दबुद्धिमा। ()&lt;br&gt;&#xA;७८.&lt;br&gt;&#xA;उळारसोकं पितुचित्तसम्भवम्&lt;br&gt;&#xA;तिलोकदीपो निजपुञ्‍ञतेजसा,&lt;br&gt;&#xA;तमोपबन्धं भुवनो’दरुब्भवम्&lt;br&gt;&#xA;निराकरि बालरवी’व रंसिना। ()&lt;br&gt;&#xA;७९.&lt;br&gt;&#xA;विकिण्णलाजाकुसुमाकुलञ्‍जसे&lt;br&gt;&#xA;वितानरङ्गद्धजनिब्भरम्बरे,&lt;br&gt;&#xA;पुरे तहिं मङ्गलकिच्‍चसम्मतम्&lt;br&gt;&#xA;कदाचि रञ्‍ञो भवि वप्पमङ्गलं। ()&lt;br&gt;&#xA;८०.&lt;br&gt;&#xA;सुगन्धमालाभरणादिमण्डित-&lt;br&gt;&#xA;पसाधिता कापिलवत्थवा नरा,&lt;br&gt;&#xA;सकिङ्करा कम्मकरा’पि कप्पिता&lt;br&gt;&#xA;ततो ततो सत्तिपतिंसु तं कुलं। ()&lt;br&gt;&#xA;८१.&lt;br&gt;&#xA;महच्‍चसेनायपुरक्खतोहिसो&lt;br&gt;&#xA;उळारराजिद्धिसमुज्‍जलंततो&lt;br&gt;&#xA;पयासिकम्मन्तपदेसमत्रजम्&lt;br&gt;&#xA;कुमारमादायपुरिन्ददोपमो। ()&lt;br&gt;&#xA;८२.&lt;br&gt;&#xA;छणम्हि तस्मिं मनुवंसकेतुनो&lt;br&gt;&#xA;मनोरमं मङ्गलनङ्गलादिकं,&lt;br&gt;&#xA;सुवण्णपट्टेहि परिक्खटंक महा-&lt;br&gt;&#xA;जनस्स’पी रूपियपट्टछादितं। ()&lt;br&gt;&#xA;८३.&lt;br&gt;&#xA;विसालसाखाकुलजम्बुसाखिनो&lt;br&gt;&#xA;विधाय हेट्ठा सयने महारहे,&lt;br&gt;&#xA;निजं कुमारं सजनो जनाधिपो&lt;br&gt;&#xA;समारही सम्पति वप्पमङ्गलं। ()&lt;br&gt;&#xA;८४.&lt;br&gt;&#xA;कुमाररक्खावरणायु’पट्ठिता&lt;br&gt;&#xA;तमुस्सवं धातिजना विपस्सितुं,&lt;br&gt;&#xA;अपक्‍कमित्वा बहि साणितो खणम्&lt;br&gt;&#xA;पमत्तरूपा विचरिंस्वि’तोचितो। ()&lt;br&gt;&#xA;८५.&lt;br&gt;&#xA;परिग्गहेत्वा’नमपान मासने&lt;br&gt;&#xA;निसज्‍ज पल्‍लङ्क मलत्थ बन्धिय,&lt;br&gt;&#xA;जिनङ्कुरो नीवरणेहि निस्सटम्&lt;br&gt;&#xA;विवेकजं झानमगाधबुद्धिमा। ()&lt;br&gt;&#xA;८६.&lt;br&gt;&#xA;विपस्स पुत्तस्सु’पवेसनं तहिम्&lt;br&gt;&#xA;दुमस्स छायाय निवत्ततं तथा,&lt;br&gt;&#xA;पवन्दि राजा पटिहारिकाकथा-&lt;br&gt;&#xA;पचोदितोपुत्तमुपेच्‍च तङ्खणे। ()&lt;br&gt;&#xA;८७.&lt;br&gt;&#xA;कलासु वुज्‍जासु च पुत्तमत्तनो&lt;br&gt;&#xA;विनेतुकामो विनयक्खमं पिता।&lt;br&gt;&#xA;पसत्थसत्थन्तरपारदस्सिनम्&lt;br&gt;&#xA;कदाचि विप्पाचरियं किरा’नयि। ()&lt;br&gt;&#xA;८८.&lt;br&gt;&#xA;समप्पितं तं गुरुनो करम्बुजे&lt;br&gt;&#xA;सदेवलोकस्स गुरुं सगारवं,&lt;br&gt;&#xA;महीसुरो सो जलबिन्दुना यथा&lt;br&gt;&#xA;सुदुत्तरागाधमहोदधीरसं। ()&lt;br&gt;&#xA;८९.&lt;br&gt;&#xA;सवण्णभेदं सनिघण्टुकेटुभम्&lt;br&gt;&#xA;अथब्बबेदेनि’निहासपञ्‍चमं,&lt;br&gt;&#xA;तिवेदमुद्देसपदेन दुद्दसम्&lt;br&gt;&#xA;तथा कलासिप्पतं निबोधयी। ()&lt;br&gt;&#xA;९०.&lt;br&gt;&#xA;अनञ्‍ञसाधारणपुञ्‍ञवासना-&lt;br&gt;&#xA;विधूतसम्मोहविसुद्धबुद्धिनो,&lt;br&gt;&#xA;समत्तविज्‍जा सकलाकला धिया&lt;br&gt;&#xA;कलम्पि नालं बहुभासनेन किं। ()&lt;br&gt;&#xA;९१.&lt;br&gt;&#xA;न केवलं तस्स कलेबरं बहि&lt;br&gt;&#xA;विभाति बत्तिंसतिलक्खणेहि भो,&lt;br&gt;&#xA;भुसं तदब्भन्तरवत्थु दिप्पते&lt;br&gt;&#xA;सुबुद्धसत्थन्तरलक्खणेही’पि। ()&lt;br&gt;&#xA;९२.&lt;br&gt;&#xA;तिलोचनस्सा’पि तिलोकचक्खुनो&lt;br&gt;&#xA;अयं विसेसो नयनेहि दिस्सते,&lt;br&gt;&#xA;ललाटनेत्तो पुरिमो नसोभति&lt;br&gt;&#xA;परो’व अब्भत्तरञाणलोचनो। ()&lt;br&gt;&#xA;९३.&lt;br&gt;&#xA;अनुब्बजन्तो नवयोब्बनस्सिरिम्&lt;br&gt;&#xA;यसोपबन्धेन सके निकेतने,&lt;br&gt;&#xA;पवड्ढि धीरो सकलं कलान्तरम्&lt;br&gt;&#xA;कलानिधी रंसिचयेनि’व’म्बरे। ()&lt;br&gt;&#xA;९४.&lt;br&gt;&#xA;उपड्ढगण्डाहितदाठिकाय सो&lt;br&gt;&#xA;यसोधनो सोळसवस्सिको यदा,&lt;br&gt;&#xA;कपोलफुट्ठञ्‍जनदानराजिया&lt;br&gt;&#xA;करि यथा बालदसं व्यतिक्‍कमि ()&lt;br&gt;&#xA;९५.&lt;br&gt;&#xA;तदा नरिन्दो सुरमन्दिरो’पमम्&lt;br&gt;&#xA;उतुत्तयानुच्छविकं मनोरमं,&lt;br&gt;&#xA;पयोजयित्वान पविणसिप्पिके&lt;br&gt;&#xA;सुताय कारापयि मन्दिरत्तयं। ()&lt;br&gt;&#xA;९६.&lt;br&gt;&#xA;निसितसम्बाधतलं निवारित-&lt;br&gt;&#xA;सरोनिलं फस्सितसिहपञ्‍जरं,&lt;br&gt;&#xA;महिवतंसं नवभुमिकं घरम्&lt;br&gt;&#xA;बभुव रम्मं भुवि रम्मनामिकं। ()&lt;br&gt;&#xA;९७.&lt;br&gt;&#xA;ससिकर’म्भोधररावनिब्भर-&lt;br&gt;&#xA;वितान मुग्घाटकवाटबन्धनं,&lt;br&gt;&#xA;सुरम्मनामं हतघम्ममिन्दिरा-&lt;br&gt;&#xA;निवासरम्मं भवि पञ्‍चभूमिकं। ()&lt;br&gt;&#xA;९८.&lt;br&gt;&#xA;अहिण्हसितुण्भगुणेहि पावुसे&lt;br&gt;&#xA;सुखानुलोमं समसत्तभुमिकं,&lt;br&gt;&#xA;सुफस्सिता’फस्सितसिहपञ्‍जरम्&lt;br&gt;&#xA;सुभं सुभं नाम निकेतनं भवि। ()&lt;br&gt;&#xA;९९.&lt;br&gt;&#xA;वयोनुपत्तस्स नरिन्दसुनुनो&lt;br&gt;&#xA;उळारराजिद्धिविलासदस्सने,&lt;br&gt;&#xA;कता’भिलासो जनको जनाधिपो&lt;br&gt;&#xA;पदातुकामो निजरज्‍जसम्पदं। ()&lt;br&gt;&#xA;१००.&lt;br&gt;&#xA;वसन्ति चे योब्बनहारिदारिका&lt;br&gt;&#xA;नरिन्दसन्देसहरेहि पेसयि&lt;br&gt;&#xA;स साकियानं सचिवेहि सासने। ()&lt;br&gt;&#xA;१०१.&lt;br&gt;&#xA;निवेदयुं योब्बनगब्बितस्स ते&lt;br&gt;&#xA;नकिञ्‍चिसिकप्पायतन’न्तदस्सिनो,&lt;br&gt;&#xA;सुतस्स दाराभरणाय धीतरो&lt;br&gt;&#xA;कथन्‍नु दस्साम मयन्ति खत्तिया। ()&lt;br&gt;&#xA;१०२.&lt;br&gt;&#xA;सुतेन तं राजसुतेन चोदितो&lt;br&gt;&#xA;पिता चरापेसि पुरम्हि भेरियो,&lt;br&gt;&#xA;मम’त्रजो काहति सिप्पदीपनम्&lt;br&gt;&#xA;इतोपरं सत्तमवासरे इति। ()&lt;br&gt;&#xA;१०३.&lt;br&gt;&#xA;वरो कुमारो हि कुमारविक्‍कमो&lt;br&gt;&#xA;कलापसन्‍नद्ध कलेबरो तदा,&lt;br&gt;&#xA;विपस्सतं बन्धुजनानमोसरि&lt;br&gt;&#xA;अनप्पदप्पो रणकेळिमण्डलं। ()&lt;br&gt;&#xA;१०४.&lt;br&gt;&#xA;धनुद्धरो सो पठमं सके भुजे&lt;br&gt;&#xA;सहस्सथामं ससरं सरासनं,&lt;br&gt;&#xA;विधाय पोठेसि जियं वसुन्धरा-&lt;br&gt;&#xA;विदारणाकारमहारवं रवि। ()&lt;br&gt;&#xA;१०५.&lt;br&gt;&#xA;चतुद्दिसा’धरधनुद्धरा ममम्&lt;br&gt;&#xA;करोन्तु लक्खं निजखाणपत्तिया,&lt;br&gt;&#xA;इतीह वत्वा सरवारणेन सो&lt;br&gt;&#xA;अभुतपुब्बं सरसिप्पमाहरि। ()&lt;br&gt;&#xA;१०६.&lt;br&gt;&#xA;चतुद्दिसायं चतुरो धनुद्धरे&lt;br&gt;&#xA;ममे’कबाणेन हणाम’हं इति,&lt;br&gt;&#xA;अकासि तददीपयमञ्‍ञथा’ब्भुतम्&lt;br&gt;&#xA;स चक्‍कवेधव्हयसिप्पदीपनं। ()&lt;br&gt;&#xA;१०७.&lt;br&gt;&#xA;सरेहि वेण्या’यतयट्ठिरज्‍जुकम्&lt;br&gt;&#xA;सरेहि चा’रोहणमण्डपालयं,&lt;br&gt;&#xA;सरेहि पाकारतळाकपङ्कजम्&lt;br&gt;&#xA;सरेहि वस्सं इतिसिप्पमाहरि। ()&lt;br&gt;&#xA;१०८.&lt;br&gt;&#xA;महासत्तो लोकप्पभवमसमं सिप्पजातं जनानम्&lt;br&gt;&#xA;तदा संदस्सेसि मुदितहदया साकिया दारिकायो,&lt;br&gt;&#xA;उपट्ठापेसुं ता सुरतिरतिसङ्गामचतुरा&lt;br&gt;&#xA;सहस्सानं ताळिसतिपरिमिता नाटिका’सुं घरेसू। ()&lt;br&gt;&#xA;इति मेधानन्दाभिधानेन यतिना विरचिते सकलकविजन हदयानन्द दाननिदाने जिनवंसदीपे अविदूरेनिदाने लक्खणपटिग्गहण कुमारसम्भरणादि पवत्ति परिदिपो अट्ठमो सग्गो।&lt;br&gt;&#xA;१.&lt;br&gt;&#xA;इति विहिते सति सिप्पदीपनस्मिम्&lt;br&gt;&#xA;तदभिमुखे’तरखत्तिया’तिसूरा,&lt;br&gt;&#xA;अपगतमानमदाभविंसुमञ्‍ञो&lt;br&gt;&#xA;(तरुणमिगिन्दमुखे)व मत्तदन्ति। ()&lt;br&gt;&#xA;२.&lt;br&gt;&#xA;विजटित संसयबन्धनो पदातुम्&lt;br&gt;&#xA;सुमरिय देवदहम्हि सुपक्पबुद्धो,&lt;br&gt;&#xA;नरपवरो निजधीतरं कुमारिम्&lt;br&gt;&#xA;सुविमल कोलियवंसकञ्‍जहंसिं। ()&lt;br&gt;&#xA;३.&lt;br&gt;&#xA;तहिमथमन्तिवरेहि मन्तयित्वा&lt;br&gt;&#xA;निखिलपवत्तिनिवेदनाय दूते,&lt;br&gt;&#xA;पहिणि कविवाहमहे विधियतन्ति&lt;br&gt;&#xA;तव तनुजेन ममञ्हि धीतुकञ्‍ञा। ()&lt;br&gt;&#xA;४.&lt;br&gt;&#xA;वलयिततारमुपट्ठितो’दयं ते&lt;br&gt;&#xA;हिमकरबिम्बमिवो’पविट्ठपीठं,&lt;br&gt;&#xA;परिवुतमन्तिगणं पणम्म राजम्&lt;br&gt;&#xA;कपिलपुरोपगता तमत्थमाहु।&lt;br&gt;&#xA;५.&lt;br&gt;&#xA;अथ पटिलद्धपटिस्सवेनु’दग्गा&lt;br&gt;&#xA;पदयुगमञ्‍जलिपुप्फमञ्‍जरीहि,&lt;br&gt;&#xA;सुमहिय तं पटिवेदयिंसु रञ्‍ञो&lt;br&gt;&#xA;सकविसयं समुपेच्‍च राजदूता। ()&lt;br&gt;&#xA;६.&lt;br&gt;&#xA;उभयकुलम्हि महीभुजा’ञ्‍ञमञ्‍ञम्&lt;br&gt;&#xA;पुनरपि मन्तिवरेहि मन्तयित्वा,&lt;br&gt;&#xA;विसदमतीहि निमित्तपाठकेहि&lt;br&gt;&#xA;नियमितमङक्गलवासरम्हितम्हा। ()&lt;br&gt;&#xA;७.&lt;br&gt;&#xA;कनकवितानविनद्धहारिहारम्&lt;br&gt;&#xA;कुसुमसमाकुलहेमपुण्णकुम्भं,&lt;br&gt;&#xA;तिदिवविमानसमानमुल्‍लसन्‍न-&lt;br&gt;&#xA;रतनविचित्तविवाहमण्डपग्गं। ()&lt;br&gt;&#xA;८.&lt;br&gt;&#xA;गहितवितानसितातपत्तकेतु-&lt;br&gt;&#xA;द्धजमणिविजनिचरुचामरेहि,&lt;br&gt;&#xA;पचुरजनेहि कतुपहारमग्गे&lt;br&gt;&#xA;सुपरिवुतं चतुङ्गिरनिधजिन्या। (६)&lt;br&gt;&#xA;९.&lt;br&gt;&#xA;विविधविभूसणभुसितत्तभावम्&lt;br&gt;&#xA;अभिनवपीनपयोधराभिरामं,&lt;br&gt;&#xA;हरिसिविकाय यसोधरं कुमारिम्&lt;br&gt;&#xA;मणिखचिताय विधाय चा’नयिंसु। ()&lt;br&gt;&#xA;१०.&lt;br&gt;&#xA;वलयितमालतिदामहेममाला&lt;br&gt;&#xA;परिमलभावितकुन्तलप्पवेणि,&lt;br&gt;&#xA;विरळबकावलिमप्पविज्‍जुराजिम्&lt;br&gt;&#xA;जलधरमालमजेसि कोमलाय ()&lt;br&gt;&#xA;११.&lt;br&gt;&#xA;निरवधिरूपनभोतलम्हि तस्सा&lt;br&gt;&#xA;जनमनकुन्दविकासनं बभास,&lt;br&gt;&#xA;कुटिलतरालककालमेघराजि-&lt;br&gt;&#xA;जटितललाटतलद्धचन्दबिम्बं। ()&lt;br&gt;&#xA;१२.&lt;br&gt;&#xA;मिगमदकुङ्कुमगन्धपङ्कलित्तो&lt;br&gt;&#xA;कुलवधुया तिलको ललाटमज्झे,&lt;br&gt;&#xA;मकरधजेन निरोपितोरि’वा’सि&lt;br&gt;&#xA;तिभुवनभुतजयाय पुप्फकेतु। ()&lt;br&gt;&#xA;१३.&lt;br&gt;&#xA;जननयनञ्‍जनरूपसम्पदाय&lt;br&gt;&#xA;कुलमपदाय रराज निम्मदाय,&lt;br&gt;&#xA;परमसिरिं सरुसीरुहाभिरामम्&lt;br&gt;&#xA;वदनमनङ्गसुवण्णदप्पणाभं। ()&lt;br&gt;&#xA;१४.&lt;br&gt;&#xA;मणिगणमण्डितकुण्डलेहि तस्सा&lt;br&gt;&#xA;सवण्युगं घटितावगण्डभागं,&lt;br&gt;&#xA;मनसिजसाकुणिकेन खित्तपास-&lt;br&gt;&#xA;युगलमिवक्खिविभङ्गमानमासि। ()&lt;br&gt;&#xA;१५.&lt;br&gt;&#xA;सुविमलकन्तिपबन्धसन्दनत्थम्&lt;br&gt;&#xA;नयननदीनमुभिन्‍नमन्तराळे,&lt;br&gt;&#xA;कनकपणाळिसमप्पिते’व ताय&lt;br&gt;&#xA;वरवदनाय रराज तुङ्गनासा। ()&lt;br&gt;&#xA;१६.&lt;br&gt;&#xA;निरुपमरूपविलासमन्दिरस्मिम्&lt;br&gt;&#xA;सजवनिकानि’व सीहपञ्‍जरानि,&lt;br&gt;&#xA;रुचिरविलासिनिया लसिंसु पम्भा-&lt;br&gt;&#xA;वलिसहितानि सुनीललोचनानि। ()&lt;br&gt;&#xA;१७.&lt;br&gt;&#xA;कनककपालनिभं मनोभवस्स&lt;br&gt;&#xA;विमलकपोलयुगं सिनिद्धकन्‍निं,&lt;br&gt;&#xA;नवससिमण्डलपुण्डरीकसण्ड-&lt;br&gt;&#xA;ससिरिमवरुन्धिमनोहराधराय। (६)&lt;br&gt;&#xA;१८.&lt;br&gt;&#xA;सुचरितपारमितालताय ताय&lt;br&gt;&#xA;परिणतरागलताय भूलताय,&lt;br&gt;&#xA;अधरयुगं तरुणङ्कुरद्वयं वा&lt;br&gt;&#xA;किमिति वितक्‍कहतो’यमासि लोको। ()&lt;br&gt;&#xA;१९.&lt;br&gt;&#xA;कुलवधुया वदना’लवाळगब्भे&lt;br&gt;&#xA;नवकलिकावलिफुल्‍लिते’वकिञ्‍चि,&lt;br&gt;&#xA;सुमधुरवाणिलताय मन्दहास-&lt;br&gt;&#xA;ज्‍जुतिधवलि दसनवलि रराज। ()&lt;br&gt;&#xA;२०.&lt;br&gt;&#xA;कुवलयनीलविलोललोचनाय&lt;br&gt;&#xA;मुखकमला’लिकुलानुकारिनीभु,&lt;br&gt;&#xA;नयनमयूखगुणेह’पाङ्गभङ्ग-&lt;br&gt;&#xA;निसित्सरेहि अनङ्गचापरूपा। ()&lt;br&gt;&#xA;२१.&lt;br&gt;&#xA;कलरवमञ्‍जुगिरा तिवट्टराजि&lt;br&gt;&#xA;घनकुचभद्दघटाय कम्बुगीवा,&lt;br&gt;&#xA;मधुरगभीरविराव रङ्गलेखम्&lt;br&gt;&#xA;अजिनि सुवण्णमुतिङ्गभेरिसङ्खं। ()&lt;br&gt;&#xA;२२.&lt;br&gt;&#xA;अभिनवपिनपयोधरो’पधानम्&lt;br&gt;&#xA;सुखुमतरच्छविकोजवाभिरामं,&lt;br&gt;&#xA;उरसयनं समलङ्कतं विया’सि&lt;br&gt;&#xA;निजपतिसङ्गममङ्गलाय ताय। ()&lt;br&gt;&#xA;२३.&lt;br&gt;&#xA;कुचकनका’चलसम्भवाय नाभि-&lt;br&gt;&#xA;कुहरतटाभिमुखाय कन्तिनज्‍जा,&lt;br&gt;&#xA;छठारवलित्तयमिन्दिरोपमाय&lt;br&gt;&#xA;अवहरि तुङ्गतरङ्गपन्तिकन्तिं। ()&lt;br&gt;&#xA;२४.&lt;br&gt;&#xA;मणिरसनागुणमन्थराय तस्सा&lt;br&gt;&#xA;घनकुचभारकिसो किसोदराय,&lt;br&gt;&#xA;हरिसिरिवच्छसुहज्‍जमज्झभागो&lt;br&gt;&#xA;मदधनुमुट्ठिविलासमाहरित्थ। ()&lt;br&gt;&#xA;२५.&lt;br&gt;&#xA;सरसिजतन्तुपवेसनावकास&lt;br&gt;&#xA;मवहरि पीनपयोधरन्तराळं,&lt;br&gt;&#xA;निजगळभासुरहारनिज्झरेहि&lt;br&gt;&#xA;कनकदरिमुखविब्भमं युवत्या। ()&lt;br&gt;&#xA;२६.&lt;br&gt;&#xA;अविकलरूपविलाससिन्धुवेला&lt;br&gt;&#xA;विरलविलग्गिनियाक विसालसोणि,&lt;br&gt;&#xA;परिहरि राजकुमारिकाय ताय&lt;br&gt;&#xA;कुसुमसराभवभुमिभागसोभं। ()&lt;br&gt;&#xA;२७.&lt;br&gt;&#xA;कुलवधुया कमलामलाननाय&lt;br&gt;&#xA;कुवलयकोमलनिलरोमराजि,&lt;br&gt;&#xA;भुसमभिचुम्बि गभिरनाभिगब्भं।&lt;br&gt;&#xA;कमलविवायतमत्तभिङ्गराजि ()&lt;br&gt;&#xA;२८.&lt;br&gt;&#xA;रुचिरतरोरुयुगं सुवण्ण रम्भा-&lt;br&gt;&#xA;करिकरपीवरमिन्दिरोपमाय,&lt;br&gt;&#xA;भजि मकरद्धजरङ्गमन्दिरस्मिम्&lt;br&gt;&#xA;हरिमयथम्भयुगस्सिरिं रमाय। ()&lt;br&gt;&#xA;२९.&lt;br&gt;&#xA;मदरयरूपरसद्वयं तुलाय&lt;br&gt;&#xA;सुपरिमिताय चतुम्मुखेन तुल्यं,&lt;br&gt;&#xA;निजमिहजानुयुगं पवाळपाति-&lt;br&gt;&#xA;युगलविवासि अवम्मुखोपनीतं। ()&lt;br&gt;&#xA;३०.&lt;br&gt;&#xA;विसयवितक्‍कतमाकुलं युवत्या&lt;br&gt;&#xA;मदनुपसङ्कमणे मनोविमानं,&lt;br&gt;&#xA;जितमदमत्तमयूरकण्ठभूति&lt;br&gt;&#xA;जलितपदीपसिखे’व चारुजङ्घा। ()&lt;br&gt;&#xA;३१.&lt;br&gt;&#xA;मणिमयनूपुरभासुरेहि तस्सा&lt;br&gt;&#xA;चरणतलेहि पराजितानि थीनं,&lt;br&gt;&#xA;मुखपदुमानिव सङ्कुचन्ति मञ्‍ञे&lt;br&gt;&#xA;भमरभरम्बुरुहानि कञ्‍जनीनं। ()&lt;br&gt;&#xA;३२.&lt;br&gt;&#xA;करचरणङ्गुलिपल्‍ल’वग्गसाली-&lt;br&gt;&#xA;जललवपन्तिनिभा’तिकोमलाय,&lt;br&gt;&#xA;अभिनवतम्बनखावली बभूव&lt;br&gt;&#xA;मकरधजस्स कते’व पुप्फपूजा। ()&lt;br&gt;&#xA;३३.&lt;br&gt;&#xA;सपरिजनो वनिताय ताय सद्धिम्&lt;br&gt;&#xA;मणिगणमण्डितमण्डपप्पदेसे,&lt;br&gt;&#xA;दिनकरवंसधजस्स राजपुत्त-&lt;br&gt;&#xA;स्सुपगमनं अपलोकयं निसीदि। ()&lt;br&gt;&#xA;३४.&lt;br&gt;&#xA;परिवुतबन्धुजनेहि राजपुत्तो&lt;br&gt;&#xA;यथरिव देवगणेहि देवराजा,&lt;br&gt;&#xA;सपदि तुरङ्गरथं समाहिरूळ्हो&lt;br&gt;&#xA;तदभिमुखो यससा जलं पयासि। ()&lt;br&gt;&#xA;३५.&lt;br&gt;&#xA;तहिमुपगम्म ठितस्स मण्डपस्मिम्&lt;br&gt;&#xA;परिदहितु’त्तरसाटकेन तस्स,&lt;br&gt;&#xA;हरिमणिमण्डनमण्डित’त्तभावो&lt;br&gt;&#xA;हिमपटलेन हिमाचलो रिवासि। ()&lt;br&gt;&#xA;३६.&lt;br&gt;&#xA;मणिमकुटेन निवत्थकासिकेन&lt;br&gt;&#xA;नरपतिसुनु सुमण्डितो रराज,&lt;br&gt;&#xA;सुरभवनेन च खीरसागरेन&lt;br&gt;&#xA;कनकसिणेरुगिरी’व निच्‍चलट्ठो। ()&lt;br&gt;&#xA;३७.&lt;br&gt;&#xA;नभसि समाकुलतारकावली’व&lt;br&gt;&#xA;उरसि विराजिततारहारपन्ती,&lt;br&gt;&#xA;नरपवरो पिवि ताय रूपसारम्&lt;br&gt;&#xA;अमतमिवा’यतलोचन’ञ्‍जलीहि। ()&lt;br&gt;&#xA;३८.&lt;br&gt;&#xA;तदहनि राजकुमारपुब्बसेल-&lt;br&gt;&#xA;प्पभववराननचन्दमण्डलेन,&lt;br&gt;&#xA;मुकुळितलोचननीलनीरजाय&lt;br&gt;&#xA;अभविमनोकुमुदाकरप्पबोधो। ()&lt;br&gt;&#xA;३९.&lt;br&gt;&#xA;युवतयुवानमपेक्खतं जनानम्&lt;br&gt;&#xA;अनिमिसलोचननीलकन्तिगङ्गा,&lt;br&gt;&#xA;रुचिरवधूहि विधूतचामरेहि&lt;br&gt;&#xA;अनिलविलोलतरङ्गसालिनीव। ()&lt;br&gt;&#xA;४०.&lt;br&gt;&#xA;गगनतलोपरि तारकाकुलम्हि&lt;br&gt;&#xA;युवयुवतीनवचन्दचन्दिकेव,&lt;br&gt;&#xA;निचितसुवण्णकहापणे वरेजुम्&lt;br&gt;&#xA;अथमणिमण्डपवेदिकातलम्हि। ()&lt;br&gt;&#xA;४१.&lt;br&gt;&#xA;सकलकलाकुसलो’पगम्मविप्पा-&lt;br&gt;&#xA;चरियगणो जयमङ्गलाय तेसं,&lt;br&gt;&#xA;सुपरिसमापयि सब्बपुब्बकिच्‍चम्&lt;br&gt;&#xA;सपदि पवस्सि अखण्डलावुजट्ठि। ()&lt;br&gt;&#xA;४२.&lt;br&gt;&#xA;करतलतामरसेसु कुण्डिकाय&lt;br&gt;&#xA;मणिखविताय पुरोहितो उभिन्‍नं,&lt;br&gt;&#xA;सुभमभिसेकजलं निपातयं ते&lt;br&gt;&#xA;पुनहिपयोजयि पाणिपीळणस्मिं। ()&lt;br&gt;&#xA;४३.&lt;br&gt;&#xA;सुरधनुविज्‍जुलते’व वारिवाहम्&lt;br&gt;&#xA;रथमभिरुय्ह गहीरमन्दघोसं,&lt;br&gt;&#xA;परिवुतखत्तियबन्धवेहि तम्हा&lt;br&gt;&#xA;कपिलपुरा’भिमुखाभवुं उभोत ते। ()&lt;br&gt;&#xA;४४.&lt;br&gt;&#xA;अथ समलङ्कतवीथिमज्झिगानम्&lt;br&gt;&#xA;विवटनिकेतनसीहपञ्‍जरट्ठा,&lt;br&gt;&#xA;अनिमिसलोचनपङ्कजोपहारम्&lt;br&gt;&#xA;भूसमकरुं कपिलङ्गना पसन्‍ना। ()&lt;br&gt;&#xA;४५.&lt;br&gt;&#xA;गमनविलासमुदिक्खतं जनानम्&lt;br&gt;&#xA;रुचिरसिरोपहित’ञ्‍जलीहि भत्त्या,&lt;br&gt;&#xA;मणिकलसप्पितपुप्फमञ्‍जरीहि&lt;br&gt;&#xA;रचितमिवोभयवीथिपस्समासि। ()&lt;br&gt;&#xA;४६.&lt;br&gt;&#xA;तिखिणविलोचनबाणलक्खभावम्&lt;br&gt;&#xA;निरुपमरूपिनि कामिनीहि नीते,&lt;br&gt;&#xA;पतित’नुरागसरेहियेव तासम्&lt;br&gt;&#xA;हदयविदारणमासि तप्फलं’व। ()&lt;br&gt;&#xA;४७.&lt;br&gt;&#xA;कथमपि कापिलवत्थवा अहेसुम्&lt;br&gt;&#xA;तदहनि निच्‍चललोचनुप्पलेहि,&lt;br&gt;&#xA;कपिलपुरं तिदसालयावतिण्णा&lt;br&gt;&#xA;तिदसगणा’व विपस्सनायु’भिन्‍नं। ()&lt;br&gt;&#xA;४८.&lt;br&gt;&#xA;तिदिवपुरा निजवेजयन्तनाम-&lt;br&gt;&#xA;सुरभवनं’व सुजम्पती सुजाता,&lt;br&gt;&#xA;कपिलपुरा पुनरागमिंसु तम्हा&lt;br&gt;&#xA;पतिपतिनी निजराजमन्दिरं द्वे। ()&lt;br&gt;&#xA;४९.&lt;br&gt;&#xA;धरणिपतिसुतो पत्तरज्‍जाभिसेको&lt;br&gt;&#xA;कपिलपुरवरे तेसु तिस्वालयेसु,&lt;br&gt;&#xA;अपरिमितसुखं ताय बिम्बाय सद्धिम्&lt;br&gt;&#xA;सुचिरमनुभवि चन्दबिम्बाननाय। ()&lt;br&gt;&#xA;५०.&lt;br&gt;&#xA;विकचकमल (नन्दीमुखि) मञ्‍जुभाणी&lt;br&gt;&#xA;तिविधवयसि दिब्बच्छरारूपसोभा,&lt;br&gt;&#xA;अगमि खयवयं सा’पि बिम्बामहेसि&lt;br&gt;&#xA;सरथ सरथ सङ्खारधम्मस्सभावं। ()&lt;br&gt;&#xA;इति म्बेधानन्दाभिधानेन यतिना विरचिते सकलकविजन हदयानन्ददाननिदाने जिनवंसदीपे अविदूरेनिदाने पाणिग्गहमङक्गलुस्सवपवत्तिपरिदीपो। नवमो सग्गो।&lt;br&gt;&#xA;१.&lt;br&gt;&#xA;गुणमणिमणिमा सो देवराजा’व राजा&lt;br&gt;&#xA;सुखमनुभवमानो वाजियानेन येन,&lt;br&gt;&#xA;भमरभरितमाला मङ्गलुय्यानभूमि&lt;br&gt;&#xA;तदवसरि कदाचि सालिनी (मालिनी) हि। ()&lt;br&gt;&#xA;२.&lt;br&gt;&#xA;उपगतसमयो’ति बुज्झनत्थाय बोधिम्&lt;br&gt;&#xA;सुमरिय सुरपुत्ता बोधिसत्ते वजन्ते,&lt;br&gt;&#xA;भवविरतिसमत्थं दस्सयुं मापयित्वा&lt;br&gt;&#xA;जरसकटसरूपं जिण्णरूपंक विरूपं। ()&lt;br&gt;&#xA;३.&lt;br&gt;&#xA;किमिदमितिहपुट्ठो जिण्णरूपं विपस्स&lt;br&gt;&#xA;विमतिपरवसो सो सारथिं रूपसारो,&lt;br&gt;&#xA;निजहदयनिधाने देवताचोदितस्स&lt;br&gt;&#xA;निदहि धनमिवग्घं तस्सधम्मोपदेसं। ()&lt;br&gt;&#xA;४.&lt;br&gt;&#xA;हरितनळकलापं मङ्गलुय्यानमग्गे&lt;br&gt;&#xA;यथरिव’हिमुखट्ठा कुञ्‍जरि भञ्‍जमाना,&lt;br&gt;&#xA;तथरिव’भिभवन्ती सब्बयोब्बञ्‍ञदप्पम्&lt;br&gt;&#xA;खरतरजरता सा अत्तपच्‍चक्खभूता। ()&lt;br&gt;&#xA;५.&lt;br&gt;&#xA;मुखकुकवलयगब्भा भट्ठकिञ्‍जक्खसोभा&lt;br&gt;&#xA;भवि कठिनजरारिखण्डदन्तट्ठिपन्ति,&lt;br&gt;&#xA;कुटिलपलितजातं तञ्‍जराया’भिसेके&lt;br&gt;&#xA;सिरसि रचितसेतच्छत्तसोभं बबन्ध। ()&lt;br&gt;&#xA;६.&lt;br&gt;&#xA;अविरळवलियो ता जिण्णरूपस्स चम्मे&lt;br&gt;&#xA;पभवबलवतेजोधातुवेगुट्ठिता’सुं,&lt;br&gt;&#xA;तरलसलिलपिट्ठे सेय्यथापो’दधिस्स&lt;br&gt;&#xA;तरलसलिलपिट्ठे सेय्यथापो’दधिस्स&lt;br&gt;&#xA;पलयपवनवेगु’त्तुङ्गकल्‍लोलमाला ()&lt;br&gt;&#xA;७.&lt;br&gt;&#xA;ठितमुपवनपन्थे वङ्कगोपाणसि’व&lt;br&gt;&#xA;अनुजुकमुजुभुतं दण्डमोलुब्भ भुम्या,&lt;br&gt;&#xA;निजतरुणविलासं लक्खमापादयन्तम्&lt;br&gt;&#xA;धनुमिव सगुणं तं रूपमद्दक्खि धीरो। ()&lt;br&gt;&#xA;८.&lt;br&gt;&#xA;जिनिअजगरभोगे जिण्णनिम्मोकभारम्&lt;br&gt;&#xA;तिलकविबतचम्मं तन्तिरोजत्तभावे,&lt;br&gt;&#xA;अपगतघनमंसो फासुकट्ठिप्पन्धो&lt;br&gt;&#xA;अजिनितिरवलेपं कुड्डदारुप्पबन्धं। ()&lt;br&gt;&#xA;९.&lt;br&gt;&#xA;विगतबलमदादिं विस्सवन्तं सरीरे&lt;br&gt;&#xA;नव्हि वण्मुखेहि गुथमुत्ताद्य’सूविं,&lt;br&gt;&#xA;वलिविसमकपोलं कम्पमानुत्तमङ्गम्&lt;br&gt;&#xA;सुविसदमतिनो तं पस्सतो जिण्णरूपं। ()&lt;br&gt;&#xA;१०.&lt;br&gt;&#xA;भुवनमनवसेसं तस्सु’पट्ठासि सम्प-&lt;br&gt;&#xA;ज्‍जलितमथ जराया’दित्तगेहत्तयं’व,&lt;br&gt;&#xA;अहमपकि अनतीतो धम्ममेतन्ति वत्वा&lt;br&gt;&#xA;भवनवनमगञ्छि जातियु’क्‍कण्ठितत्तो। ()&lt;br&gt;&#xA;११.&lt;br&gt;&#xA;पुनरुपवनमग्गं ओगहन्तस्स रञ्‍ञो&lt;br&gt;&#xA;सुखमनुभवनत्थं देवतामापयित्वा,&lt;br&gt;&#xA;परपरिहरनीयं घोररोगावतिण्णम्&lt;br&gt;&#xA;अपरमपि विरूपं दस्सयुं व्याधिरूपं। ()&lt;br&gt;&#xA;१२.&lt;br&gt;&#xA;विसदमति विमत्या सक्यवंसेककेतु&lt;br&gt;&#xA;किमिमिवपलिपन्‍नं वच्‍चपस्सावपङ्के,&lt;br&gt;&#xA;पभवबलवदुक्खं तं पराधीनवुत्तिम्&lt;br&gt;&#xA;किमिदमिति पदिस्वा पाजितारं अपुच्छि। ()&lt;br&gt;&#xA;१३.&lt;br&gt;&#xA;वरमति वरधम्मं तेन सूतेन वुत्तम्&lt;br&gt;&#xA;अमतमिव पिबन्तो सोतधात्वञ्‍जलीहि,&lt;br&gt;&#xA;अगमपि अनतितो ब्याधिधम्मन्ति तम्हा&lt;br&gt;&#xA;निजभवनवनं सोपा’ग संविग्गरूपो। ()&lt;br&gt;&#xA;१४.&lt;br&gt;&#xA;तदुपवनविमानं वाजियानेन नाथे&lt;br&gt;&#xA;वजति सति कदाचि मापयुं देवतायो,&lt;br&gt;&#xA;सुणखकुललगिज्झादीहीवा खज्‍जमानम्&lt;br&gt;&#xA;नरकुणपसरीरं उद्धुमातं पठम्हि। ()&lt;br&gt;&#xA;१५.&lt;br&gt;&#xA;पभवकिमिकुलानं चालयं नीलवण्णम्&lt;br&gt;&#xA;वणविवरमुखेहि लोहितं पग्घरन्तं,&lt;br&gt;&#xA;सकुणगण्वितच्छिं मक्खिकामक्खितङ्गम्&lt;br&gt;&#xA;सुमति मतसरीरं अद्दसा सारहीनं। ()&lt;br&gt;&#xA;१६.&lt;br&gt;&#xA;अभिगमि गमयन्तो भारतिं सारथिस्स&lt;br&gt;&#xA;निजसवणयुगस्मिं हेमताडङ्कसोभं,&lt;br&gt;&#xA;अहम्पि मरणं भो नातिवत्तोति वत्वा&lt;br&gt;&#xA;वनमिव मिगराजा सक्यराजा विमानं। ()&lt;br&gt;&#xA;१७.&lt;br&gt;&#xA;पुनपि सपरिसो सो यानमारुय्ह भद्रम्&lt;br&gt;&#xA;कतिपयदिवसानं अच्‍चयेना’धिराजा,&lt;br&gt;&#xA;कपिलपुरवरम्हा’नङ्गरङ्गालयाभम्&lt;br&gt;&#xA;तदुपवनमगञ्छि पञ्‍चबाणाभिरूपो। ()&lt;br&gt;&#xA;१८.&lt;br&gt;&#xA;गुणमणि मणिवण्णं पत्तमादाय पत्थे&lt;br&gt;&#xA;पनससरसरागं वीवरंपारुपित्वा,&lt;br&gt;&#xA;ठितमविकलचक्खुं निम्मितं देवताहि&lt;br&gt;&#xA;सुमति समणरूपं बुद्धरूपं’व पस्सि। ()&lt;br&gt;&#xA;१९.&lt;br&gt;&#xA;तदहनि विबुधा’धिट्ठानतो भावनीयो&lt;br&gt;&#xA;यतिपतिरिव सूतो अत्थधम्मानुसासि,&lt;br&gt;&#xA;समणगुणमनेकादीनवं पञ्‍चकामे&lt;br&gt;&#xA;तमवदि गमनस्मिं आनिसंसञ्‍च गेहा। ()&lt;br&gt;&#xA;२०.&lt;br&gt;&#xA;कुहनलपनमिच्छाजीवमोहाय कुच्छि-&lt;br&gt;&#xA;परहरणसमत्थं मत्तिकापत्तमस्स,&lt;br&gt;&#xA;कर कमकलगतं सो पारमीचोदितत्तो&lt;br&gt;&#xA;विसदमति पदिस्वा सम्पसादं जनेसि। ()&lt;br&gt;&#xA;२१.&lt;br&gt;&#xA;विकसितकलिकालङ्कारमुद्दालसाल-&lt;br&gt;&#xA;मिव समणविलासं चीवरोभासमग्गे,&lt;br&gt;&#xA;नयनमधुकरानं भारमाधाय धीरो&lt;br&gt;&#xA;निजमनसि जनेसि चीवरे सम्पसादं। ()&lt;br&gt;&#xA;२२.&lt;br&gt;&#xA;खणिकमरणदुक्खावट्टमाबाधरासि-&lt;br&gt;&#xA;मकरनिकरभिमं तं जरावीचिवेगं,&lt;br&gt;&#xA;भवजलधिमगाधं जातिवेलावधिं सो&lt;br&gt;&#xA;अयमिव पटिपन्‍ना नित्तरेय्युन्त्य’वेदि। ()&lt;br&gt;&#xA;२३.&lt;br&gt;&#xA;समणवदनपीनच्‍चन्दबिम्बोदयेन&lt;br&gt;&#xA;विकसितमनकुन्दो नन्दनुय्यानसोभं,&lt;br&gt;&#xA;उपवनमभीगन्तुं सन्दनं चारये’ति&lt;br&gt;&#xA;तदहनि मनुजिन्दो सन्दनाचारिमाह। ()&lt;br&gt;&#xA;२४.&lt;br&gt;&#xA;वलयितनळताळीतालहिन्तालपन्तिम्&lt;br&gt;&#xA;मलयजतरुजायासीतलं निम्मलापं,&lt;br&gt;&#xA;उपवनमवतिण्णो नन्दनं वासवो’व&lt;br&gt;&#xA;अकरि दिवसभागं साधुकीळं सराजा। ()&lt;br&gt;&#xA;२५.&lt;br&gt;&#xA;दससतकिरणस्मिं यस्स कित्तिप्पबन्ध-&lt;br&gt;&#xA;सरदजलदराजिछादितस्मिं नभस्मिं,&lt;br&gt;&#xA;उपरिसिरसि सेतच्छत्तसोभं भजन्ते&lt;br&gt;&#xA;तदियचरणलक्ख्या’लङ्करि वापितीरं। ()&lt;br&gt;&#xA;२६.&lt;br&gt;&#xA;सरसिजवदनेहि हंसपीनत्थनेहि&lt;br&gt;&#xA;कुवलयनयनेही नीलिकाकुन्तलेहि,&lt;br&gt;&#xA;मधुमदमुदितालीनूपुरेभा’वरोध-&lt;br&gt;&#xA;जनमिव रमणीयं ओतरि सो तळाकं। () (सिलेसबन्धनं)&lt;br&gt;&#xA;२७.&lt;br&gt;&#xA;वरयुवतिजनानं कुम्भगम्भीरनाभि-&lt;br&gt;&#xA;विवरगहितवारि वापि सा रित्तरूपा,&lt;br&gt;&#xA;घनथनजघनानं सङ्गमेने’तरासम्&lt;br&gt;&#xA;पुनरभवि कपपुण्णा पीतिविप्फारिनीव। ()&lt;br&gt;&#xA;२८.&lt;br&gt;&#xA;अभिनवरमणिनं जातुलज्‍जातुरानम्&lt;br&gt;&#xA;विमुखनयनमीने मीनकेतुपमेन,&lt;br&gt;&#xA;उपवधितुमीवग्गे खित्तजालब्बिलासम्&lt;br&gt;&#xA;खणमवहरि रञ्‍ञा विद्धहत्थम्बुधारा। ()&lt;br&gt;&#xA;२९.&lt;br&gt;&#xA;नवजलकणिकालङ्कारवत्तारविन्दा&lt;br&gt;&#xA;घनकुचकलहंसा केससेवालनीला,&lt;br&gt;&#xA;पतिमथिततरङक्गाकिण्णसुस्सोणिवेला&lt;br&gt;&#xA;सरसि सरसि’वा’सि तत्र कीळातुरे’का। ()&lt;br&gt;&#xA;३०.&lt;br&gt;&#xA;ससिरूचिरमुखीनं खोमवत्थन्तरीये&lt;br&gt;&#xA;सनिकमपनयन्ते विचीहत्थेहि रञ्‍ञा,&lt;br&gt;&#xA;रचितनयनकन्ती ब्यन्त गम्भीरनाभी-&lt;br&gt;&#xA;सरसिजपरियन्ता नाळपन्तीरि’वा’सि। ()&lt;br&gt;&#xA;२९.&lt;br&gt;&#xA;नवजलकणिकालङ्कारवत्तारविन्दा&lt;br&gt;&#xA;घनकुचकलहंसा केससेवालनीला,&lt;br&gt;&#xA;पतिमथिततरङ्गाकिण्णसुस्सोणिवेला&lt;br&gt;&#xA;सरसि सरसि’वा’सि तत्र कीळातुरे’का। ()&lt;br&gt;&#xA;३०.&lt;br&gt;&#xA;ससिरुचिरमुखीनं खोमवत्थन्तरीये&lt;br&gt;&#xA;सनिकमपनयन्ते विविभण्थेहि रञ्‍ञा,&lt;br&gt;&#xA;रचितनयनकन्ती ब्यन्त गम्हीरनाही&lt;br&gt;&#xA;सरसिजपरियन्ता नाळपन्तिरि’वा’सि। ()&lt;br&gt;&#xA;३१.&lt;br&gt;&#xA;पुनरपि कुचकुम्भञ्‍चन्दहारेनिवा’पे&lt;br&gt;&#xA;निजगळपरिमाणे सन्‍निमुग्गङ्गनानं,&lt;br&gt;&#xA;मलिनकमलिनी सा लोचनेहा’ननेहि&lt;br&gt;&#xA;अभवि भमरभार’म्भोजसण्डा’कुले’च। ()&lt;br&gt;&#xA;३२.&lt;br&gt;&#xA;मधुमदमधुपेहि गीयमानेहि विचि-&lt;br&gt;&#xA;भुजसतपहटाहि सोणिभेरीहि थिनं,&lt;br&gt;&#xA;ललितकमलसीसे नच्‍चमानिन्दिराय&lt;br&gt;&#xA;अजिनि जलजिनी सा दिब्बसङक्गीतसालं। ()&lt;br&gt;&#xA;३३.&lt;br&gt;&#xA;तुहिनकरमुखीनं तन्तळाक’न्तलिक्खे&lt;br&gt;&#xA;सुललितभुजवल्‍ली विज्‍जुलेखाभिरामा,&lt;br&gt;&#xA;कुवलयवनराजि नीलजीमुतराजि&lt;br&gt;&#xA;पतिनयनमयूरे कीळयन्ती रराज। ()&lt;br&gt;&#xA;३४.&lt;br&gt;&#xA;फुटकुवलयहत्थं राजभंसेहि खित्तम्&lt;br&gt;&#xA;विविधमधुपभुत्तं धम्मवेलातिवत्तं,&lt;br&gt;&#xA;यथरिव गणिकं तं कञ्‍जनिं सो जनिन्दो&lt;br&gt;&#xA;तदहनि परिभुत्वा’मन्दमानन्व्दमाप। () (सिलेसबन्धनं)&lt;br&gt;&#xA;३५.&lt;br&gt;&#xA;चरण’नुवजमानब्बीचिसङ्खोभतीरम्&lt;br&gt;&#xA;जहति सति तळाकं सावरोधे नरिन्दे,&lt;br&gt;&#xA;सरसिविरहिनीसंरुद्धनिस्सासरूपो&lt;br&gt;&#xA;मुदुसुरभिसमीरो मन्दमन्दं पवायि। ()&lt;br&gt;&#xA;३६.&lt;br&gt;&#xA;परिभवि रविबिम्बं तङ्खणत्थाचलट्ठम्&lt;br&gt;&#xA;तहिमुपलतलट्ठो भानुवंसेकभानु,&lt;br&gt;&#xA;अथ सरसिवधूनं किञ्‍चिसङ्कोवितानि&lt;br&gt;&#xA;सरसिजवदनाति सोकदीनानिवा’सुं। ()&lt;br&gt;&#xA;३७.&lt;br&gt;&#xA;असितनभसि सञ्झामेघमालाविलासम्&lt;br&gt;&#xA;अभिभविय निसिन्‍ने तत्र सक्याधिनाथे,&lt;br&gt;&#xA;तुवटमुपगता तं कप्पका’नेकवत्था-&lt;br&gt;&#xA;भरणविकतिहत्था भूपतिं भूसणत्थं। ()&lt;br&gt;&#xA;३८.&lt;br&gt;&#xA;रविकुलरविनो खो धम्मतेजाभिभूतो&lt;br&gt;&#xA;सुरपति सुरपुत्तं विस्सकम्माभिधानं,&lt;br&gt;&#xA;सपदि पहिणि सम्मा दिब्बवत्थादिना भो&lt;br&gt;&#xA;तिभुवनसरणं तं भूसयस्सू’ति वत्वा। ()&lt;br&gt;&#xA;३९.&lt;br&gt;&#xA;गहितमनुजवेसो सो’पसङ्कम्म सीसे&lt;br&gt;&#xA;सुखुमपटसतेही वेठनञ्‍चा’पि दत्वा,&lt;br&gt;&#xA;मणिकनकमयेहि भूसयि भूसणेहि&lt;br&gt;&#xA;तदहनि भवि सक्‍को देवराजा’व राजा। ()&lt;br&gt;&#xA;४०.&lt;br&gt;&#xA;तिमिरहमरभार’क्‍कन्तपाचीनपस्सम्&lt;br&gt;&#xA;मुकुलितसतसञ्झामेघपत्तावलीनं,&lt;br&gt;&#xA;गगनतलतळाकाधारमन्दारनाळम्&lt;br&gt;&#xA;कमलमकुलसोभं भानुबिम्बं बबन्ध। ()&lt;br&gt;&#xA;४१.&lt;br&gt;&#xA;पहिणि पितुनरिन्दो सासनं ताव तस्स&lt;br&gt;&#xA;निजतनुजकुमारु’प्पत्तिमारोचयित्वा,&lt;br&gt;&#xA;पमुदितभदयो सो लेखणालोकनेन&lt;br&gt;&#xA;अवदिति मम जातं बन्धनं राहुजातो। ()&lt;br&gt;&#xA;४२.&lt;br&gt;&#xA;तदहनिपितुरञ्‍ञा वुत्तवाक्यानुरूपम्&lt;br&gt;&#xA;तहिमखिलपदत्थं सद्दसत्थक्‍कमेन,&lt;br&gt;&#xA;करहची मनुजिन्दो अय्यको सङ्गहेत्वा&lt;br&gt;&#xA;अवदिति ममतत्ता राहुलोनामहोतं। ()&lt;br&gt;&#xA;४३.&lt;br&gt;&#xA;वनसुरवनितानं लोचनिन्दीवरेहि&lt;br&gt;&#xA;महितसिरिसरिरो भद्रमारुय्ह यानं,&lt;br&gt;&#xA;सभवनमभिगन्तुं ओसरि नागरानम्&lt;br&gt;&#xA;सुविमलनयनालीतोरणाकिण्णवीथिं। ()&lt;br&gt;&#xA;४४.&lt;br&gt;&#xA;विवटमणिकवाटो’पन्तिकट्ठा विमाने&lt;br&gt;&#xA;जितसुरवनिता’सि या पितुच्छाय धीता,&lt;br&gt;&#xA;नयनकरपुटेहि रूपसारं निपीय&lt;br&gt;&#xA;समितरतिपिपासा सा किसागोतमी थी। ()&lt;br&gt;&#xA;४५.&lt;br&gt;&#xA;जितमनसिजरूपं ईदिसं येसमत्थि&lt;br&gt;&#xA;तनुजरतनमद्धा निब्बुता सा’पि माता,&lt;br&gt;&#xA;पितुजगतिपती सो निब्बुतो सीतिभूतो&lt;br&gt;&#xA;निजपियभरिया’पि निब्बुता’त्ये’वमाह। ()&lt;br&gt;&#xA;४६.&lt;br&gt;&#xA;हदयगतकिलेसे निब्बुते वूपसन्ते&lt;br&gt;&#xA;यतिपतिरिव दिट्ठो निब्बुतो सो’हमस्मि,&lt;br&gt;&#xA;इति वरमति सुत्वा ताय गाथं सुगीतम्&lt;br&gt;&#xA;विविधनयविभत्तं तप्पदत्थं अवेदि। ()&lt;br&gt;&#xA;४७.&lt;br&gt;&#xA;अहमितिपदमस्सा निब्बुतिं सावितो’स्मि&lt;br&gt;&#xA;सुमरिय गरुभत्या ताय लक्खग्घमग्गं,&lt;br&gt;&#xA;धवलकिरणभारं भासुरं हारिहारम्&lt;br&gt;&#xA;पहिणिय भवनं सो पाविसि सावरोधो। ()&lt;br&gt;&#xA;४८.&lt;br&gt;&#xA;मयमिव वरबोधिं बुज्झमानस्स जातु&lt;br&gt;&#xA;मनसि वुपसमे’ति तुय्हमेकादसग्गि,&lt;br&gt;&#xA;उपगमुमुपसन्तिं व्याकरोन्ती’व ताव&lt;br&gt;&#xA;अपरदिसि विनद्धा’नेकसञ्झाघनाली। ()&lt;br&gt;&#xA;४९.&lt;br&gt;&#xA;अतुलधवजछत्तं धोतमुत्तावलीहि&lt;br&gt;&#xA;वलयितमिव रञ्‍ञो तस्स सिहासनस्मिं,&lt;br&gt;&#xA;उदयसिखरिसीसे तावतारावलीहि&lt;br&gt;&#xA;परिवुतमतिसोभं चन्दबिम्बं बहास। ()&lt;br&gt;&#xA;५०.&lt;br&gt;&#xA;घनतरतिमिरेहा’वत्थरत्तेहि लोके&lt;br&gt;&#xA;मसिमलिनविलासं तङ्खणे दस्सयन्ति,&lt;br&gt;&#xA;रजनिकरकरेहि विप्फुरत्तेहि फीता&lt;br&gt;&#xA;कतनवपरिकम्मे’वा’सि सा राजधानि। ()&lt;br&gt;&#xA;५१.&lt;br&gt;&#xA;हिमकरकरभारक्‍कत्तरत्तन्धकार-&lt;br&gt;&#xA;गलिततिमिरलेखाकारमावी करोन्ति,&lt;br&gt;&#xA;फुटकुमुद वनेसु चासिकुन्दाटवीसु&lt;br&gt;&#xA;सुमधुर मधुमत्ता भिङ्गमाला पमत्ता। ()&lt;br&gt;&#xA;५२.&lt;br&gt;&#xA;जितसुरपतिवेसो धम्मचिन्तापरो सो&lt;br&gt;&#xA;जलित मणिपदीपालोकभिन्‍नन्धकारे,&lt;br&gt;&#xA;निजसिरिभवनस्मिं हेमसीहासनस्मिम्&lt;br&gt;&#xA;नचिर मभिनिसज्‍जी पञ्‍चकामे विरत्तो। ()&lt;br&gt;&#xA;५३.&lt;br&gt;&#xA;सपदि तुरियहत्था नीलजिमुतकेसा&lt;br&gt;&#xA;कुवलयदलनेत्ता चन्दलेखाललाटा,&lt;br&gt;&#xA;विकचकमलवत्ता मेखलाभारसोणी&lt;br&gt;&#xA;कुचहरविरळङ्गी चारुवामोरुजङ्घा। ()&lt;br&gt;&#xA;५४.&lt;br&gt;&#xA;कुमुदमुदकपोला कुण्डलोलम्बकण्णा&lt;br&gt;&#xA;अविवरदसनालिमालतीदामलिला,&lt;br&gt;&#xA;कनकरतनमालाभारगीवा, भिरामा,&lt;br&gt;&#xA;अभिनववनितायो नच्‍चगीतेसु छेका। ()&lt;br&gt;&#xA;५५.&lt;br&gt;&#xA;रहदमिवपसन्‍नं निच्‍चलासिनमिनम्&lt;br&gt;&#xA;सुमतिमुपनिसिन्‍नं संवुतद्वारुपेतं,&lt;br&gt;&#xA;तमभिरतिनिरासं बुद्धभावाभिलासम्&lt;br&gt;&#xA;अभिरमयितुकामा ओतरुं रङ्गभूमिं। ()&lt;br&gt;&#xA;५६.&lt;br&gt;&#xA;मणिमयवसुमत्या पादसङ्घट्टनेन&lt;br&gt;&#xA;कनकवकलयघोसं काचि निच्छारयन्ती,&lt;br&gt;&#xA;चलकिसलयलीला अङ्गुलि चालयन्ति&lt;br&gt;&#xA;अनुलयमभिनच्‍चुं हेमवल्‍लीविलासा। ()&lt;br&gt;&#xA;५७.&lt;br&gt;&#xA;नरपतिमुखबिम्बंक लक्खमापादयन्ती&lt;br&gt;&#xA;नयनखरसरानं रङ्गसङ्गामभूम्या,&lt;br&gt;&#xA;जितकलरववाणी काचि रामा भिरामा&lt;br&gt;&#xA;सवणसुभगगीतं गायमाना विभासुं। ()&lt;br&gt;&#xA;५८.&lt;br&gt;&#xA;जितसुरललनायोकावि पञ्‍चङ्गिकानि&lt;br&gt;&#xA;तदहनि तुरियानि वादयुं लोलपाङ्गा,&lt;br&gt;&#xA;सवणमधुरवीणा भेरिनादेहि तासम्&lt;br&gt;&#xA;गगनतल मिवा,सि पावुसे रङ्गभूमि। ()&lt;br&gt;&#xA;५९.&lt;br&gt;&#xA;वरमति रमणीनं तं महाभूतरूप-&lt;br&gt;&#xA;प्पभवमिवविकारं नच्‍चमद्दक्खि तासं,&lt;br&gt;&#xA;विसमभवकुटीरे राजरोगातुरानम्&lt;br&gt;&#xA;असुनितुरियरावं गीतमट्टस्सरं,व। ()&lt;br&gt;&#xA;६०.&lt;br&gt;&#xA;भुसमनहिरतो सो नच्‍चगीतेसु तासम्&lt;br&gt;&#xA;सिरिसयनवरस्मिं सीहसेय्यं अकासि,&lt;br&gt;&#xA;इतिगहितविहेसा लद्धनिद्दावकासा&lt;br&gt;&#xA;सपदि मदनपासा ता निपज्‍जिंसुनारी। ()&lt;br&gt;&#xA;६१.&lt;br&gt;&#xA;सहकुमुदिनिया सो सुत्तमत्तप्पबुद्धो&lt;br&gt;&#xA;निजसिरिसयनस्मिं सन्‍निसिन्‍नो रजन्या,&lt;br&gt;&#xA;गहिततुरियभण्डे तत्थतत्थो, त्थरित्वा&lt;br&gt;&#xA;युवतिजनमपस्सि दळ्हनिद्दाभिभूतं। ()&lt;br&gt;&#xA;६२.&lt;br&gt;&#xA;अनिलचलकपो ला काचि लालं गिलन्ते&lt;br&gt;&#xA;गलितबहळखे ळा काचि खादन्ति दन्ते,&lt;br&gt;&#xA;भगमपगतचो ळा काचि संदस्सय न्‍ने&lt;br&gt;&#xA;खलितवचनमा ला काचि यंयं लपन्ते। ()&lt;br&gt;&#xA;६३.&lt;br&gt;&#xA;खिपितमपि करोन्ती काचि कासन्तिकाचि&lt;br&gt;&#xA;इति पचुरविकारं निस्सिरिकं असारं,&lt;br&gt;&#xA;भवनमनवसेसं तस्सु, पट्ठासि दळ्हम्&lt;br&gt;&#xA;नरकुणपविकिण्णं आमकाळाहणंव। ()&lt;br&gt;&#xA;६४.&lt;br&gt;&#xA;तदहनि तिभवं चा,दित्तगेहत्तयं,व&lt;br&gt;&#xA;सुमरिय वतभो, पस्सट्ठमोपद्दुतं भो,&lt;br&gt;&#xA;इति परममुदानं कवत्तयं तब्बिमुत्या&lt;br&gt;&#xA;मनसि पुरिससूरो सूरभावं जनेसि। ()&lt;br&gt;&#xA;६५.&lt;br&gt;&#xA;सुरतचतुररामारक्खसिवासभूते&lt;br&gt;&#xA;सिरिभवनवनस्मिं मोहयन्तम्हि बाले,&lt;br&gt;&#xA;अलमिति मम वासो हन्द निक्खम्म तम्हा&lt;br&gt;&#xA;तिभवभयविमुत्तिं एसयिस्सामहं,ति। ()&lt;br&gt;&#xA;६६.&lt;br&gt;&#xA;उपकमिय विमानद्वारमुम्मारुपन्ते&lt;br&gt;&#xA;सयनुपरि निपन्‍नं छन्‍नमुट्ठापयित्वा,&lt;br&gt;&#xA;तमवदि अभिगन्तुं कप्पयित्वं, नयेति&lt;br&gt;&#xA;पबलजवबलग्गं वाजिराजं सराजा, ()&lt;br&gt;&#xA;६७.&lt;br&gt;&#xA;गतसति हयसाळं तङ्खणे छन्‍नमच्‍चे&lt;br&gt;&#xA;सकपतिगमनत्थं एसमं कप्पनत्थो,&lt;br&gt;&#xA;अगमिति सहजातो कत्थको वाजिराजा&lt;br&gt;&#xA;अकरि विपुलहेसारावमानन्दभारो। ()&lt;br&gt;&#xA;६८.&lt;br&gt;&#xA;पविसिय सिरिगब्भं तेलदीपुज्‍जलन्तम्&lt;br&gt;&#xA;रतनखचितमञ्‍चे गन्धपुप्फाभिकिण्णे,&lt;br&gt;&#xA;धरणिपतिनिपन्‍नं हेमबिम्बोपमानम्&lt;br&gt;&#xA;निजतनुजकुमारं पस्सिबिम्बायसद्धिं। ()&lt;br&gt;&#xA;६९.&lt;br&gt;&#xA;यदि अहमपनेत्वा देविया हत्थपासम्&lt;br&gt;&#xA;मम तनुजकुमारं अङ्कमारोपयामि,&lt;br&gt;&#xA;वदनजितसरोजा राजिनी वुट्ठहित्वा&lt;br&gt;&#xA;वनमहीगमनं मे वारये दुन्‍निवारं। ()&lt;br&gt;&#xA;७०.&lt;br&gt;&#xA;तनुजमुखसरोजं बुद्धभूतो समानो&lt;br&gt;&#xA;नयनमधुकरानं जातु काहामिभारं,&lt;br&gt;&#xA;सुमरिय चरणं सो उद्धरन्तो,व मेरुम्&lt;br&gt;&#xA;अवतरि भवनम्हा उक्खिपित्वा पवीरो। ()&lt;br&gt;&#xA;७१.&lt;br&gt;&#xA;कुवलयदलनेत्तञ्‍चन्दमम्होजवत्तम्&lt;br&gt;&#xA;मदनरथरथङ्गाकारसुस्सोणिभारं,&lt;br&gt;&#xA;कथमवतरि बिम्बानामदेविं पहाय&lt;br&gt;&#xA;नरपति भवनम्हा हेमबिम्बाभिरामं। ()&lt;br&gt;&#xA;७२.&lt;br&gt;&#xA;मरकतपटिमाभं सम्भवं सक्यवंसे&lt;br&gt;&#xA;समुपचितसुपुञ्‍ञं लक्खणाकिण्णगत्तं,&lt;br&gt;&#xA;पजहिय सुकुमारं राहुलाख्यं कुमारम्&lt;br&gt;&#xA;कथमवतरि पादमन्दमुक्खिप्प धीरो। ()&lt;br&gt;&#xA;७३.&lt;br&gt;&#xA;रिपुगजमिगराजं जम्बुदीपग्गराजम्&lt;br&gt;&#xA;तदहनि पितुराजं पुत्तसोकण्णवम्हि,&lt;br&gt;&#xA;कथममितदयो सो निद्दयो पक्खिपित्वा&lt;br&gt;&#xA;अवतरि भवनम्हाक उद्धरित्वान पादे। ()&lt;br&gt;&#xA;७४.&lt;br&gt;&#xA;सकलपथविचक्‍कं चक्‍कवाळावधिं सो&lt;br&gt;&#xA;अभिविजिय असत्थो सत्तमे वासरम्हि,&lt;br&gt;&#xA;नरहरि कतपुञ्‍ञो चक्‍कवत्ति अहुत्वा&lt;br&gt;&#xA;कथमवतरि तम्हा उक्खिपित्वान पादे। ()&lt;br&gt;&#xA;७५.&lt;br&gt;&#xA;अवतरिय विमाना अज्‍ज मं तारयत्वम्&lt;br&gt;&#xA;त्वमपितिभवतो)हं उत्तरेय्य’न्ति वत्वा,&lt;br&gt;&#xA;तमभिरुहि जनिन्दो वाजिराजिन्द’मट्ठा-&lt;br&gt;&#xA;रसरतनपमाणं धोतसङक्खावदातं। ()&lt;br&gt;&#xA;७६.&lt;br&gt;&#xA;पवनतुरितवेगो कन्थको वाजिराजा&lt;br&gt;&#xA;यदहनि पदसद्दं चा’पि हेसं करेय्य,&lt;br&gt;&#xA;ननु सकलपुरं सो याति अज्झोत्थरित्वा&lt;br&gt;&#xA;तदहनि कतसद्दं वारयुं देवतायो। ()&lt;br&gt;&#xA;७७.&lt;br&gt;&#xA;करकमलतलेसु देवतानिम्मितेसु&lt;br&gt;&#xA;पनिहितपदवारं अस्स मारुय्ह धीरो,&lt;br&gt;&#xA;लहुमुपगमि छन्‍नं वालधिं गाहयित्वा&lt;br&gt;&#xA;थिरपिहितकवाटद्वारपाकारुपन्तं। ()&lt;br&gt;&#xA;७८.&lt;br&gt;&#xA;यदि पिहितकवाटुग्घाटनं ना’भविस्सा&lt;br&gt;&#xA;हयवरमपि छन्‍नामच्‍चमादाय सोहं,&lt;br&gt;&#xA;असरि पुरिससिहो उप्पतेय्यन्ति अट्ठा-&lt;br&gt;&#xA;रसरततपमाणु’त्तुङ्गपाकारचक्‍कं। ()&lt;br&gt;&#xA;७९.&lt;br&gt;&#xA;तथरिव हयराजा छन्‍ननामो च मन्ती&lt;br&gt;&#xA;वीरियबलसमङ्गी चीन्तयुं तावदेव,&lt;br&gt;&#xA;विवरि तदधिवत्था देवता चोदितत्ता&lt;br&gt;&#xA;पुरिसदससतेनु’ग्घाटियं द्वारबाहं। ()&lt;br&gt;&#xA;८०.&lt;br&gt;&#xA;मम विसयमसेसं एससिद्धत्थनामो&lt;br&gt;&#xA;अभिभविय सुबोधिं जातु बुज्झिस्सतीति,&lt;br&gt;&#xA;अथ सुमरिय मारो पापिमा’तीवकुद्धो&lt;br&gt;&#xA;पटिपथमुपगञ्छि निक्खमित्वा विमाना। ()&lt;br&gt;&#xA;८१.&lt;br&gt;&#xA;तुरितमहिवजन्ते मारवेरिम्हि मारो&lt;br&gt;&#xA;असितनभसि ठत्वा इत्थमारोचयित्थ,&lt;br&gt;&#xA;वरपुरिस इतो खो सत्तमे वासरम्हि&lt;br&gt;&#xA;त्वमहिविजिय लोकं हेस्ससे चक्‍कवत्ती। ()&lt;br&gt;&#xA;८२.&lt;br&gt;&#xA;सुखमनुभवमानो चक्‍कवत्ती भवित्वा&lt;br&gt;&#xA;घरमधिवस चक्‍कं वत्तयं यावजीवं,&lt;br&gt;&#xA;अमितमति तुवं मा निक्खमस्सू’ति मारो&lt;br&gt;&#xA;अभिगमननिसेधं कातुमिच्‍चानुसासि। ()&lt;br&gt;&#xA;८३.&lt;br&gt;&#xA;नमुविलपितवाचं सोतधात्वञ्‍जलीहि&lt;br&gt;&#xA;सविसमिव पिबन्तो तं तुवं को’सि पुच्छि,&lt;br&gt;&#xA;पवनपथठितो’हं इस्सरो देवतानम्&lt;br&gt;&#xA;नरवर वसवत्ती पापिमा’त्ये’व माह। ()&lt;br&gt;&#xA;८४.&lt;br&gt;&#xA;सुरनरसरणो सो निब्भयो दिब्बचद्द-&lt;br&gt;&#xA;रतनजननमद्धा मारजानामह’न्ति,&lt;br&gt;&#xA;पटिवचनमदासि मादिसो दुप्पसय्हो&lt;br&gt;&#xA;भवति दससहस्सेहा’पि तुम्हादिसेहि। ()&lt;br&gt;&#xA;८५.&lt;br&gt;&#xA;यदि मनसि सिया ते कामदोसब्बिहिंसा-&lt;br&gt;&#xA;पभुतिपरिवितक्‍को तावजानाम’हन्ति,&lt;br&gt;&#xA;पटिघपरवसो सो किञ्‍चिओतारपेखो&lt;br&gt;&#xA;अनुपदमनुबन्धि तस्स छायायथेव। ()&lt;br&gt;&#xA;८६.&lt;br&gt;&#xA;पुनरभिवजतोवा’साळ्हिया पुण्णमाय&lt;br&gt;&#xA;कपिलपुरविभूतिं दट्ठुकामम्हि जाते,&lt;br&gt;&#xA;वसुमति परिवत्ती दस्सयि अस्सरञ्‍ञो&lt;br&gt;&#xA;पुरवरभिमुखट्ठो चेतियट्ठानभुमिं। ()&lt;br&gt;&#xA;८७.&lt;br&gt;&#xA;सपदि दससहस्सिचक्‍कवाळेसु देवा&lt;br&gt;&#xA;तिभुवनसरणस्सा’रक्खणे व्यावटासुं,&lt;br&gt;&#xA;मणिकनकमयेहि दण्डदीपादिकेहि&lt;br&gt;&#xA;अनिमिसतनये’के मग्गमालोकयिंसु। ()&lt;br&gt;&#xA;८८.&lt;br&gt;&#xA;सुरभिकुसुमदामोलम्बमानब्बितान-&lt;br&gt;&#xA;कनककलससेतच्छत्तकेतुद्धजेहि,&lt;br&gt;&#xA;तदहिगमनमग्गं देवता’लङ्करिंसु&lt;br&gt;&#xA;भुवनकुहरमासि पुप्फपूजाभिरामं। ()&lt;br&gt;&#xA;८९.&lt;br&gt;&#xA;गगनमसनिघोसच्छन्तमेवट्ठसट्ठि-&lt;br&gt;&#xA;तुरियसतसहस्सारवविप्फारमासि,&lt;br&gt;&#xA;महितसुरभिपुप्फाकिण्णमग्गावतिण्णो&lt;br&gt;&#xA;अतुरितमभिगन्त्वा योजनन्तिंसमत्तं। ()&lt;br&gt;&#xA;९०.&lt;br&gt;&#xA;विमलसलिलपुण्णं फेणमालाभिकिण्णम्&lt;br&gt;&#xA;विकचकमलराजिं तुङ्गकल्‍लोलराजिं,&lt;br&gt;&#xA;ससिरतरसमीरं वाळुकाकिण्णतिरम्&lt;br&gt;&#xA;समुपगमि अनोमानामगङ्गं सवीरो। ()&lt;br&gt;&#xA;९१.&lt;br&gt;&#xA;असितमणितलाभा छन्‍न का नामिका’यम्&lt;br&gt;&#xA;इति वरमति पुच्छि सो अनोमानदीति,&lt;br&gt;&#xA;तमवदि यदि तीरे एत्थ’हं पब्बजेय्यम्&lt;br&gt;&#xA;अतिविय सफखला मे सा अनोमासिया’ति। ()&lt;br&gt;&#xA;९२.&lt;br&gt;&#xA;रविकुलतिलको सो पण्हिया वाजिराजम्&lt;br&gt;&#xA;सजवमददि सञ्‍ञं ताय अट्ठोसभाय,&lt;br&gt;&#xA;सुविमलसलिलाया’नोमगङ्गाय तीरे&lt;br&gt;&#xA;तरणिरिव ठितो’सि उप्पतित्वा तुरङ्गो। ()&lt;br&gt;&#xA;९३.&lt;br&gt;&#xA;सितपुलिनतलट्ठो तिण्हधारा’सिहत्थो&lt;br&gt;&#xA;विसदमति समोळिं चूळमादाय दळ्हं,&lt;br&gt;&#xA;अलुनि सिरसि सेसा द्वङ्गुला नीलकेसा&lt;br&gt;&#xA;न तदुपरि परूळ्हा दक्खिणावत्तयिंसु। ()&lt;br&gt;&#xA;९४.&lt;br&gt;&#xA;अभवि तदनुरूपं दाठिका मस्सुचा’पि&lt;br&gt;&#xA;अयमुपरि सचा’हं ठातु बुद्धो भवेय्यं,&lt;br&gt;&#xA;नभसि खिपि सिखं तं इच्‍चधिट्ठाय धीरो&lt;br&gt;&#xA;परिभविय ठिता सा मेघमालाविलासं। ()&lt;br&gt;&#xA;९५.&lt;br&gt;&#xA;सपदि सुरपुरम्हा देवराजाभि’गन्त्वा&lt;br&gt;&#xA;तमभिहरिय चूळं चारिचङ्गोटकेन,&lt;br&gt;&#xA;रतनमयमुळारं चेतियं मापयित्थ&lt;br&gt;&#xA;सुरगणमहनीयं तत्र चूळामणिन्ति। ()&lt;br&gt;&#xA;९६.&lt;br&gt;&#xA;विधिरभवि सहायो यो घटिकारनामो&lt;br&gt;&#xA;अददि समणकप्पंक सो कपरिक्खारमस्स,&lt;br&gt;&#xA;गहितसमणवेसो पुब्बबुद्धा’व नाथो&lt;br&gt;&#xA;नभसि खिपि निवत्थं साटकं संहरित्वा। ()&lt;br&gt;&#xA;९७.&lt;br&gt;&#xA;तमभिहरिय दुस्सं पक्खिपित्वा समुग्गे&lt;br&gt;&#xA;रतनमयमतुल्यं योजनद्वादसुच्‍चं,&lt;br&gt;&#xA;अकरि परहितत्थं ब्रह्मलोकेक विधाता&lt;br&gt;&#xA;मकुटमणिमरिचीचुम्बियं चेतियंसो। ()&lt;br&gt;&#xA;९८.&lt;br&gt;&#xA;पितुनरपतिनो त्वं भुसणादीनि दत्वा&lt;br&gt;&#xA;इति मम वचनेना’रोग्यमारोचयस्सु,&lt;br&gt;&#xA;सचिवमनुपलब्भा’ दानि पब्बज्‍जितुं ते&lt;br&gt;&#xA;पहिणि हयसहायं ओवदित्वान छन्‍नं। ()&lt;br&gt;&#xA;९९.&lt;br&gt;&#xA;पटिपथमवतिण्णो गन्तुकामो सरट्ठम्&lt;br&gt;&#xA;धरणिपतिवियोगा सोकनिब्बिद्धगत्तो,&lt;br&gt;&#xA;तुरगपति चवित्वा कन्थको देवपुत्तो&lt;br&gt;&#xA;भवि कनकविमाने तङ्खणेतावतिंसे। ()&lt;br&gt;&#xA;१००.&lt;br&gt;&#xA;सकलवनसुरानं अञ्‍जलिमञ्‍जरिहि&lt;br&gt;&#xA;महितञ्‍चरणपीठो येन पब्बज्‍जितो सो,&lt;br&gt;&#xA;तदवसरिअनोमानामनज्‍जा समीपे&lt;br&gt;&#xA;वनमनुपियनामं अम्बरुक्खाभिरामं। ()&lt;br&gt;&#xA;१०१.&lt;br&gt;&#xA;सो निक्खम्म अभिन्‍नखत्तियकुला नेक्खम्म धम्मालयो&lt;br&gt;&#xA;भोगक्खन्धमुळारचक्‍करतनं उच्‍चारभारं विय,&lt;br&gt;&#xA;ओहाया’नुपियम्बनामविपिने सत्ताहमज्झावसम्&lt;br&gt;&#xA;पब्बज्‍जापटिलाभसम्भवसुखं वेदेसि बुद्धङ्कुरो। ()&lt;br&gt;&#xA;इति मेधानन्दाभिधानेन यतिना विरचिते सकल कविजन हदयानन्द दाननिदाने जिनवंसदीपे अविदूरे निदाने महाभिनिक्खमन पवत्तिपरिदीपो दसमो सग्गो।&lt;br&gt;&#xA;१.&lt;br&gt;&#xA;मन्दानिलेरिततरुसण्डमण्डिते&lt;br&gt;&#xA;तस्मिं तपोवनगहणे तपोधनो,&lt;br&gt;&#xA;भुत्वा (पभावति) वनदेवता यथा&lt;br&gt;&#xA;दिब्बं सुखं सुखमनगारियं ततो। ()&lt;br&gt;&#xA;२.&lt;br&gt;&#xA;यो सेनियो नरपति मागधो तदा&lt;br&gt;&#xA;यस्मिं पुरे वसति पुरङ्गभासुरे,&lt;br&gt;&#xA;राजग्गहं तमहिपवेसनत्थिको&lt;br&gt;&#xA;अद्धानमोसरि समतिंसयोजनं। ()&lt;br&gt;&#xA;३.&lt;br&gt;&#xA;चक्‍कङ्कितस्सिरिचारणो सुसञ्‍ञमो&lt;br&gt;&#xA;दीघञ्‍जसं वसि तदहेन खेपयं,&lt;br&gt;&#xA;राजग्गहं कपुरवरमिन्दिरालयम्&lt;br&gt;&#xA;सम्पाविसि जितगजराजगामि सो। ()&lt;br&gt;&#xA;४.&lt;br&gt;&#xA;इन्दासुधावलिवलयिकतो महा-&lt;br&gt;&#xA;मग्गम्हि जङ्गम्मणिपब्बतोरिव,&lt;br&gt;&#xA;खत्तिंसलक्खणसमलङक्‍कतो महा-&lt;br&gt;&#xA;वीरो तपोनिधि युगमत्तदस्सनो। ()&lt;br&gt;&#xA;५.&lt;br&gt;&#xA;बोधापयं बुधजनमानसम्बुजे&lt;br&gt;&#xA;अव्हापयं पथिकजन’क्खिपक्खिनो,&lt;br&gt;&#xA;विम्हापयं निजसिरिया सदेवके&lt;br&gt;&#xA;तस्मिं पुरे चरि सपदानचारिकं। ()&lt;br&gt;&#xA;६.&lt;br&gt;&#xA;पिण्डाय गच्छतिसति रूपदस्सन-&lt;br&gt;&#xA;पब्यावटा’खिलजनताय गोतमे,&lt;br&gt;&#xA;सङ्घोभिता’सुरमिसरेहि सा पुरि&lt;br&gt;&#xA;पत्ते यथेव’सुरपुरि पुरिन्ददे। ()&lt;br&gt;&#xA;७.&lt;br&gt;&#xA;खत्तिंसलक्खणसुरचापभासुरे&lt;br&gt;&#xA;रूपम्बरे वरपुरिसस्स गच्छतो,&lt;br&gt;&#xA;लोकस्स लोचनसकुणावलितदा&lt;br&gt;&#xA;अन्तं नपापुणि परिसङ्कमन्तीपि। ()&lt;br&gt;&#xA;८.&lt;br&gt;&#xA;मञ्‍जीरपिञ्‍जरकर कन्धरामणि-&lt;br&gt;&#xA;केयूरभासुरचरणा सिरिमतो,&lt;br&gt;&#xA;सीमन्तिनी परमसिरिं विपस्सितुम्&lt;br&gt;&#xA;धाविंसु निज्‍जितकलहंसकामिनी। ()&lt;br&gt;&#xA;९.&lt;br&gt;&#xA;नारिजना महितुमिवा’भिगच्छतो&lt;br&gt;&#xA;रूपिन्दिराय’ निमिसलोचनुप्पले,&lt;br&gt;&#xA;धम्मिल्‍लवेल्‍लितभुजचम्पकावली&lt;br&gt;&#xA;धाविंसु पीवरकुचहारपीळिता। ()&lt;br&gt;&#xA;१०.&lt;br&gt;&#xA;निस्सासिनी समजलबिन्दुचुम्बित-&lt;br&gt;&#xA;वत्तम्बुजा सिथिलितकासिकम्बरा,&lt;br&gt;&#xA;काचित्थियो समणमुदिक्खितुं पथे&lt;br&gt;&#xA;धावन्तियो किमुपतिसङ्किया’भवुं। ()&lt;br&gt;&#xA;११.&lt;br&gt;&#xA;उग्घाटिता’सितमणिसिहपञ्‍जरा&lt;br&gt;&#xA;रामापसारितवदनम्बुजाक वसिं,&lt;br&gt;&#xA;दट्ठुं पभुजनभवनेसु तङ्खणे&lt;br&gt;&#xA;मन्दाकिनिसरसिविलासमाहरुं। ()&lt;br&gt;&#xA;१२.&lt;br&gt;&#xA;उच्छङ्गतोपतितसुता’भिरूपिनो&lt;br&gt;&#xA;रूपप्पलम्हितहदयाक पूरीवधू,&lt;br&gt;&#xA;पस्सन्तियो पथिकजनस्सहत्थगे&lt;br&gt;&#xA;नाकंसु किं अधिकरणा’धिरोपणं। ()&lt;br&gt;&#xA;१३.&lt;br&gt;&#xA;एके जना यतिपतिरूपदस्सन-&lt;br&gt;&#xA;कोतुहळा सकपटिभानमब्रवुं,&lt;br&gt;&#xA;सीमन्तिनी मनकुमुदानि बोधयम्&lt;br&gt;&#xA;पत्तो’त्य’यं पकतिनिसापतीनुखो। ()&lt;br&gt;&#xA;१४.&lt;br&gt;&#xA;सुत्वान तं सकलकलान्तरोपगम्&lt;br&gt;&#xA;बिम्बं तदङ्कितहरिणङ्कमम्बरे,&lt;br&gt;&#xA;तुम्हे नपस्सथ हिमरंसिनो इति&lt;br&gt;&#xA;गब्बाभिजप्पितवचना’परेजना। ()&lt;br&gt;&#xA;१५.&lt;br&gt;&#xA;अच्छेरपङ्कजविसरानि चिन्तिय&lt;br&gt;&#xA;सञ्‍चुम्बितुं पुरललनानन’म्बुजे।&lt;br&gt;&#xA;वेरोचनो इधुपगमा विरूपिमा&lt;br&gt;&#xA;इच्‍चब्रवुं पुनरनिसम्मकारिनो। ()&lt;br&gt;&#xA;१६.&lt;br&gt;&#xA;सुत्वान तं गगनतलङ्गने’धुना&lt;br&gt;&#xA;वेरोचनस्स’भिचरतो नपस्सथ,&lt;br&gt;&#xA;चण्डातपं थिरपरिवेसमम्बुज-&lt;br&gt;&#xA;पाणिन्ति गज्‍जितवचना’परेजना। ()&lt;br&gt;&#xA;१७.&lt;br&gt;&#xA;उत्तुङ्गमन्दिरमणिचन्दिकातले&lt;br&gt;&#xA;दिब्बच्छरानिभरमणिहि वञ्‍चितो,&lt;br&gt;&#xA;एया’मरावतिनगरिति चिन्तिय&lt;br&gt;&#xA;सक्‍को चरे ननु सकवादमपक्पयुं। ()&lt;br&gt;&#xA;१८.&lt;br&gt;&#xA;सक्‍कस्स दानवविजया’भिलासिनो&lt;br&gt;&#xA;पाणिम्हि दिस्सति वजिरायुधं खरं,&lt;br&gt;&#xA;संविज्‍जरे दससतलोचनानि’पि&lt;br&gt;&#xA;नोतादिसो अयमिति तब्बिपक्खिनो। ()&lt;br&gt;&#xA;१९.&lt;br&gt;&#xA;या सालवत्य’धिवचना’भिरूपिनी&lt;br&gt;&#xA;सञ्‍चोदितो जितगिरिजाय ताय हो,&lt;br&gt;&#xA;केलासपब्बतनिभपण्डवाचल-&lt;br&gt;&#xA;ञत्तं वजं अयमितिइस्सरो’ब्रवुं। ()&lt;br&gt;&#xA;२०.&lt;br&gt;&#xA;तुम्हे नपस्सथ परमिस्सरस्स किम्&lt;br&gt;&#xA;नग्गत्तनं पसुसयनो’पवेसनं,&lt;br&gt;&#xA;पाणिं कपालकमधिकक्खिमण्डलम्&lt;br&gt;&#xA;इत्थं पवेदितवचना’परेजना। ()&lt;br&gt;&#xA;२१.&lt;br&gt;&#xA;एसा’वलम्बितपुरखीरनीरधिम्&lt;br&gt;&#xA;लक्खिं समेक्खिय निजलक्खिसंसयो,&lt;br&gt;&#xA;पीतम्बरं परिदहिय’ञ्‍जसे चरम्&lt;br&gt;&#xA;नारायनो इति मतिमप्पयुं सकं। ()&lt;br&gt;&#xA;२२.&lt;br&gt;&#xA;नारायनो कुवलयनीलविग्गहो&lt;br&gt;&#xA;कोपन्तरो’रगसयनिन्दिराधनो,&lt;br&gt;&#xA;चक्‍कायुधो’ल्‍लसितकरो’तिवामनो&lt;br&gt;&#xA;तब्बादमद्दनचतुरे’तरे जना। ()&lt;br&gt;&#xA;२३.&lt;br&gt;&#xA;वेदत्तयं विबुधजनानमानने&lt;br&gt;&#xA;स्व’ज्झायतं वसतिनुखो सरस्सती,&lt;br&gt;&#xA;सञ्‍जातसंसय जटितो पितामहो&lt;br&gt;&#xA;तस्सागवेसनपसुतो’त्यु’दीरयुं। ()&lt;br&gt;&#xA;२४.&lt;br&gt;&#xA;सुत्वान तं सरसिजयोनिनो सदा&lt;br&gt;&#xA;पाणिम्हि विज्‍जति वरमत्तपोत्थकं,&lt;br&gt;&#xA;चत्तारिचाननपदुमानि दिस्सरे&lt;br&gt;&#xA;गच्छं अयंपन पुरिसो नतादिसो। ()&lt;br&gt;&#xA;२५.&lt;br&gt;&#xA;सुद्धोदनव्हयवसुधाधिप’त्रजो&lt;br&gt;&#xA;बुद्धो भविस्सति इति वेदकोविदा,&lt;br&gt;&#xA;कोण्डञ्‍ञभुसुरपमुखा द्विजा तदा&lt;br&gt;&#xA;पब्याकरुं तनु बहुभासणेन किं। ()&lt;br&gt;&#xA;२६.&lt;br&gt;&#xA;उक्‍कण्ठितो सकभवना महामती&lt;br&gt;&#xA;निक्खम्म सत्तमदिवसोति विस्सुतो,&lt;br&gt;&#xA;आपाथगं निजसवणञ्‍जलिहि भो&lt;br&gt;&#xA;तं ब्यप्पथं नपिवथ किं यथामतं। ()&lt;br&gt;&#xA;२७.&lt;br&gt;&#xA;वेदागतं वरपुरिसङ्गलक्खणम्&lt;br&gt;&#xA;देहम्हि विज्‍जति समणस्स गच्छतो,&lt;br&gt;&#xA;अन्धा’व भो अपगतरूपदस्सना&lt;br&gt;&#xA;तुम्हे’पि किं तलहथ रूपदस्सनं। ()&lt;br&gt;&#xA;२८.&lt;br&gt;&#xA;निक्खम्म छड्डितविभवो महाकुला&lt;br&gt;&#xA;सुद्धासयो सुगहिय पत्तचीवरं,&lt;br&gt;&#xA;पब्बज्‍जिया’नहिरमितो भवत्तये&lt;br&gt;&#xA;अत्थाचरं अनुघरमञ्‍जसे’धुना। ()&lt;br&gt;&#xA;२९.&lt;br&gt;&#xA;सुद्धोदनावनिपतिनो वरोरसो&lt;br&gt;&#xA;एसो समुज्‍जलसतपुञ्‍ञलक्खणो,&lt;br&gt;&#xA;व्यापारितो कुसलबलेन बोधिया&lt;br&gt;&#xA;होते’व गोतमसमणो नसंसयो। ()&lt;br&gt;&#xA;३०.&lt;br&gt;&#xA;दिस्वा तपोधनमहियन्तमञ्‍जसे&lt;br&gt;&#xA;ये मानवा सकसकवादमप्पयुं,&lt;br&gt;&#xA;तब्बादबन्धनविनिवेठना परम्&lt;br&gt;&#xA;इच्‍चाहु पण्डितपुरिसा यथावतो। ()&lt;br&gt;&#xA;३१.&lt;br&gt;&#xA;दुता तदा सुरसि समप्पितञ्‍जली&lt;br&gt;&#xA;रञ्‍ञो तमच्छरियपवत्तिमाहरुं,&lt;br&gt;&#xA;अद्दक्खि भुपति चरमानमञ्‍जसे&lt;br&gt;&#xA;पिण्डाय’थब्बिवरिय सिहपञ्‍जरं। ()&lt;br&gt;&#xA;३२.&lt;br&gt;&#xA;ना गो सिया पठमिनिमुज्‍जनं क रे&lt;br&gt;&#xA;यक्खो सिया सहयमदस्सनं क रे,&lt;br&gt;&#xA;दे वो सिया गगनतलङ्गणञ्‍च रे&lt;br&gt;&#xA;पोसो सिया यदि पटिलद्धमाह रे। ()&lt;br&gt;&#xA;३३.&lt;br&gt;&#xA;दूतेनु’सासिय मगधाधिपो इति&lt;br&gt;&#xA;वीमंसितुं पकतिमनङ्गहङ्गिनो,&lt;br&gt;&#xA;पाहेसि ते पदमनुगम्मु’पागमुम्&lt;br&gt;&#xA;सद्धिं महासमणवरेन पण्डवं। ()&lt;br&gt;&#xA;३४.&lt;br&gt;&#xA;विक्खालयं मुखकमलं कुले कुले&lt;br&gt;&#xA;भिक्खाटनेन’ भिहटमिस्सभोजनं,&lt;br&gt;&#xA;लद्धा जिगुच्छिय वसि पण्डवाचल-&lt;br&gt;&#xA;च्छायाय मारभि सुनिसज्‍ज भुञ्‍जितुं। ()&lt;br&gt;&#xA;३५.&lt;br&gt;&#xA;भत्तम्ही कुक्‍कुरवमथूपमे मुहुम्&lt;br&gt;&#xA;अन्तोदरं पविसति धीमतो सति,&lt;br&gt;&#xA;अन्तानि बाहिरकरणानि’वा’भवुम्&lt;br&gt;&#xA;तंखो सही वसिसनिसम्पजञ्‍ञवा। ()&lt;br&gt;&#xA;३६.&lt;br&gt;&#xA;पब्बज्‍जितं सुगहितपत्तचीवरम्&lt;br&gt;&#xA;दिस्वा रतिं पजहिय राजभोजने,&lt;br&gt;&#xA;सिद्धत्थ नो त्वमभिगमित्थ अत्तना&lt;br&gt;&#xA;अत्तानमोवदिय पभुञ्‍जि भोजनं। ()&lt;br&gt;&#xA;३७.&lt;br&gt;&#xA;दूतेहि चोदितहदयो दयाधनो&lt;br&gt;&#xA;सो मागधो नरपति तेन पाविसि,&lt;br&gt;&#xA;येना’सि पण्डवगिरि भद्रवाहनम्&lt;br&gt;&#xA;आरुय्ह दस्सनरसघेधलोचनो। ()&lt;br&gt;&#xA;३८.&lt;br&gt;&#xA;अञ्‍ञाय साकियकुलसम्भवं वसिम्&lt;br&gt;&#xA;राजा पसिदिय अरिये’रियापथे,&lt;br&gt;&#xA;मा काहसे सख इति दुक्‍करं खरम्&lt;br&gt;&#xA;रज्‍जेन तंनरपवरं पवारयि। ()&lt;br&gt;&#xA;३९.&lt;br&gt;&#xA;रज्‍जेन किं तव चतुरण्णवावधिम्&lt;br&gt;&#xA;रज्‍जं निजं पजहिय आगतस्स मे,&lt;br&gt;&#xA;बोधिं पबुज्झिय पठमं तथासति&lt;br&gt;&#xA;आगच्छतं मम विजितन्त्य’वोच नं। ()&lt;br&gt;&#xA;४०.&lt;br&gt;&#xA;दत्वा पटिस्सवमथ भुमिभत्तुनो&lt;br&gt;&#xA;लोकस्स लोचनमणितोरणाकुले,&lt;br&gt;&#xA;दीघञ्‍जसे वसि ठपितङ्घिपङ्कजो&lt;br&gt;&#xA;आळाराकं इसिपवरं उपाविसि। ()&lt;br&gt;&#xA;४१.&lt;br&gt;&#xA;पत्वान किं कुसलगवेसि सो वसि&lt;br&gt;&#xA;आळारकं विरजमुळारझायिनं,&lt;br&gt;&#xA;इच्छामहन्ति’सि तव सन्तिके’धुना&lt;br&gt;&#xA;धम्मं समाचरितुमिधागतो ब्रुवि। ()&lt;br&gt;&#xA;४२.&lt;br&gt;&#xA;सुत्वान तं ततियमरूपिकं वसि&lt;br&gt;&#xA;झानं वियाकरि पटिलद्धमत्तना,&lt;br&gt;&#xA;खिप्पं तपोनिधिपगुणं अकासि तम्&lt;br&gt;&#xA;धम्मं सकाचरियनया’वलम्बिय। ()&lt;br&gt;&#xA;४३.&lt;br&gt;&#xA;ना’यं वसि तनुतरसद्धया ममम्&lt;br&gt;&#xA;धम्मं सयं समधिगतं वियाकरे,&lt;br&gt;&#xA;गोसामिको यथरिव पञ्‍चगोरसम्&lt;br&gt;&#xA;अद्धाफलं अनुभवतीति तिन्तिय। ()&lt;br&gt;&#xA;४४.&lt;br&gt;&#xA;कालाम द्वे अधिगतझानसम्भवम्&lt;br&gt;&#xA;त्वं यावतासुख मनुभोसि मं वद,&lt;br&gt;&#xA;पुट्ठस्स तस्सि’ति नचकिञ्‍चि भावियम्&lt;br&gt;&#xA;आकिञ्‍चनं अवच अकिञ्‍चनालयो। ()&lt;br&gt;&#xA;४५.&lt;br&gt;&#xA;संविज्‍जरे ममपकि इमस्सि’वे’सिनो&lt;br&gt;&#xA;सद्धासतीवीरियसमाधिबुद्धियो,&lt;br&gt;&#xA;एवं वितक्‍किय नचिरं कतुस्सहो&lt;br&gt;&#xA;झानं लभी ततीयमरूपिकं वसी।&lt;br&gt;&#xA;४६.&lt;br&gt;&#xA;यं खो तुवं विहरसि झातमपक्पितो&lt;br&gt;&#xA;सम्पज्‍ज सम्पति विहरामहन्ति तं,&lt;br&gt;&#xA;आळारि’सि वरपुरिसेन सावितो&lt;br&gt;&#xA;लाभा’वुसोत्यवच सुलद्धमावुसो।&lt;br&gt;&#xA;४७.&lt;br&gt;&#xA;जानामि पावचनमहं यथा तुवम्&lt;br&gt;&#xA;जानासि पावचनमहं यथा तुवं,&lt;br&gt;&#xA;त्वं तादिसो अहमपि यादिसो भवे&lt;br&gt;&#xA;त्वं यादिसो अहमपकि तादिसो भवे।&lt;br&gt;&#xA;४८.&lt;br&gt;&#xA;एहा’वुसो समण मयं उभो जना&lt;br&gt;&#xA;काहामि’तो परिहरणं गणस्सि’दं,&lt;br&gt;&#xA;वत्वान आचरियसमानको सकम्&lt;br&gt;&#xA;सिस्सं अका तमसममत्तना समं। ()&lt;br&gt;&#xA;४९.&lt;br&gt;&#xA;धम्मोप्य’यं नभवति निब्बिदाय वा&lt;br&gt;&#xA;बोधायवा नवुपसमाय केवलं,&lt;br&gt;&#xA;आरुप्पभुमियमुपपत्तिया सिया&lt;br&gt;&#xA;इच्‍चानलङ्करिय ततो अपक्‍कमि। ()&lt;br&gt;&#xA;५०.&lt;br&gt;&#xA;कालमतो उपरिविसेसमुद्दको&lt;br&gt;&#xA;जञ्‍ञा’त्य’यं सुमरिय रामपुत्तको,&lt;br&gt;&#xA;पत्वा’स्समं समधिगतं त्वया’प’हम्&lt;br&gt;&#xA;धम्मं समाचरितुमिधागतो’ब्रुवि। ()&lt;br&gt;&#xA;५१.&lt;br&gt;&#xA;ञत्वा सकाचरियमतञ्हि बुद्धिमा&lt;br&gt;&#xA;धम्मञ्‍चरे मम समयो च तादिसो,&lt;br&gt;&#xA;वत्वे’वमुद्दकवसि खिपक्पमत्तनो&lt;br&gt;&#xA;सिक्खेसि पावचनपथे तपोधनं। ()&lt;br&gt;&#xA;५२.&lt;br&gt;&#xA;सद्धाय मं सकसमया’नुसासको&lt;br&gt;&#xA;अद्धा समाधिजफलमाहरे’त्य’यं,&lt;br&gt;&#xA;चिन्तापरो वरपुरिसो अरूपिकम्&lt;br&gt;&#xA;झानं वलञ्‍जसि कतमन्त्य’पुच्छि नं। ()&lt;br&gt;&#xA;५३.&lt;br&gt;&#xA;सुत्वा तमुद्दकवसि सन्तमानसो&lt;br&gt;&#xA;सन्तंहि’दं परममिदन्ति भावियं,&lt;br&gt;&#xA;सामं वलञ्‍जनकमरूपभुमिकम्&lt;br&gt;&#xA;झानं चतुत्थकमविकम्पमाहरी। ()&lt;br&gt;&#xA;५४.&lt;br&gt;&#xA;संविज्‍जरे ममपि मनोनिकेतने&lt;br&gt;&#xA;सद्धादिसग्गुणरतनानि’मस्सि’व,&lt;br&gt;&#xA;एवंसरं नचिरमरूपिकं वसि&lt;br&gt;&#xA;झानं लभी वीरियबलेनवा’न्तमं। ()&lt;br&gt;&#xA;५५.&lt;br&gt;&#xA;लद्धं तया यमधिगतन्ति तम्मया&lt;br&gt;&#xA;आरोचिते समण वरे’सिपुङ्गवो,&lt;br&gt;&#xA;अम्हे गणं सुपरिहरामु’भो’तिमम्&lt;br&gt;&#xA;वत्वा तमाचरियधुरेन मानयि। ()&lt;br&gt;&#xA;५६.&lt;br&gt;&#xA;ना’यं पथो भवपरिमुत्तिया सिया&lt;br&gt;&#xA;अद्धाभवे ममपकि भवग्गपत्तिया,&lt;br&gt;&#xA;एवं ववत्थितहदयो महादयो&lt;br&gt;&#xA;निब्बिज्‍जसो तदपगतो’नलंइति। ()&lt;br&gt;&#xA;५७.&lt;br&gt;&#xA;मोक्खेसको जितवरवारणक्‍कमो&lt;br&gt;&#xA;एकोचरं वसि मगधेसु चारिकं,&lt;br&gt;&#xA;सेनानिविस्सुन्‍निगमो यहिंसिया&lt;br&gt;&#xA;तं तापसालयमुरुवेलमोसरि। ()&lt;br&gt;&#xA;५८.&lt;br&gt;&#xA;अद्दक्खि सो हरिणविहङ्गमाकुलम्&lt;br&gt;&#xA;मन्दानिलेरिततरुसण्डमण्डितं,&lt;br&gt;&#xA;नेरञ्‍जरासलिलपवाहसितलम्&lt;br&gt;&#xA;पासादिकं परमतपोवनं तहिं। ()&lt;br&gt;&#xA;५९.&lt;br&gt;&#xA;अन्तोजटं जटिलजटा’लिवुम्बित-&lt;br&gt;&#xA;पादम्बुजो विजटयितुं घटं वसी,&lt;br&gt;&#xA;अत्ताहितापनपटिपत्तिया तहिम्&lt;br&gt;&#xA;विज्‍जाधरे जटिलवरे पसादयी। ()&lt;br&gt;&#xA;६०. सञ्‍चारितो जनपदचारिकं तदा&lt;br&gt;&#xA;पत्वा तपोवनमथ पञ्‍चवग्गिया,&lt;br&gt;&#xA;भिक्खु महापुरिसमुपट्ठहिंसु तम्&lt;br&gt;&#xA;आरद्धदुक्‍करकिरियं यथाबलं। ()&lt;br&gt;&#xA;६१. धीरो’तिदुक्‍करपटिपत्तिपूरको&lt;br&gt;&#xA;दन्तानि वीसतिदसनेहि वीसति,&lt;br&gt;&#xA;तालुं निरुम्हिय रसनाय चेतसा&lt;br&gt;&#xA;चित्तं निपीळयि परितापयि तहिं। ()&lt;br&gt;&#xA;६२. पग्गय्ह मुद्धनि बलवा’तिदुब्बलम्&lt;br&gt;&#xA;निप्फीळये यथरिव धीमतो तथा,&lt;br&gt;&#xA;अत्ताहितापनपसुतस्स पग्घरुम्&lt;br&gt;&#xA;कच्छादिना’धीकतरसेदबिन्दवो। ()&lt;br&gt;&#xA;६३. मग्गोभवत्य’यमिति बोधिसिद्धिया&lt;br&gt;&#xA;अप्पाणकं पटिपद माचरं चिरं,&lt;br&gt;&#xA;वासं अका वसि मुखतो च नासतो&lt;br&gt;&#xA;अस्सासमप्पटिपटिमो’परुन्धिय। ()&lt;br&gt;&#xA;६४.&lt;br&gt;&#xA;रुद्धेसु तेस्व’ पिहितसोतरन्धतो&lt;br&gt;&#xA;वातो’भिनिक्खमि अधिमत्तनिस्सनो,&lt;br&gt;&#xA;कम्मारगग्गरिमुखतो रवो भुसम्&lt;br&gt;&#xA;निग्गच्छते अभिधमनेन सेय्यथा। ()&lt;br&gt;&#xA;६५.&lt;br&gt;&#xA;यावेदना खरसिखरेन जायरे&lt;br&gt;&#xA;सीसस्स विज्झनसमये सुखत्थिनो,&lt;br&gt;&#xA;एवं तदा कठिनसिरोरुजा’भवुम्&lt;br&gt;&#xA;रुद्धानिलस्स हि मुखकण्णनासतो। ()&lt;br&gt;&#xA;६६.&lt;br&gt;&#xA;वाताभिघातनसमये सुधिमतो&lt;br&gt;&#xA;सीसे’भवुं पुनरपिसिसवेदना,&lt;br&gt;&#xA;दळ्हेन यो सिरसि वरत्तकेन यम्&lt;br&gt;&#xA;दळ्हं ददे यथरिव सिसवेठनं। ()&lt;br&gt;&#xA;६७.&lt;br&gt;&#xA;सम्मा निरुम्हितमुखकण्णनासतो&lt;br&gt;&#xA;धीरो समीरणमुपरुन्धिचु’त्तरिं,&lt;br&gt;&#xA;गब्भन्तरं खरतरवेदना’तुरम्&lt;br&gt;&#xA;वाता’भिमन्थिय परिकन्तयुं ततो। ()&lt;br&gt;&#xA;६८.&lt;br&gt;&#xA;गोघातको चतुरतरो विकत्तये&lt;br&gt;&#xA;कुच्छिं गवं तिखिणविकन्तनेन चे,&lt;br&gt;&#xA;रुद्धातिलेह’नरियमग्गगामिनो&lt;br&gt;&#xA;जाता तथा खरतर कुच्छिवेदना। ()&lt;br&gt;&#xA;६९.&lt;br&gt;&#xA;अप्पानकं पुनरपि झानमाचरम्&lt;br&gt;&#xA;वीरो समीरण मुपरुन्धि सब्बथा,&lt;br&gt;&#xA;चीन्तुब्भवं सकमुखकण्णनासगम्&lt;br&gt;&#xA;तेना’सि कायिकदरथो धितीमतो। ()&lt;br&gt;&#xA;७०.&lt;br&gt;&#xA;दळ्हं उभो चरपुरिसा महब्बला&lt;br&gt;&#xA;बाहासु गण्हिय पुरिसं’तिदुब्बलं,&lt;br&gt;&#xA;अङ्गारकासुयमहितापयन्तिचे&lt;br&gt;&#xA;सो तादिसिं अनुभवि दुक्खवेदनं। ()&lt;br&gt;&#xA;७१.&lt;br&gt;&#xA;खित्तं कलिङ्गरमिवकाविदेवता&lt;br&gt;&#xA;रुद्धानिलुब्भवखरवेदनातुरं,&lt;br&gt;&#xA;वीरं विलोकिय पतितं तपोवने&lt;br&gt;&#xA;पब्याकरुंक वरपुरिसो मतो इति। ()&lt;br&gt;&#xA;७२.&lt;br&gt;&#xA;कालंकरोत्य’यमिति काचि देवता&lt;br&gt;&#xA;नोचाहुकिं तदितर देवता वतं,&lt;br&gt;&#xA;अस्से’व गोतमसमणस्स मारिसा&lt;br&gt;&#xA;आरोचयुं विहरणमीदिसंइति। ()&lt;br&gt;&#xA;७३.&lt;br&gt;&#xA;यंनून’हं पटिपदहेय्यमायतिम्&lt;br&gt;&#xA;आहारयापनहरणाय सब्बसो,&lt;br&gt;&#xA;एवं सचिन्तयि करुणाय चोदिता&lt;br&gt;&#xA;ता देवता तुवटुमुपेच्‍च गोतमं। ()&lt;br&gt;&#xA;७४.&lt;br&gt;&#xA;आरोचयुं यदिपन निच्‍चभोजनो-&lt;br&gt;&#xA;पच्छेदनं समणतुवं करिस्ससि,&lt;br&gt;&#xA;काहाम ते मयमितिलोमकुपतो&lt;br&gt;&#xA;दिब्बोजमोकिरिय सरिरतप्पणं। ()&lt;br&gt;&#xA;७५.&lt;br&gt;&#xA;घासस्सछेदनवीरियं करोमि चे&lt;br&gt;&#xA;यापेन्ति ता मधुर सुधारसेन मं,&lt;br&gt;&#xA;तेना’भियापनविधिमिच्छतो सतो&lt;br&gt;&#xA;तंखोतपं नभवति किं मुसा ममं। ()&lt;br&gt;&#xA;७६.&lt;br&gt;&#xA;नालन्ति सो कुहनवसेन देवता-&lt;br&gt;&#xA;विम्हापनेति’ह निजदेहतप्पणं,&lt;br&gt;&#xA;एवं अनुस्सरिय’नुवासरं वसी&lt;br&gt;&#xA;आहारमाहरि विरसं परित्तकं। ()&lt;br&gt;&#xA;७७.&lt;br&gt;&#xA;स्वाचेलको विचरिकरापलेखणो&lt;br&gt;&#xA;आचारमुत्त्य’भवि नचेहितिट्ठिको,&lt;br&gt;&#xA;उद्दिस्सकं अभिहटकं निमन्तनम्&lt;br&gt;&#xA;नासादयि पिटककलोपिकुम्भिकं। ()&lt;br&gt;&#xA;७८.&lt;br&gt;&#xA;सो दण्डमुग्गरमुसले’ळकन्तरम्&lt;br&gt;&#xA;पायन्तिगब्भिनिपनितीहि चा’हटं,&lt;br&gt;&#xA;सामक्खिकाविसय मुहिन्‍नमेकिकम्&lt;br&gt;&#xA;सङ्कित्तिनोदनमपि नाभिसादयी। ()&lt;br&gt;&#xA;७९.&lt;br&gt;&#xA;सोवीरकं नपिवि सुरं नमेरयम्&lt;br&gt;&#xA;सुक्खामकं यदपि तिकोविसुद्धिकं,&lt;br&gt;&#xA;सो मच्छमंसकविकतिं पटिक्खिपि&lt;br&gt;&#xA;अप्पेकदा तपसि निरामगन्धिको। ()&lt;br&gt;&#xA;८०.&lt;br&gt;&#xA;सो सत्ततोप्पभुति कमेन हापयम्&lt;br&gt;&#xA;यावेकमाहरि कबलं बलत्थिको,&lt;br&gt;&#xA;सो सत्ततोप्पभुति कमेन हापयम्&lt;br&gt;&#xA;एकं कुलं उपगमि याव भिक्खितुं। () (यमकबन्धनं)&lt;br&gt;&#xA;८१.&lt;br&gt;&#xA;एकाय दीहिपि तिचतूहि पञ्‍चहि&lt;br&gt;&#xA;दिन्‍नं पटिग्गहि छहि दत्तिसत्तहि,&lt;br&gt;&#xA;एकाहिकप्पभुतिकमद्धमासिकम्&lt;br&gt;&#xA;मूलं सयं पतितफलं पभुञ्‍जि सो। ()&lt;br&gt;&#xA;८२.&lt;br&gt;&#xA;सामाकतण्डुलमथसाकमद्दकम्&lt;br&gt;&#xA;नीवारकुण्डकहटदद्दुलादिकं,&lt;br&gt;&#xA;पिञ्‍ञाकगोमयतिण झामकोदनम्&lt;br&gt;&#xA;वीरो महाविकटमपानुभुञ्‍जि सो। ()&lt;br&gt;&#xA;८३.&lt;br&gt;&#xA;थोकं पिवि पकसतमितं हरेणुक-&lt;br&gt;&#xA;यूसं तथा चनक कुलत्थमुग्गजं,&lt;br&gt;&#xA;सो अप्पभोजनपरमो सजीवितम्&lt;br&gt;&#xA;एकेन यापयि तिलतण्डुलेन’पि। ()&lt;br&gt;&#xA;८४.&lt;br&gt;&#xA;साणम्मसाण?जिन’जिनक्खिपच्छव-&lt;br&gt;&#xA;दुस्सं तिरीटककुसवाकचीरकं,&lt;br&gt;&#xA;सो केसकम्बलमपिवाळकम्बल&lt;br&gt;&#xA;मोळुकपक्खिकफलकान्य’धारयि। ()&lt;br&gt;&#xA;८५.&lt;br&gt;&#xA;दुब्बण्णनत्तकमयमग्गपुग्गलो&lt;br&gt;&#xA;अप्पेकदा परिदहि पंसुकूलकं,&lt;br&gt;&#xA;अत्तन्तपोवरण परायणो भवि&lt;br&gt;&#xA;सो मस्सुकुन्तलतनुलोमलोचको। ()&lt;br&gt;&#xA;८६.&lt;br&gt;&#xA;उब्भट्ठको’भवि परिवज्‍जितासनो&lt;br&gt;&#xA;उक्‍कट्ठमुक्‍कुटिकवतं अधिट्ठही,&lt;br&gt;&#xA;उद्धग्गकण्टकवीसमे अपस्सये&lt;br&gt;&#xA;सेय्यं अका तदुपरिठानचङ्कमं। ()&lt;br&gt;&#xA;८७.&lt;br&gt;&#xA;सो सायततियकमुदकावरोहण-&lt;br&gt;&#xA;युत्तो पवाहयितुमघं समुस्स ही,&lt;br&gt;&#xA;आतापयं इति परितापयं सकम्&lt;br&gt;&#xA;देहं चिरं परिहरि पापभीरुको। ()&lt;br&gt;&#xA;८८.&lt;br&gt;&#xA;यो नेकहायनगणिको’त्थि’तिन्दुक-&lt;br&gt;&#xA;रुक्खस्स खो पपटिकजातखाणुको,&lt;br&gt;&#xA;एवं तथा पपटिकजातमत्तनो&lt;br&gt;&#xA;गत्तञ्‍च सन्‍निवितरजोमलं भवि। ()&lt;br&gt;&#xA;८९.&lt;br&gt;&#xA;सोवा परो नतु परिवज्‍जयी रजो-&lt;br&gt;&#xA;जल्‍लानि कज्‍जलमलिनानि पाणिना,&lt;br&gt;&#xA;देहं सुभोजनजहनेन जज्‍जरम्&lt;br&gt;&#xA;तेलं विलेपिय रजसा’भिथूलयी। ()&lt;br&gt;&#xA;९०.&lt;br&gt;&#xA;सो द्वे’कपस्सयिकवतं पपूरयी&lt;br&gt;&#xA;आपानको’ भवि फलके’पि थण्डिले,&lt;br&gt;&#xA;सेय्यं अकाक विहरि विवेककामवा&lt;br&gt;&#xA;अज्झोगहं अदुतियको महावनं। ()&lt;br&gt;&#xA;९१.&lt;br&gt;&#xA;पाणे इमे विसमगते’तिखुद्दके&lt;br&gt;&#xA;ना’हं वधिस्समिति पटिच्‍च’नुद्दयं,&lt;br&gt;&#xA;उस्सावमद्दनहिरभीरुताय सो&lt;br&gt;&#xA;नाथो अभिक्‍कमि च सतो पटिक्‍कमि। ()&lt;br&gt;&#xA;९२.&lt;br&gt;&#xA;निन्‍नत्थला वनगहना वनासयो&lt;br&gt;&#xA;निन्‍नत्थलं वनगहनं मिगो यथा,&lt;br&gt;&#xA;हीतो विपस्सिय विपिनोपगे जने&lt;br&gt;&#xA;तासाभिभू पपनति एवमेवखो। ()&lt;br&gt;&#xA;९३.&lt;br&gt;&#xA;दिस्वान लुद्दकवनकम्मिकादयो&lt;br&gt;&#xA;गोपालके तिणनळकट्ठहारके,&lt;br&gt;&#xA;माचद्दसं अहमपि तेत्य’यंजनो&lt;br&gt;&#xA;मा मं विपस्सतु समधिट्ठहं वतं। ()&lt;br&gt;&#xA;९४.&lt;br&gt;&#xA;एकोवसङ्गणिकविहारभीतिया&lt;br&gt;&#xA;निन्‍नत्थला वनगहना तपोनिधी,&lt;br&gt;&#xA;निन्‍नत्थलं वनगहनं पपात सो&lt;br&gt;&#xA;तस्सासि तादिसि पविवित्तता तदा। ()&lt;br&gt;&#xA;९५.&lt;br&gt;&#xA;यस्मिंवने चरतमवीतरागीनम्&lt;br&gt;&#xA;रोमुग्गमो चरणतलानि कम्परे,&lt;br&gt;&#xA;दिस्वान भिंसणकवनं तथाविधम्&lt;br&gt;&#xA;अज्झोगहं वसि पविवेककामवा। ()&lt;br&gt;&#xA;९६.&lt;br&gt;&#xA;उस्सावपाततसमये’न्तरट्ठके&lt;br&gt;&#xA;हेमन्तिके सिसिरतराय रत्तिया,&lt;br&gt;&#xA;अब्भावकासिक मभिपूरयि वतम्&lt;br&gt;&#xA;किच्छं वसि वसि वनसण्डगो दिवा। ()&lt;br&gt;&#xA;९७.&lt;br&gt;&#xA;गिम्होतु पच्छिमदिवसन्तरे दिवा&lt;br&gt;&#xA;अब्भावकासिकधुतधम्मपूरको,&lt;br&gt;&#xA;रत्तिं वने विहरि जवट्ठिकान्यु’प&lt;br&gt;&#xA;निस्साय सो असयि सुसानभूमियं। ()&lt;br&gt;&#xA;९८.&lt;br&gt;&#xA;बुद्धङ्कुरं उपगमियो’ठुभन्ति’पि&lt;br&gt;&#xA;ओमुत्तयन्तिपि रजसो’किरन्ति’पि,&lt;br&gt;&#xA;गोमण्डला सवणखिलेसु दण्डकम्&lt;br&gt;&#xA;दत्वा वदापयितुमुपक्‍कमन्ति’पि। ()&lt;br&gt;&#xA;९९.&lt;br&gt;&#xA;सोवाधिवासयि सतिमा उपेक्खको&lt;br&gt;&#xA;तंवेदनं कटुकक मनञ्‍ञवेदियं,&lt;br&gt;&#xA;दुक्खे सुखे सुमति तुलासरिक्खको&lt;br&gt;&#xA;बालेसु तेस्व’पि नविकोपयिमनं। ()&lt;br&gt;&#xA;१००.&lt;br&gt;&#xA;आहारतप्पणविधिना विसुद्धि’ति&lt;br&gt;&#xA;एके वदन्ति’ह समणाञ्‍ञतित्थिया,&lt;br&gt;&#xA;कोलादिभोजनविकतिं तथाविधम्&lt;br&gt;&#xA;अप्पिच्छताय’नुभवि सुद्धिकामवा। ()&lt;br&gt;&#xA;१०१.&lt;br&gt;&#xA;अप्पोजभोजनविकतिं पभुञ्‍जतो&lt;br&gt;&#xA;खत्तिंसलक्खणसिरिया समुज्‍जलं,&lt;br&gt;&#xA;कायो सुरद्दुमरुचिरो’धिमत्तक-&lt;br&gt;&#xA;सीमानमट्ठिकतच मापधीमतो। ()&lt;br&gt;&#xA;पब्बानिवा असितलनास्व’सितिक-&lt;br&gt;&#xA;वल्‍लिसु उन्‍नत’वनतानि सेय्यथा,&lt;br&gt;&#xA;आसुं तथा करचरणादिकानि’पि&lt;br&gt;&#xA;तस्सु’न्‍नतोनत’वयवाति विग्गहे। ()&lt;br&gt;&#xA;१०३.&lt;br&gt;&#xA;मोक्खेसिनो करभपदंव निस्सिरिम्&lt;br&gt;&#xA;निम्मंस मानिसद महू सिरिमतो।&lt;br&gt;&#xA;तस्सु’न्ततावनतकपिट्ठिकण्टको&lt;br&gt;&#xA;आसि यथावलयितवट्टनावलि। ()&lt;br&gt;&#xA;१०४.&lt;br&gt;&#xA;गोपाणसि सिथिलितबन्धना जर-&lt;br&gt;&#xA;साळाय हेट्ठुपरिठिते’व धीमतो,&lt;br&gt;&#xA;निम्मंसलोहितककलेबरे प्य’व-&lt;br&gt;&#xA;भग्गा भवुं पविसमफासुकावली। ()&lt;br&gt;&#xA;१०५.&lt;br&gt;&#xA;अप्पं कुभोजनविकतिं पभुञ्‍जनो&lt;br&gt;&#xA;तस्स’क्खिकूपगयुगलक्खितारका,&lt;br&gt;&#xA;ओक्‍कायिका अभवु मगाधगा तदा&lt;br&gt;&#xA;गम्भीरकुपगदकतारकाक विय। ()&lt;br&gt;&#xA;१०६.&lt;br&gt;&#xA;वातातपेन’ भिफुसितो यथा’मक-&lt;br&gt;&#xA;च्छिन्‍नो’भिसम्फुटनि अलाबु तित्तको,&lt;br&gt;&#xA;सीसच्छवी सुखुमछविस्स भोजनो-&lt;br&gt;&#xA;पच्छेदनेन’भिफुटिता ठितं तथा। ()&lt;br&gt;&#xA;१०७.&lt;br&gt;&#xA;तस्सोदरच्छवि पन पिट्ठिकण्टकम्&lt;br&gt;&#xA;अल्‍लियि सो मुनि मलमुत्तमोचको,&lt;br&gt;&#xA;ओकुज्‍जितो परिपति पूतिमूलक-&lt;br&gt;&#xA;लोमानि तब्बपुगलितानि भूमियं। ()&lt;br&gt;&#xA;१०८.&lt;br&gt;&#xA;सो पिट्ठिकण्टकमवसङ्गपाणिना&lt;br&gt;&#xA;कुच्छिच्छविं फुसितुमितो परामसि,&lt;br&gt;&#xA;सो पिट्ठिकण्टकमवसङक्गपाणिना&lt;br&gt;&#xA;कुच्छिच्छविं फुसितुमितो परामसि। () (यमकबन्धनं)&lt;br&gt;&#xA;१०९.&lt;br&gt;&#xA;कालोनुखो वरपुरिसो’ति नो तथा&lt;br&gt;&#xA;सामोनुखो नपि ननुमङ्गुरच्छवि,&lt;br&gt;&#xA;आसुं तदा कविमतिकथापरा नरा&lt;br&gt;&#xA;दिस्वा मलग्गहितमसोभनच्छविं। ()&lt;br&gt;&#xA;११०.&lt;br&gt;&#xA;ये सन्ती सम्पती समणा’भवुं पुरे&lt;br&gt;&#xA;अत्तन्तपा तपसि अनागते सियुं,&lt;br&gt;&#xA;ते वेदनं कटुकमितोधिकं किमु&lt;br&gt;&#xA;वेदेन्ति वेदयु मभिवेदयिस्सरे। ()&lt;br&gt;&#xA;१११.&lt;br&gt;&#xA;ईहाय दुक्‍करकिरियायि’माय’पि&lt;br&gt;&#xA;नेव’ज्झगा यमरियञाणदस्सनं,&lt;br&gt;&#xA;अत्तूपतापनकसिरस्स केवलम्&lt;br&gt;&#xA;भागी भवि अनरियमग्गगामिसो। ()&lt;br&gt;&#xA;११२.&lt;br&gt;&#xA;संसारे सातिसारे बरतरदरथे संसरं सच्‍चसन्धो&lt;br&gt;&#xA;खेदेवेदेसि देवासिरनरसरणोएसयंसत्तसन्तिं,&lt;br&gt;&#xA;धीरोवीरोवरोयोपभवभवभयोपापतापब्बिपत्तो&lt;br&gt;&#xA;आयोगं योगियोगी परिहरि हिरिमाएवमेवच्छवस्सं। () (मुत्ताहार बन्धनं)&lt;br&gt;&#xA;इति मेधानन्दाभिधानेन यतिना विरचिते सकल कविजन हकयानन्ददाननिदाने जिनवंसदीपे अविदुरेनिदाने महाबोधिसत्तस्स महा पधानानुयोगप्पवत्तिपरिदीपो एकादसमोसग्गो।&lt;br&gt;&#xA;१.&lt;br&gt;&#xA;कामं कामसुखल्‍लिका’नुयोगो&lt;br&gt;&#xA;हीनो’नत्थकरो’त्य’ने(’करूपं),&lt;br&gt;&#xA;चिन्तेत्वान तपोवनं विमाना&lt;br&gt;&#xA;त्वं सिद्धत्थु’पगम्म काहसे किं। ()&lt;br&gt;&#xA;२.&lt;br&gt;&#xA;कोनाम’न्तु’पतापना’नुयुत्तो&lt;br&gt;&#xA;पत्तो होति सुखप्पदं कदाचि,&lt;br&gt;&#xA;तस्मा अत्तु’पतापना’नुयोगो&lt;br&gt;&#xA;हीनो’नत्थकरो’ति चिन्तयस्सु। ()&lt;br&gt;&#xA;३.&lt;br&gt;&#xA;अत्तानं सयमेवमोवदित्वा&lt;br&gt;&#xA;पिण्डाया’नुघरं चरित्व लद्धं,&lt;br&gt;&#xA;भत्तं भुत्तवतो सकम्हि काये&lt;br&gt;&#xA;आसुं पाकतिकानि लक्खणानि, ()&lt;br&gt;&#xA;४.&lt;br&gt;&#xA;हीनन्तद्वयवज्‍जनेन जातु&lt;br&gt;&#xA;ञाणुक्‍कंसगतम्हि तम्हि वीरे,&lt;br&gt;&#xA;बोधायू’पसमाय निब्बिदाय&lt;br&gt;&#xA;उक्‍कट्ठं पटिपत्तिमाचरन्ते। ()&lt;br&gt;&#xA;५.&lt;br&gt;&#xA;छब्बस्सान्य’निदुक्‍करं करित्वा&lt;br&gt;&#xA;बोधिं नाज्झगतो सुभोजनानि,&lt;br&gt;&#xA;भुञ्‍जन्तो किमु कुब्बते’ पधाना&lt;br&gt;&#xA;विब्भन्तो इति पञ्‍चवग्गियायं। ()&lt;br&gt;&#xA;६.&lt;br&gt;&#xA;मददित्वा सिकतं सिनेहलद्धा&lt;br&gt;&#xA;केवा’सुं समणं हि’मं उपेच्‍च,&lt;br&gt;&#xA;को मूळ्हो’धिगमाधिगन्तुमिच्छे&lt;br&gt;&#xA;चिन्तेत्वा मिगदायमोतरिंसु। ()&lt;br&gt;&#xA;७.&lt;br&gt;&#xA;सेनानीनिगमे तदानि सेट्ठि-&lt;br&gt;&#xA;धीता सामिकुलं अलङ्कता’सि,&lt;br&gt;&#xA;भारेना’वनतङ्गिनी कुचानम्&lt;br&gt;&#xA;हंसिवा’लसगामिनी सुजाता। ()&lt;br&gt;&#xA;८.&lt;br&gt;&#xA;जाते पत्थितपत्थनासमिद्धे&lt;br&gt;&#xA;रुक्खा’धिग्गहिताय देवताय,&lt;br&gt;&#xA;कातुं साबलिकम्मक मानयित्वा&lt;br&gt;&#xA;धेनू लट्ठिवनोपगा सहस्सं। ()&lt;br&gt;&#xA;९.&lt;br&gt;&#xA;तासं पञ्‍चसतानि दुद्धखीरम्&lt;br&gt;&#xA;पायेत्वा कतपुन यावता’ढधेनू,&lt;br&gt;&#xA;खीरानं परिवत्तनं विधाय&lt;br&gt;&#xA;पच्‍चूसम्हि दुदोह ता’ढधेनू। ()&lt;br&gt;&#xA;१०.&lt;br&gt;&#xA;मिस्सेत्वा सयमेवव दुद्धखीरम्&lt;br&gt;&#xA;पायासं पचितुं समारभित्थ,&lt;br&gt;&#xA;देवा तत्थ सुधारसं खिपित्वा&lt;br&gt;&#xA;आरक्खादिमकंसु उद्धनस्मिं। ()&lt;br&gt;&#xA;११.&lt;br&gt;&#xA;तस्सा’सि हिमावाचलो’पधानम्&lt;br&gt;&#xA;पल्‍लङ्को पथवितलं अहू चे,&lt;br&gt;&#xA;हत्था पच्छिमपुब्बसागरेसु&lt;br&gt;&#xA;पादा दक्खिणसागरे भविंसू। ()&lt;br&gt;&#xA;१२.&lt;br&gt;&#xA;उग्गन्त्वा तिणजाति नाहिरन्धा&lt;br&gt;&#xA;तस्सा’हच्‍च ठिता नभं असेसं,&lt;br&gt;&#xA;छादेसुं चरणुट्ठिता’स्स कण्ह-&lt;br&gt;&#xA;सीसा’जानुयुगा’प्य’कण्हकीटा। ()&lt;br&gt;&#xA;१३.&lt;br&gt;&#xA;चत्तारो सकुणा चतुद्दिसाहि&lt;br&gt;&#xA;पत्वा तप्पदपञ्‍जरं विवण्णा,&lt;br&gt;&#xA;सेता’सुं पुथुमीळ्भपब्बतस्स&lt;br&gt;&#xA;सीसे चङ्कमि सो अलिम्पमानो। ()&lt;br&gt;&#xA;१४.&lt;br&gt;&#xA;इच्‍चेवं सुमति’ट्ठपाकदानि&lt;br&gt;&#xA;पस्सित्वा सुपिनानि पञ्‍च निट्ठं,&lt;br&gt;&#xA;पत्तो अज्‍ज भवामहन्ति बुद्धो&lt;br&gt;&#xA;निग्रोधं समुपेच्‍च सन्‍निसीदि। ()&lt;br&gt;&#xA;१५.&lt;br&gt;&#xA;सोधेतं सहिता तु पुण्णदासी&lt;br&gt;&#xA;पच्‍चूसे वटमूलपुब्बसेले,&lt;br&gt;&#xA;तं लोकेकरविं विराजमानम्&lt;br&gt;&#xA;दिस्वा’वोच सुजातमेतमत्थं। ()&lt;br&gt;&#xA;१६.&lt;br&gt;&#xA;लक्खग्घं हरिपातिमाहरित्वा&lt;br&gt;&#xA;सा आवज्‍जयि पक्‍कभाजनं सो,&lt;br&gt;&#xA;पायासो विनिवट्टितो ठितो’सि&lt;br&gt;&#xA;तायं पोक्खरपत्ततोव’तोयं। ()&lt;br&gt;&#xA;१७.&lt;br&gt;&#xA;सा अञ्‍ञाय सुवण्णपातिया तम्&lt;br&gt;&#xA;छादेत्वा मुदिता पसन्तचित्ता&lt;br&gt;&#xA;गन्त्वा मण्डन मण्डिता ससीसे&lt;br&gt;&#xA;कत्वा पूजयि भोजनं सुजाता। ()&lt;br&gt;&#xA;१८.&lt;br&gt;&#xA;कालं एत्तकमेवबोधिसत्तम्&lt;br&gt;&#xA;नातिक्‍कम्म विधातुदिन्‍नपत्तो,&lt;br&gt;&#xA;सम्पत्तो’सि अदस्सनं ततो तम्&lt;br&gt;&#xA;पातिं सोण्णमयं पटिग्गहेत्वा। ()&lt;br&gt;&#xA;१९.&lt;br&gt;&#xA;हंसालिमलिनीकतारविन्द-&lt;br&gt;&#xA;रेणुच्छन्‍नसुनीलनीरपुरा,&lt;br&gt;&#xA;या नेरञ्‍जरविस्सुता’सि ताय&lt;br&gt;&#xA;नज्‍जातीरमगञ्‍जि सत्तसारो। ()&lt;br&gt;&#xA;२०.&lt;br&gt;&#xA;पायासामिसपुण्णसोण्णपातिम्&lt;br&gt;&#xA;कासावानि जिनङ्कुरो ठपेत्वा,&lt;br&gt;&#xA;तीरे ताय सवन्तिया नहातुम्&lt;br&gt;&#xA;तित्थं गन्धगजोरिवो’तरित्थ। ()&lt;br&gt;&#xA;२१.&lt;br&gt;&#xA;रोलम्बाकुलनीलनीरजेहि&lt;br&gt;&#xA;सेवालेहि नदीजलं सुनिलं,&lt;br&gt;&#xA;निक्खन्तज्‍जुतिसञ्‍चयेहि देहा&lt;br&gt;&#xA;ओतिण्णस्स जगाम पिञ्‍जरत्तं। ()&lt;br&gt;&#xA;२२.&lt;br&gt;&#xA;गङ्गाकामिनि कञ्‍जरेणुगन्ध-&lt;br&gt;&#xA;चुण्णं तुङ्गतरङ्गबाहुना तं,&lt;br&gt;&#xA;भत्तारं सलिलेन सीतलेन&lt;br&gt;&#xA;मक्खेत्वासुनहापयन्ती’वा’सि। ()&lt;br&gt;&#xA;२३.&lt;br&gt;&#xA;तुल्यं तब्बदनम्बुजेन लद्धुम्&lt;br&gt;&#xA;आयन्तं रविरंसिसङ्गमेन,&lt;br&gt;&#xA;हंसस्सेणि सरोजकोसरासिम्&lt;br&gt;&#xA;संदूसेसि आवारियो हि पाको। ()&lt;br&gt;&#xA;२४.&lt;br&gt;&#xA;तीरे सारसचक्‍कवाकपक्खी&lt;br&gt;&#xA;सोसाय’स्सविसारितं’सपक्खा,&lt;br&gt;&#xA;गम्भीरम्भसि मत्तमाहरिंसु&lt;br&gt;&#xA;मञ्‍ञे निक्‍करुणाय एत्तकन्ती। ()&lt;br&gt;&#xA;२५.&lt;br&gt;&#xA;तुण्डे मण्डितपुण्डरीकदण्डो&lt;br&gt;&#xA;पक्खे केरवपण्डरे पसारी,&lt;br&gt;&#xA;नाथस्सु’ब्बहि मत्तहंसराजा&lt;br&gt;&#xA;सेतच्छत्तविभुतिमुत्तमङ्गे। ()&lt;br&gt;&#xA;२६.&lt;br&gt;&#xA;वत्तम्होजपलोभितालिचक्‍कम्&lt;br&gt;&#xA;चक्खवापाथगतं जिनङ्कुरस्स,&lt;br&gt;&#xA;संदस्सेसि पधानभुठितस्स&lt;br&gt;&#xA;निलस्मिं कसिणम्हि भूतिभारं। ()&lt;br&gt;&#xA;२७.&lt;br&gt;&#xA;वेय्यावच्‍चकरारिवापगायम्&lt;br&gt;&#xA;सेवालादिमलापनेन मीना,&lt;br&gt;&#xA;पादञ्‍चन्दगमीनलक्खणस्स&lt;br&gt;&#xA;तस्स’ग्गे विमलिकरिंसु वारिं। ()&lt;br&gt;&#xA;२८.&lt;br&gt;&#xA;उत्तिण्णस्स विसालसाळसाखी-&lt;br&gt;&#xA;साखाहत्थपुटेहि पुञ्क्नाय,&lt;br&gt;&#xA;गत्तं मन्दसुगन्धगन्धवाह-&lt;br&gt;&#xA;वत्थं साळवनङ्गना अदासि। ()&lt;br&gt;&#xA;२९.&lt;br&gt;&#xA;लोकिन्दो परिमण्डलं निवत्थो&lt;br&gt;&#xA;छादेत्वान तिमण्डल’न्तरियं,&lt;br&gt;&#xA;बन्धित्वोपरि कायबन्धनम्पि&lt;br&gt;&#xA;कासावं परिधायि पंसुकूलं। ()&lt;br&gt;&#xA;३०.&lt;br&gt;&#xA;पायासस्स निरूदकस्स ऊन-&lt;br&gt;&#xA;पञ्‍ञासप्पमिते विधाय पिण्डे,&lt;br&gt;&#xA;पाचीनाभिमुखो निसज्‍ज नज्‍जा&lt;br&gt;&#xA;तीरे ताय अकासि भत्तकिच्‍चं। ()&lt;br&gt;&#xA;३१.&lt;br&gt;&#xA;पायासो मधुरो’यमस्स सत्त-&lt;br&gt;&#xA;सत्ताहं पटिविद्धबोधिनो हि,&lt;br&gt;&#xA;ओजासमफरणाय ठानमासि&lt;br&gt;&#xA;तस्मा सो पविहासि निब्बिहेसं। ()&lt;br&gt;&#xA;३२.&lt;br&gt;&#xA;बुज्झेय्यं यदि बोधिमज्‍ज सोहम्&lt;br&gt;&#xA;उद्धंसोतमयं सुवण्णपाति,&lt;br&gt;&#xA;गङ्गायं खिपकि गच्छतूति वत्वा&lt;br&gt;&#xA;धीमा दक्खिणहत्थगं तमग्घं। ()&lt;br&gt;&#xA;३३.&lt;br&gt;&#xA;सोतं भिन्दिय सा सवन्तिमज्झे&lt;br&gt;&#xA;ठत्वा पाति यतो असीतिहत्थं,&lt;br&gt;&#xA;उद्धंसोतमुपेच्‍च सन्‍निमुज्‍जि&lt;br&gt;&#xA;तस्मा सो’पि निमुज्‍जि पीतिनज्‍जं। ()&lt;br&gt;&#xA;३४.&lt;br&gt;&#xA;नागानं भवनं उपेच्‍च तिण्णम्&lt;br&gt;&#xA;बुद्धानं पनिमम्हि भद्दकप्पे,&lt;br&gt;&#xA;सापातिपरिभुत्तसोण्णपाति&lt;br&gt;&#xA;घट्टेत्वान ठिता कतानुरावा। ()&lt;br&gt;&#xA;३५.&lt;br&gt;&#xA;तं दीघायुककालनागराजा&lt;br&gt;&#xA;सुत्वा सद्दमथज्‍जपे’कबुद्धो,&lt;br&gt;&#xA;उप्पन्‍नोति जिनं अभित्थवन्तो&lt;br&gt;&#xA;अट्ठासि थुतिगीतिकासतेहि। ()&lt;br&gt;&#xA;३६.&lt;br&gt;&#xA;छायाबद्धविसालसाळसालम्&lt;br&gt;&#xA;पत्वासाळवनं नदीसमीपे,&lt;br&gt;&#xA;आजीवट्ठमसीलसंवरेन&lt;br&gt;&#xA;आदोयेव विसुद्धकायवाचो। ()&lt;br&gt;&#xA;३७.&lt;br&gt;&#xA;कत्वाट्ठारसपिट्ठिकण्टकानम्&lt;br&gt;&#xA;कोटीनंपटिपादनं कमेन,&lt;br&gt;&#xA;पल्‍लङ्कस्सनिसज्‍जबन्धनेन&lt;br&gt;&#xA;कम्मट्ठानसतिं उपट्ठपेत्वा। ()&lt;br&gt;&#xA;३८.&lt;br&gt;&#xA;आनापानसतिंपरिग्गहेत्वा&lt;br&gt;&#xA;निब्बत्तेसिमलग्गहीतपुब्बे,&lt;br&gt;&#xA;रूपारूपसमाधयो’ट्ठपञ्‍चा-&lt;br&gt;&#xA;भिञ्‍ञायो वसिताच सो वसीसो ()&lt;br&gt;&#xA;३९.&lt;br&gt;&#xA;झानस्सादरतो दिवाविहारम्&lt;br&gt;&#xA;कत्वा साळवने सुरासुरेहि,&lt;br&gt;&#xA;धीरो मग्गमलङ्कतं करीव&lt;br&gt;&#xA;गन्तुं ओतरियत्रबोधिमूलं। ()&lt;br&gt;&#xA;४०.&lt;br&gt;&#xA;लाजादीकुसुमेहिविप्पकिण्णो&lt;br&gt;&#xA;मुत्तापण्डरवाळुकात्थतो सो,&lt;br&gt;&#xA;मग्गो तुङ्गतरङ्ग भङ्गहारि&lt;br&gt;&#xA;लक्खीवासपयोदधीरि’वा’सि। ()&lt;br&gt;&#xA;४१.&lt;br&gt;&#xA;मज्झा’रोपितपङ्कजाभिरामम्&lt;br&gt;&#xA;मुत्तादामसमाकुलं समन्ता,&lt;br&gt;&#xA;कण्णोलम्बसुवण्णघण्टमस्स&lt;br&gt;&#xA;देटा दिब्बवितान मुक्खिपिंसु। ()&lt;br&gt;&#xA;४२.&lt;br&gt;&#xA;लोकत्थं करणाय चोदितस्मिम्&lt;br&gt;&#xA;तस्मिं लोकदिवाकरे’कवीरे,&lt;br&gt;&#xA;गच्छन्ते सहजातबोधिमूलम्&lt;br&gt;&#xA;आलोको उदपादि सब्बलोके। ()&lt;br&gt;&#xA;४३.&lt;br&gt;&#xA;आयन्तं तिण्हारको पथम्हि&lt;br&gt;&#xA;दिस्वा सोत्थियनामभूसुरो तं,&lt;br&gt;&#xA;पादासि तिणमुट्ठियो’ट्ठमत्ता&lt;br&gt;&#xA;नाथो तानि तिणानि सम्पटिच्छि। ()&lt;br&gt;&#xA;४४.&lt;br&gt;&#xA;वत्तत्ते वरपाटिहारियम्हि&lt;br&gt;&#xA;मग्गे गन्धगजो’च जम्हमानो,&lt;br&gt;&#xA;सम्पत्तो करुणाकलत्तभत्ता&lt;br&gt;&#xA;सम्बोधाधिगमाय बोधिमूलं। ()&lt;br&gt;&#xA;४५.&lt;br&gt;&#xA;तस्सोसीदठितं’व चक्‍कवाळम्&lt;br&gt;&#xA;हेट्ठा दक्खिणतो’त्तराननस्स,&lt;br&gt;&#xA;पञ्‍ञायु’त्तरचक्‍कवाळमुद्धम्&lt;br&gt;&#xA;लङ्घित्वानठितं’व आभवग्गं। ()&lt;br&gt;&#xA;४६.&lt;br&gt;&#xA;एवं पच्छिममुत्तरं दिसम्पि&lt;br&gt;&#xA;अट्ठानन्ति पदक्खिणं करोन्तो,&lt;br&gt;&#xA;गन्त्वा ठानवरं पुरत्थिमस्मिम्&lt;br&gt;&#xA;अट्ठासि वसि पच्छिमाननो सो। ()&lt;br&gt;&#xA;४७.&lt;br&gt;&#xA;धीमा दक्खिणपाणिपल्‍लवेन&lt;br&gt;&#xA;अग्गे तानि तिणानि सत्थरी सो,&lt;br&gt;&#xA;तम्हा चुद्दसहत्थमुप्पतित्वा&lt;br&gt;&#xA;पल्‍लङ्को समलङ्करी दुमिन्दं। ()&lt;br&gt;&#xA;४८.&lt;br&gt;&#xA;दक्खो कारुपवीणचित्तकारो&lt;br&gt;&#xA;कातुं वा’लिखितुं यथानसक्‍का,&lt;br&gt;&#xA;अट्ठंसु हरितानि सन्थतानि&lt;br&gt;&#xA;एवं तानि तिणानि उप्पतित्वा। ()&lt;br&gt;&#xA;४९.&lt;br&gt;&#xA;मंसादी उपसुस्सरे नहारू&lt;br&gt;&#xA;अट्ठीचेप्यवसिस्सरे सरीरे।&lt;br&gt;&#xA;मुञ्‍चेय्यं चतुरासवेहि याव&lt;br&gt;&#xA;भिन्दिस्सामि नताविमं अहन्ति। ()&lt;br&gt;&#xA;५०.&lt;br&gt;&#xA;दळ्हं चिन्तिय दळ्हमानसो सो&lt;br&gt;&#xA;पाचीनाभिमुखो दुमिन्दबन्धं।&lt;br&gt;&#xA;कत्वा पिट्ठिगतं निसीदि बोधि-&lt;br&gt;&#xA;पल्‍लङ्कम्हि युगन्धरे रवी’व। ()&lt;br&gt;&#xA;५१.&lt;br&gt;&#xA;लोकेसो ससिमण्डलावभासम्&lt;br&gt;&#xA;सेतच्छत्तमधारयी तदञ्‍ञे,&lt;br&gt;&#xA;सुद्धावासतलट्ठदेवता तम्&lt;br&gt;&#xA;पूजेसुं मकुटप्पितञ्‍जलीहि। ()&lt;br&gt;&#xA;५२.&lt;br&gt;&#xA;ये रूपावचरे वसन्ति देवा&lt;br&gt;&#xA;ते च’ञ्‍ञत्र असञ्‍ञसत्तदेवे,&lt;br&gt;&#xA;सम्पत्वा वजिरासने निसिन्‍नम्&lt;br&gt;&#xA;पूजेसुं कुसुमाकुलञ्‍जलीहि ()&lt;br&gt;&#xA;५३.&lt;br&gt;&#xA;एकच्‍चे परनिम्मितादिलोका&lt;br&gt;&#xA;पत्वा भत्तिभरा’मरा महिंसु,&lt;br&gt;&#xA;पूजाभण्डसमाभिकिण्णहत्था&lt;br&gt;&#xA;मारारिं तहिमाप पापिमा किं। ()&lt;br&gt;&#xA;५४.&lt;br&gt;&#xA;ये निम्माणरतिम्हि निज्‍जरा ते।&lt;br&gt;&#xA;पत्वा गन्धकरण्डमण्डलेहि,&lt;br&gt;&#xA;सम्पूजेसुमलङ्कतङ्घिपीठम्&lt;br&gt;&#xA;नं सेट्ठं विजयासनोपविट्ठं। ()&lt;br&gt;&#xA;५५.&lt;br&gt;&#xA;अट्ठासि तुसितालया ससेनो&lt;br&gt;&#xA;पत्वा सन्तुसितव्हदेवराजा,&lt;br&gt;&#xA;विजेन्तो हरिमोर पिञ्छपुञ्‍ज-&lt;br&gt;&#xA;सोभं कञ्‍चनतालवण्टपन्तिं। ()&lt;br&gt;&#xA;५६.&lt;br&gt;&#xA;पत्वा यामसुरालया ससेनो&lt;br&gt;&#xA;संविजेसि सुयाम देवराजा,&lt;br&gt;&#xA;धीरं सोण्णपणाळिकानिपात-&lt;br&gt;&#xA;धारासन्‍निभचारुचामरेहि। ()&lt;br&gt;&#xA;५७.&lt;br&gt;&#xA;देविन्दो विजयुत्तराख्यसङ्खम्&lt;br&gt;&#xA;वीसं हत्थसतं धमीतदञ्‍ञे,&lt;br&gt;&#xA;पूजेसुं तमुपेच्‍च कोविळार-&lt;br&gt;&#xA;पुप्फादीहि च तावतिंसदेवा। ()&lt;br&gt;&#xA;५८.&lt;br&gt;&#xA;यक्खादीहि पुरक्खता’पि देव-&lt;br&gt;&#xA;राजानो चतुरो चतुद्दिसासु,&lt;br&gt;&#xA;रक्खं संविदहिंसु देवलोका&lt;br&gt;&#xA;तं पत्वान विनट्ठलोमहट्ठं। ()&lt;br&gt;&#xA;५९.&lt;br&gt;&#xA;वादेन्तो सरमण्डलं विधाय&lt;br&gt;&#xA;वीणं पञ्‍चसिखो’पि बेळुवाख्यं,&lt;br&gt;&#xA;तं सम्पूजयि कालनागराजा&lt;br&gt;&#xA;थोमेन्तो थुतिगीतिकासतेहि। ()&lt;br&gt;&#xA;६०.&lt;br&gt;&#xA;एवं काहळभेरिसङ्खवीणा-&lt;br&gt;&#xA;घण्टावीजनिछत्तचामरेहि,&lt;br&gt;&#xA;नच्‍चादीहिचलाजपञ्‍चमेहि&lt;br&gt;&#xA;दीपद्धुपधजेहि मानयुं तं। ()&lt;br&gt;&#xA;६१.&lt;br&gt;&#xA;सिद्धत्थो पटिसिद्धमारधेय्यो&lt;br&gt;&#xA;कत्तुं अत्तवसे सदेवलोकं,&lt;br&gt;&#xA;सुत्वा वायमतीति बोधिमण्डे&lt;br&gt;&#xA;मारो तत्र समारभित्थगन्तुं। ()&lt;br&gt;&#xA;६२.&lt;br&gt;&#xA;तस्मिं खो समये भयावहानि&lt;br&gt;&#xA;मारस्सो’तरणाय कारणानि,&lt;br&gt;&#xA;चक्खचापाथगतानि दुन्‍निमित्त-&lt;br&gt;&#xA;रूपादीनि तिलोकलोचनस्स। ()&lt;br&gt;&#xA;६३.&lt;br&gt;&#xA;सुक्ख’म्होधररावभेरिराव-&lt;br&gt;&#xA;विप्फाराबधिरीकतम्बरम्पि,&lt;br&gt;&#xA;भीमं विज्‍जुलता’सिघट्टणेहि&lt;br&gt;&#xA;मारस्सा’हवम्ब्डलाभमाह। ()&lt;br&gt;&#xA;६४.&lt;br&gt;&#xA;मारस्सा’गमनञ्‍जसे रजोव&lt;br&gt;&#xA;वाजीनं खुरघट्टणेन जातो,&lt;br&gt;&#xA;उक्‍कापातसतं जनेसि तस्स&lt;br&gt;&#xA;चक्खवानिट्ठफखलं दिसासु डाहो। ()&lt;br&gt;&#xA;६५.&lt;br&gt;&#xA;वेहासे विचरुं कबन्धरूपा&lt;br&gt;&#xA;काकोला बलिपुट्ठवायसारी,&lt;br&gt;&#xA;उन्‍नादिंसु खरानिलो पवायी&lt;br&gt;&#xA;अब्भुट्ठासि रजो दिसासु धूमो। ()&lt;br&gt;&#xA;६६.&lt;br&gt;&#xA;आलोको विगतो घणन्धकारो&lt;br&gt;&#xA;ओतिण्णो महिकासमाभिकिण्णो,&lt;br&gt;&#xA;आकासो पथवि भूसं पकम्पि&lt;br&gt;&#xA;मेघच्छन्‍नदिनं दिनं बभूव। ()&lt;br&gt;&#xA;६७.&lt;br&gt;&#xA;सिद्धत्थञ्हि असिद्धमत्थमेतम्&lt;br&gt;&#xA;कातुं अस्सवमारकिङ्करामे,&lt;br&gt;&#xA;वत्वे’था’ति पजापती ससेनो&lt;br&gt;&#xA;तत्थेव’न्तरधायि तावदेव। ()&lt;br&gt;&#xA;६८.&lt;br&gt;&#xA;सा सेता पुरतो पजापतिस्स&lt;br&gt;&#xA;आसी बारसयोजनं विनद्धा,&lt;br&gt;&#xA;एवं दक्खिणवामनो च लोक-&lt;br&gt;&#xA;धात्वन्तावधीमासि पच्छतो’पि। ()&lt;br&gt;&#xA;६९.&lt;br&gt;&#xA;उद्धं सा नवयोजनप्पमाणा&lt;br&gt;&#xA;सद्दो भूमिविदारणोरि’वा सि,&lt;br&gt;&#xA;सो’पड्ढं सतयोजनं बभूव&lt;br&gt;&#xA;उच्‍चं सो गिरिमेखलो गजिन्दो। ()&lt;br&gt;&#xA;७०.&lt;br&gt;&#xA;नाहेसुं परिसासु निम्मितासुम्&lt;br&gt;&#xA;द्वेयोधा सदिसायुधादधाना,&lt;br&gt;&#xA;तब्यासेन अलञ्हि लोमहंसो&lt;br&gt;&#xA;यस्सा’नुस्सरणेन चे सिया मे। ()&lt;br&gt;&#xA;७१.&lt;br&gt;&#xA;मापेत्वा सहसा सहस्सबाहुम्&lt;br&gt;&#xA;गण्हित्वा विविधायुधानि तेहि,&lt;br&gt;&#xA;आरूळ्हो गिरिमेखलं ससेनो&lt;br&gt;&#xA;मारो पातुरहोसि बद्धवेरो। ()&lt;br&gt;&#xA;७२.&lt;br&gt;&#xA;देवेसो यससा समं सकेन&lt;br&gt;&#xA;सेतच्छत्त मगञ्छि संहरित्वा,&lt;br&gt;&#xA;देवेसो यससा समं सकेन&lt;br&gt;&#xA;सङक्खं पिट्ठिगतं विधाय धावी। () (यमकबन्धनं)&lt;br&gt;&#xA;७३.&lt;br&gt;&#xA;सङ्कोचा’ननकाहलो जगाम&lt;br&gt;&#xA;पातालं खलु कालनागराजा,&lt;br&gt;&#xA;वीणादोणिसखो सखानपेखो&lt;br&gt;&#xA;तम्हा पञ्‍चसिखो कलहुं पलायि। ()&lt;br&gt;&#xA;७४.&lt;br&gt;&#xA;दिस्वा मारबलं समोसरन्तम्&lt;br&gt;&#xA;सम्पत्ता जनता पलायि भीता,&lt;br&gt;&#xA;सोसीहो’व विहासि सक्यसीहो&lt;br&gt;&#xA;एको कमारकरिन्दकुम्हभेदी। ()&lt;br&gt;&#xA;७५.&lt;br&gt;&#xA;पस्सित्वा’धरकन्तिभारमस्स&lt;br&gt;&#xA;वत्तम्होरुह मिन्दिराविहारं,&lt;br&gt;&#xA;सिद्धत्थेन समो नचत्थि लोके&lt;br&gt;&#xA;इच्‍चेवं कलिमा’ह मारसेनं। ()&lt;br&gt;&#xA;७६.&lt;br&gt;&#xA;एतससा’भिमुखा मयं कदाचि&lt;br&gt;&#xA;नोसक्‍कोम’भियुज्झितुन्ति ताता,&lt;br&gt;&#xA;वत्वा उत्तरपस्सतो समारो&lt;br&gt;&#xA;खन्धावारमबन्धि बद्धवेरो।&lt;br&gt;&#xA;७७.&lt;br&gt;&#xA;दिस्वा’ज्झोत्थरमानमारसेनम्&lt;br&gt;&#xA;आरक्खावरणं थिरं विधाय,&lt;br&gt;&#xA;खन्धावारमबन्धि सोपि वीरो&lt;br&gt;&#xA;जेतुं तं दसपारमी भटेहि। ()&lt;br&gt;&#xA;७८.&lt;br&gt;&#xA;मारो भुधरमेरुचक्‍कवाळे&lt;br&gt;&#xA;रुक्खादीनि विचुण्णितुं समत्थं,&lt;br&gt;&#xA;खोभेत्वा भुवनत्तयं दिसासु&lt;br&gt;&#xA;उट्ठापेसि समीरणं सुघोरं। ()&lt;br&gt;&#xA;७९.&lt;br&gt;&#xA;वातो पारमिधामवारितो सो&lt;br&gt;&#xA;नित्तेजं पलयानिलस्समोपि,&lt;br&gt;&#xA;पत्तो चामरमन्दमारुतोव&lt;br&gt;&#xA;तन्देहोतुपरिस्समं जहासि। ()&lt;br&gt;&#xA;८०.&lt;br&gt;&#xA;धारावेगविहिन्‍नभूमिभागम्&lt;br&gt;&#xA;गम्भीरा’सनिरावनिब्भरा’घं,&lt;br&gt;&#xA;मारो मापयि तुङ्गवीचभङ्गम्&lt;br&gt;&#xA;वस्सोघं परिपातरुक्खसेलं। ()&lt;br&gt;&#xA;८१.&lt;br&gt;&#xA;वीरो पारमिपाळिबन्धनेन&lt;br&gt;&#xA;रक्खं बन्धि निजन्तभावखेत्ते,&lt;br&gt;&#xA;तेनो’घो विपथङ्गमो विपक्ख-&lt;br&gt;&#xA;सेनाया’सि पवाहणे निदानं। ()&lt;br&gt;&#xA;८२.&lt;br&gt;&#xA;तेजोखण्डसमानमत्तनो सो&lt;br&gt;&#xA;तत्तं पज्‍जलितं सजोतिभूतं,&lt;br&gt;&#xA;मापेत्वो’पलवस्समप्पसय्हम्&lt;br&gt;&#xA;झापेतुं तमुपक्‍कमित्थ मारो। ()&lt;br&gt;&#xA;८३.&lt;br&gt;&#xA;मारस्सेव पतन्तमुत्तमङ्गे&lt;br&gt;&#xA;घोरं पारमिवायुवेगरुद्धं,&lt;br&gt;&#xA;तंवस्सं वजिरासनूपचारे&lt;br&gt;&#xA;पूजापुप्फगुळत्तनं जगाम। ()&lt;br&gt;&#xA;८४.&lt;br&gt;&#xA;अस्सद्धो विसदिद्धतिण्हधारम्&lt;br&gt;&#xA;आदित्तं पिहितम्बरो’दरं सो,&lt;br&gt;&#xA;मापेसि असिसत्तितोमरादि-&lt;br&gt;&#xA;वस्सं सब्बदिसानिपातमानं। ()&lt;br&gt;&#xA;८५.&lt;br&gt;&#xA;तस्मिं पारमिवम्मवम्मितस्मिम्&lt;br&gt;&#xA;विस्सट्ठा’युधवुट्ठि कुण्ठितग्गा,&lt;br&gt;&#xA;पत्वा सम्पति पुप्फवुट्ठिभावम्&lt;br&gt;&#xA;तप्पादासनमत्थके पपात। ()&lt;br&gt;&#xA;८६.&lt;br&gt;&#xA;मारो विच्‍चिटचिच्‍चिटायमानम्&lt;br&gt;&#xA;संवट्टानलखण्डविब्भमं सो,&lt;br&gt;&#xA;वस्सङ्गारमयं सविप्फुलिङ्गम्&lt;br&gt;&#xA;उट्ठापेसि पलासपकुप्फवण्णं। ()&lt;br&gt;&#xA;८७.&lt;br&gt;&#xA;खिप्पंपारमिमन्तजप्पनेन&lt;br&gt;&#xA;अङ्गारानिनिवारितानितानि,&lt;br&gt;&#xA;तंबुद्धङ्कुरपुण्णचन्दबिम्बम्&lt;br&gt;&#xA;सेवन्तानिविकिण्णभानिवासुं। ()&lt;br&gt;&#xA;८८.&lt;br&gt;&#xA;भस्मीकातुमलन्तिमारवेरिम्&lt;br&gt;&#xA;धूमाकिण्णमनिग्गतग्गिजालं,&lt;br&gt;&#xA;मारोभेरवरावमुस्सदाभ-&lt;br&gt;&#xA;मब्भुट्ठापयिखारभस्मवस्सं। ()&lt;br&gt;&#xA;८९.&lt;br&gt;&#xA;सेतामुद्धनिविप्पकिण्णभस्मिम्&lt;br&gt;&#xA;तंवस्संचितपारमीबलेन,&lt;br&gt;&#xA;पत्वाचन्दनगन्धचुण्णभावम्&lt;br&gt;&#xA;मारारिस्सपपातपादमूले। ()&lt;br&gt;&#xA;९०.&lt;br&gt;&#xA;अस्मिं गुवलयालवाळगब्भे&lt;br&gt;&#xA;सम्पातानलदड्ढवण्णुधारं,&lt;br&gt;&#xA;उत्तासावहमत्तनो’पि कण्हो&lt;br&gt;&#xA;वस्सापेसि उळारवण्णुवस्सं। ()&lt;br&gt;&#xA;९१.&lt;br&gt;&#xA;दिस्वा’ङक्घीनखरालिरंसिगङ्गा-&lt;br&gt;&#xA;तीरुस्सारितवण्णुरासि मस्स,&lt;br&gt;&#xA;अङ्गारो’व’धिकोधपावकेन&lt;br&gt;&#xA;कण्हो कण्हतरो’सि झापितत्तो। ()&lt;br&gt;&#xA;९२.&lt;br&gt;&#xA;धूपायन्तमवीचिमच्‍चिमन्तम्&lt;br&gt;&#xA;सम्फुट्ठं घनफेणणबुब्बुलेहि,&lt;br&gt;&#xA;वस्सं पङ्कमयं भुसं निमुग्गो&lt;br&gt;&#xA;मारो मापयि पञ्‍चकामपङ्के। ()&lt;br&gt;&#xA;९३.&lt;br&gt;&#xA;तस्मिंपारमिसत्तीसितिभूते&lt;br&gt;&#xA;पङ्के चन्दनपङ्कभावयाते,&lt;br&gt;&#xA;मारो पस्सिय फुल्‍लपङ्कजाहम्&lt;br&gt;&#xA;कोपा पङ्कहताननोरिवासि। ()&lt;br&gt;&#xA;९४.&lt;br&gt;&#xA;मारारिं इमिना हनामहन्ती&lt;br&gt;&#xA;सो लोकन्तरियत्धकारघोरं,&lt;br&gt;&#xA;मारो सूविविदारियं दिसासु&lt;br&gt;&#xA;उट्ठापेसिघनन्धकारखन्धं। ()&lt;br&gt;&#xA;९५.&lt;br&gt;&#xA;सो’यं पारमिजातरंसिजाल-&lt;br&gt;&#xA;भिन्‍ना’सेसतमोजिनङ्कुरेणो,&lt;br&gt;&#xA;पल्‍लङ्कोदयपब्बतोदितो’सि&lt;br&gt;&#xA;कामं मारतुसारसोसनाय। ()&lt;br&gt;&#xA;९६.&lt;br&gt;&#xA;एतं गण्हथ बन्धथा’ति वत्वा&lt;br&gt;&#xA;निट्ठं कप्पमवण्णियं कवीहि,&lt;br&gt;&#xA;सद्धिं मारबलेनु’पागतो सो&lt;br&gt;&#xA;कुद्धो युद्धमका पमत्तबन्धु। ()&lt;br&gt;&#xA;९७.&lt;br&gt;&#xA;तं दिस्वा’चलनिच्‍चलट्ठमेस&lt;br&gt;&#xA;पल्‍लङ्को नचपापुणाति तुय्हं,&lt;br&gt;&#xA;मय्हं हे’सु’पकपक्पतेव तस्मा&lt;br&gt;&#xA;अस्मा वुट्ठहथा’वुसोत्य’वोच। ()&lt;br&gt;&#xA;९८.&lt;br&gt;&#xA;एका’पी समतिंसपारमीनम्&lt;br&gt;&#xA;पल्‍लङ्कत्थमपूरिता तया’ति,&lt;br&gt;&#xA;वुत्ते सो खिपि निज्‍जितो’रचक्‍कम्&lt;br&gt;&#xA;चक्‍कं चक्‍कवरङ्कितस्स सीसे। ()&lt;br&gt;&#xA;९९.&lt;br&gt;&#xA;तं चक्‍कायुधमुज्झितप्पभावम्&lt;br&gt;&#xA;युद्धे लद्धजयस्स मारजिस्स,&lt;br&gt;&#xA;उस्सिसम्हि वरासनूपचारे&lt;br&gt;&#xA;सेतच्छन्तमिवुस्सितं रराज। ()&lt;br&gt;&#xA;१००.&lt;br&gt;&#xA;तुय्हं सञ्‍चिननम्हि पारमीनम्&lt;br&gt;&#xA;को सक्खी’ति अहञ्‍च सक्खिहोमि,&lt;br&gt;&#xA;सक्खी’गन्ति पवत्तमारसेना-&lt;br&gt;&#xA;घोसो भुमिविदारणोरि’वासि। ()&lt;br&gt;&#xA;१०१.&lt;br&gt;&#xA;दापेन्तोनिजसक्खिमुग्गतेजो&lt;br&gt;&#xA;बाहुंतावपसारयी पविरो,&lt;br&gt;&#xA;सक्खीहन्तीवदं’व मारसेनम्&lt;br&gt;&#xA;तज्‍जेन्तो’व बभूव भुमिचालो। ()&lt;br&gt;&#xA;१०२.&lt;br&gt;&#xA;मातङ्गो गिरिमेखलो छितारिम्&lt;br&gt;&#xA;वन्दन्तो’वपपात जन्‍नुकेहि,&lt;br&gt;&#xA;मारो लद्धपराजयो निवत्थ-&lt;br&gt;&#xA;वत्थस्सा’पि अनिस्सरो पलायि। ()&lt;br&gt;&#xA;१०३.&lt;br&gt;&#xA;घोरमारबलवारणाधिप-&lt;br&gt;&#xA;मानदप्पनिभकुम्भदारणो,&lt;br&gt;&#xA;बोधिमूलवजिरासनोपरि&lt;br&gt;&#xA;केसरीव विरराज मारजि। ()&lt;br&gt;&#xA;इति मेधानन्दाभिधानेन यतिना विरचिते सकल कवकिजन हदयानन्ददाननिदाने जिनवंसदीपे अविदूरे निदाने देवपुत्त मारबल विद्धंसन पवत्तिपरिदीपो द्वादसमो सग्गो।&lt;br&gt;&#xA;१.&lt;br&gt;&#xA;निखिलमारतुसारविसोसिनो&lt;br&gt;&#xA;अथजिनङक्‍कुरदीधितिमालिनो,&lt;br&gt;&#xA;रवि कतावसरो’व’पराचलम्&lt;br&gt;&#xA;(दुत’विलम्बित) गामिमुपागमी। ()&lt;br&gt;&#xA;२.&lt;br&gt;&#xA;जलधिवारिसिनेहसुपुरिते&lt;br&gt;&#xA;अभवि पंसुमहीतलमल्‍लके,&lt;br&gt;&#xA;पणिहितापरभुधरवत्तिका-&lt;br&gt;&#xA;जलितदीपसिखे’व नभोमणि। ()&lt;br&gt;&#xA;३.&lt;br&gt;&#xA;उदयपब्बतगब्भसमुब्भवम्&lt;br&gt;&#xA;सकयसोपटिबिम्बसमंसुभं,&lt;br&gt;&#xA;सपदि तप्पमुखे ससिमण्डलम्&lt;br&gt;&#xA;कसिणमण्डलविब्भममुब्बहि। ()&lt;br&gt;&#xA;४.&lt;br&gt;&#xA;अरुणवण्णसुधाकर भाकरा&lt;br&gt;&#xA;दिवससन्धिविलासिनिया खणं,&lt;br&gt;&#xA;परिहरिंसु’दयापरभुधर-&lt;br&gt;&#xA;सवणगं मणिमण्डन विब्भमं। ()&lt;br&gt;&#xA;५.&lt;br&gt;&#xA;रविधुरा विधुरा सरसीवधु&lt;br&gt;&#xA;कमलकोमलकोसपुटञ्‍जली,&lt;br&gt;&#xA;उपवने पवने’रितभूरुहा&lt;br&gt;&#xA;पनमितानमिताव तपोधनं। () (यमकबन्धनं।)&lt;br&gt;&#xA;६.&lt;br&gt;&#xA;अपरसागरमुद्धनि भासुरम्&lt;br&gt;&#xA;तिमिरजालपरं रविमण्डलं,&lt;br&gt;&#xA;मुकुलितम्बुरुहस्सिरिमाहरि&lt;br&gt;&#xA;भमरचक्‍कभरं सरसूपरि। ()&lt;br&gt;&#xA;७.&lt;br&gt;&#xA;लवणवारिधिकाचसरावके&lt;br&gt;&#xA;अपरभूधर कूट भुजप्पिता,&lt;br&gt;&#xA;सूरियमण्डलपाति निमुज्‍जिय&lt;br&gt;&#xA;पुरिमयाममुखंनकिमाहरि। ()&lt;br&gt;&#xA;८.&lt;br&gt;&#xA;मणिपभारुण भाकर मण्डलम्&lt;br&gt;&#xA;तमनुभुय महम्बुधिराहुना,&lt;br&gt;&#xA;मुखगतंवमितं वियक लोहितम्&lt;br&gt;&#xA;जलदराजि रराज दिनच्‍चये। ()&lt;br&gt;&#xA;९.&lt;br&gt;&#xA;विततमेघपभाहि मुहुं मुहुम्&lt;br&gt;&#xA;कळित पाटल पल्‍लव सम्पदं,&lt;br&gt;&#xA;वनघटं विटपन्तरगं कमा&lt;br&gt;&#xA;फूटतमोपटलंपरिणामयी ()&lt;br&gt;&#xA;१०.&lt;br&gt;&#xA;सुभजनेभजनेनिरपेक्खिनी&lt;br&gt;&#xA;विपतिनी पतिनीव रजस्सला,&lt;br&gt;&#xA;सुमधुपे मधुपे परिवज्‍जयुम्&lt;br&gt;&#xA;कमलिनीमलिनीकतनिरजा। () (यमकबन्धनं।)&lt;br&gt;&#xA;११.&lt;br&gt;&#xA;मधुमदालिकुला मकुलावली&lt;br&gt;&#xA;अनिलभङ्ग तरङ्ग भुजेरिता,&lt;br&gt;&#xA;पदुमिनी रमणीहि सिरिमतो&lt;br&gt;&#xA;सुमहितामणिकिङ्किणिसेणिव। ()&lt;br&gt;&#xA;१२.&lt;br&gt;&#xA;रसिकपक्‍क फलाफल सालिसु&lt;br&gt;&#xA;तरुसिरेसु समोसरमानका,&lt;br&gt;&#xA;तिमिरखण्डनिभा बधिरीकरुम्&lt;br&gt;&#xA;रविपथं विरुतेहि विभङ्गमा। ()&lt;br&gt;&#xA;१३.&lt;br&gt;&#xA;कुमुदिनीपमदा’थसुधाकर-&lt;br&gt;&#xA;करसतेहि परामसनापरं,&lt;br&gt;&#xA;कुसुमहासविलासधरा भुसम्&lt;br&gt;&#xA;भुवनवन्दिरगब्भमलङ्करि। ()&lt;br&gt;&#xA;१४.&lt;br&gt;&#xA;हिमकरो हरिणञ्‍जनहारिना&lt;br&gt;&#xA;निजकरेन निराकरि तङ्खणे,&lt;br&gt;&#xA;सकललोक’विलोचन सम्भवम्&lt;br&gt;&#xA;घनतमोपटलंहिसजो यथा। () (सिलेसबन्धनं)&lt;br&gt;&#xA;१५.&lt;br&gt;&#xA;सपदिपारमितारमितासयो&lt;br&gt;&#xA;नवम’नुस्सतियासतिया परं,&lt;br&gt;&#xA;अधिकता’धि समाधि समाहितो&lt;br&gt;&#xA;पुरिमजातिभवे तिभवे सरि। () (यमकबन्धनं)&lt;br&gt;&#xA;१६.&lt;br&gt;&#xA;सुमतिपादक झान समुट्ठितो&lt;br&gt;&#xA;पुरिमखन्धसमूहमनुक्‍कमं,&lt;br&gt;&#xA;असरिसो’पनिसिन्‍नजयासन-&lt;br&gt;&#xA;प्पभुति यावसुमेधभवावधिं। ()&lt;br&gt;&#xA;१७.&lt;br&gt;&#xA;इधभवे समनन्तरजातियम्&lt;br&gt;&#xA;तदियखन्धपबन्धमनुस्सरि,&lt;br&gt;&#xA;तिचतुपञ्‍चछसत्त नव’ट्ठपि&lt;br&gt;&#xA;दसपि विसतितिंसति जातियो। ()&lt;br&gt;&#xA;१८.&lt;br&gt;&#xA;लहुमनुस्सरिताळिस जातियो&lt;br&gt;&#xA;पभव खन्धवसेन तहिंतहिं,&lt;br&gt;&#xA;भवसतंभवुपड्ढसतंभव-&lt;br&gt;&#xA;दससतंभवलक्खमथापरं ()&lt;br&gt;&#xA;१९.&lt;br&gt;&#xA;अपरिमाण युगन्तगजातियो&lt;br&gt;&#xA;अपरिमाण विवट्टगजातियो,&lt;br&gt;&#xA;अपरिमाण युगन्त विवट्टगा&lt;br&gt;&#xA;अपरिमाण गुणो सरिजातियो। ()&lt;br&gt;&#xA;२०.&lt;br&gt;&#xA;चतुसुयोनिसुसत्तमनट्ठिति-&lt;br&gt;&#xA;तिभवपञ्‍चगतीसुपरिब्भमिं,&lt;br&gt;&#xA;कसिरभारवहो अहमञ्‍जसे&lt;br&gt;&#xA;सकटभारवहो गवजोयथा। ()&lt;br&gt;&#xA;२१.&lt;br&gt;&#xA;इतिसमञ्‍ञ धरो’सिममुत्र’हम्&lt;br&gt;&#xA;इति निहीनपसत्थ कुलो भविं,&lt;br&gt;&#xA;इति भविं अभीरूपविरूपिमा&lt;br&gt;&#xA;इतिपि भत्त फखलाफल माहरिं। ()&lt;br&gt;&#xA;२२.&lt;br&gt;&#xA;अनुभविंकुसलाकुसलारहम्&lt;br&gt;&#xA;विविधदुक्खमदुक्ख मदुक्ख खं,&lt;br&gt;&#xA;दससतायु सतायुमितोभविम्&lt;br&gt;&#xA;इतिभवंतिभवंसमनुस्सरि। () (यमकबन्धनं)&lt;br&gt;&#xA;२३.&lt;br&gt;&#xA;इतिह यावसुमेध भवं सुधी&lt;br&gt;&#xA;सुमरिया’तिगता’मितजातियो,&lt;br&gt;&#xA;असरि सोपटिलोमवसा ततो-&lt;br&gt;&#xA;प्पभुति याव इतो ततियं भवं। ()&lt;br&gt;&#xA;२४.&lt;br&gt;&#xA;पुनरमुत्र ततोभवतो चुतो&lt;br&gt;&#xA;समुपपज्‍जि मनन्तरजातियं,&lt;br&gt;&#xA;तहिमहंतुसिते तिदसालये&lt;br&gt;&#xA;भविमतिज्‍जुति सन्तुसिताभिधो। ()&lt;br&gt;&#xA;२५.&lt;br&gt;&#xA;तुसितदेवनिकायसमत्वयो&lt;br&gt;&#xA;परमरूप विलासधरो’भविं,&lt;br&gt;&#xA;सुमधुरामतमाहरि मिदिसम्&lt;br&gt;&#xA;अनुभविंसुखमिन्द्रिय गोचरं। ()&lt;br&gt;&#xA;२६.&lt;br&gt;&#xA;समुपजीविममानुसहायन-&lt;br&gt;&#xA;चतुसहस्स महंतुसितालये,&lt;br&gt;&#xA;मरुगणम्बुरुहासनयाचनम्&lt;br&gt;&#xA;इह पटिच्‍च ततो भवतो चुतो। ()&lt;br&gt;&#xA;२७.&lt;br&gt;&#xA;जननिराजिनिया मणिचेतिये&lt;br&gt;&#xA;सुगतधातुमिवा’समकुच्छियं,&lt;br&gt;&#xA;रविकुले पटिसन्धिमहं पित्र-&lt;br&gt;&#xA;नरपतिं अधिकिच्‍च समप्पयिं। ()&lt;br&gt;&#xA;२८.&lt;br&gt;&#xA;इतिह रूपमरूपमनादिकम्&lt;br&gt;&#xA;विपरिवत्तति वत्तति नापरं,&lt;br&gt;&#xA;विसतिया सति याव धिया’सनम्&lt;br&gt;&#xA;विहतमोहतमो’सि भवे सुधी। () (यमकबन्धनं।)&lt;br&gt;&#xA;२९.&lt;br&gt;&#xA;चुतुपपत्तिपबन्धवसेनहि&lt;br&gt;&#xA;अवसवकत्तनधातुपरम्परा,&lt;br&gt;&#xA;जलितदीपसिखे’व पवत्तति&lt;br&gt;&#xA;नयिधपुग्गलवेदककारको। ()&lt;br&gt;&#xA;३०.&lt;br&gt;&#xA;पुरिमखन्धपबन्धमनेकधा&lt;br&gt;&#xA;इतिववत्थयतो हि कुदिट्ठियो,&lt;br&gt;&#xA;अपगता’त्तनि वीसतिवत्थुका&lt;br&gt;&#xA;तमिहदिट्ठिविसुद्धि’ति वुच्‍चति। ()&lt;br&gt;&#xA;३१.&lt;br&gt;&#xA;सतिमतो रविमण्डलसन्तिभा&lt;br&gt;&#xA;सकटमग्गनिभा’यमनुस्सति,&lt;br&gt;&#xA;पुरिमजातिसु नाभिविरज्झति&lt;br&gt;&#xA;सरवये सरभङ्गसरो यथा। ()&lt;br&gt;&#xA;३२.&lt;br&gt;&#xA;अचुतियाचुतियामति मासने&lt;br&gt;&#xA;सुतवती’तवती’हति बुज्झितुं,&lt;br&gt;&#xA;समुदिते’मुदिते कुमुदानि’म&lt;br&gt;&#xA;नकमला कमलानि अलङ्करि। () (यमकबन्धनं।)&lt;br&gt;&#xA;३३.&lt;br&gt;&#xA;रुचिरचन्दमरिचिविलेपिनी&lt;br&gt;&#xA;कुमुदसण्डविकासविहासिनी,&lt;br&gt;&#xA;रजनिमज्झिमयामविलासिनी&lt;br&gt;&#xA;तदधिसीलधनं विजाभासि किं ()&lt;br&gt;&#xA;३४.&lt;br&gt;&#xA;घनसुनीलविसालतपोवनम्&lt;br&gt;&#xA;अनलभासुरकीटकुलाकुलं,&lt;br&gt;&#xA;रजनिराजिनिया कुसुमाकुला-&lt;br&gt;&#xA;विरळकेसकलापसिरिं भजी। ()&lt;br&gt;&#xA;३५.&lt;br&gt;&#xA;तदुपहाररतायि’व कोमुदी-&lt;br&gt;&#xA;भुजलताय विभावरिभीरुया,&lt;br&gt;&#xA;गहितलाजकभाजनविब्भमम्&lt;br&gt;&#xA;फुटितकेरवकानन माहरि। ()&lt;br&gt;&#xA;३६.&lt;br&gt;&#xA;तिभुवनेकरविं रविभत्तरि&lt;br&gt;&#xA;अपरदीपगते सरसीवधू,&lt;br&gt;&#xA;रजनिया विहितावसरा’पि किम्&lt;br&gt;&#xA;परिचरिंसु पतिब्बतमब्भुतं। ()&lt;br&gt;&#xA;३७.&lt;br&gt;&#xA;परिलसिंसु भुसं भुवने’वु भो&lt;br&gt;&#xA;रविपथे वितता, विततारका,&lt;br&gt;&#xA;अनिमिसे हि महाय महिमतो&lt;br&gt;&#xA;जलितदीपसिखाच महीतले। ()&lt;br&gt;&#xA;३८.&lt;br&gt;&#xA;मकरतेनकेतनसन्तिभा&lt;br&gt;&#xA;तुहिनदीधितिदीधिति मज्झिमे,&lt;br&gt;&#xA;निसि ददार सदारसरागिनम्&lt;br&gt;&#xA;हदयकेरवकेरवकाननं। () (यमकबन्धनं)&lt;br&gt;&#xA;३९.&lt;br&gt;&#xA;अथ भवाभवदिट्ठिविभेद नम्&lt;br&gt;&#xA;विमति मोह तमोपुटपाट नं,&lt;br&gt;&#xA;चुतुपपातपभुति विजान नम्&lt;br&gt;&#xA;कथमलत्थ सदिब्बविलोच नं। ()&lt;br&gt;&#xA;४०.&lt;br&gt;&#xA;कुसलकम्मपभावसमुब्भवम्&lt;br&gt;&#xA;सुखुमदुरगतानि’पि गोचरं,&lt;br&gt;&#xA;अनिमिसान पसादविलोचनम्&lt;br&gt;&#xA;रुधिरसेम्भमकलापगतंक यथा। ()&lt;br&gt;&#xA;४१.&lt;br&gt;&#xA;तथरिव’क्खिसमेन सुधासिनम्&lt;br&gt;&#xA;विमतिदिट्ठिमिसोधनहेतुना,&lt;br&gt;&#xA;हतमनोपकिलेसमलेन सो&lt;br&gt;&#xA;विगतमानुसकेनहि चक्खुना। ()&lt;br&gt;&#xA;४२.&lt;br&gt;&#xA;करतलम्बुरुहोपरिचक्खुमा&lt;br&gt;&#xA;यथारिवा’मलकीबदरीफलं,&lt;br&gt;&#xA;चुतुपपत्तिगतेपि तथागते&lt;br&gt;&#xA;तिभुवनम्हि यथिच्छित मद्दस। ()&lt;br&gt;&#xA;४३.&lt;br&gt;&#xA;नवुपपातखणेच चुतिक्खणे&lt;br&gt;&#xA;विसयभावमुपेन्ति तथागता,&lt;br&gt;&#xA;तदुपचारवसेनि’हदस्सनम्&lt;br&gt;&#xA;खमति अट्ठकथाचरियासभो। ()&lt;br&gt;&#xA;४४.&lt;br&gt;&#xA;उपधिहीन’धिहनीनतथागते&lt;br&gt;&#xA;अनपनीतपणीत तथागते,&lt;br&gt;&#xA;अनभिरूप’भिरूपतथागते&lt;br&gt;&#xA;सुगति दुग्गति दुग्ग मुपागते। () (यमकबन्धनं।)&lt;br&gt;&#xA;४५.&lt;br&gt;&#xA;तिरियमुद्धमधोपतितीय सो&lt;br&gt;&#xA;मतिपहं अभिपस्सि यथारहं,&lt;br&gt;&#xA;निचितकम्मपथेच तथागते&lt;br&gt;&#xA;उपरि पादकझानसमुट्ठितो। ()&lt;br&gt;&#xA;४६.&lt;br&gt;&#xA;अकुसलानि करिंसु इमे तिधा&lt;br&gt;&#xA;सुचरितानि करिंसु तिधा इमे,&lt;br&gt;&#xA;अरियमग्गफलेहिक समङ्गिनो&lt;br&gt;&#xA;नसमणा’तिपि अन्तिमवत्थुना। ()&lt;br&gt;&#xA;४७.&lt;br&gt;&#xA;गुणनिराकरणेन असाधवो&lt;br&gt;&#xA;उपवदिंसु नसन्ति गुणा’ति’मे,&lt;br&gt;&#xA;अपिचसपक्पुरिसा’रियपुग्गले&lt;br&gt;&#xA;तदनुरूपगुणेहि पसंसयुं। ()&lt;br&gt;&#xA;४८.&lt;br&gt;&#xA;वितथलद्धिपरामसना इमे&lt;br&gt;&#xA;परमलद्धिपरामसना इमे,&lt;br&gt;&#xA;गहितलद्धिवसेन तहिंतहिम्&lt;br&gt;&#xA;निचितकम्मपथा जनता अयं। ()&lt;br&gt;&#xA;४९.&lt;br&gt;&#xA;चतुरपायमपायमपायतिम्&lt;br&gt;&#xA;उपगता सुगति सुगतिंइति,&lt;br&gt;&#xA;यति समाहितवाहितवा’ द्दस&lt;br&gt;&#xA;अनिमिसक्खिसमक्खिसमन्वितो। () (यमकबन्धनं)&lt;br&gt;&#xA;५०.&lt;br&gt;&#xA;सम्मासम्मसतोसतो सतिमतो कम्मादिहेतुब्भवम्&lt;br&gt;&#xA;रूपारूपमनागतङ्नि महा मोहन्धकारो धिया,&lt;br&gt;&#xA;अब्भत्थङ्गमि याय सोळसविधा कङ्खाचतेकालिका&lt;br&gt;&#xA;साकङ्खातरणब्बिसुद्धु दुतियेयामे पवत्ता मति। ()&lt;br&gt;&#xA;इति मेधानन्दाभिधानेनयतिना विरचिते सकलकविजन हदयानन्ददाननिदाने जिनवंसदीपे अविदुरे निदाने पुब्बेनिवासञाणदिब्बचक्खुञाणाधिगम पवत्तिपरिदीपो तेरसमो सग्गो।&lt;br&gt;&#xA;१.&lt;br&gt;&#xA;सुधाकरे विकसितकेरवाकरे&lt;br&gt;&#xA;कमेनु’ पासति सति पच्छिमं दिसं,&lt;br&gt;&#xA;विहावरी ससिरुचिराननं जिनम्&lt;br&gt;&#xA;भजन्ति पच्छिममथयाम मोतरि। ()&lt;br&gt;&#xA;२.&lt;br&gt;&#xA;खणं निसापति विरहातुरेव’यम्&lt;br&gt;&#xA;निसावधू मलिनपयोधरम्बरा,&lt;br&gt;&#xA;चतुद्दिसायतनयनेहि सम्पति&lt;br&gt;&#xA;मुमोच सीकरनिकरस्सुबिन्दवो। ()&lt;br&gt;&#xA;३.&lt;br&gt;&#xA;किलेसनासनपसुतो समाधिना&lt;br&gt;&#xA;पुथुज्‍जनो तदनुसयं यथुब्बहे,&lt;br&gt;&#xA;तथं’सुना भुवनकलङ्कसोधनो&lt;br&gt;&#xA;नहे कलानिधि सकलङ्क मुब्बही। ()&lt;br&gt;&#xA;४.&lt;br&gt;&#xA;पुरत्थिमे नभसि विकिण्ण तारका-&lt;br&gt;&#xA;पबन्धनिब्भरतिमिरं वियाकरी&lt;br&gt;&#xA;निसावधु वलयितहारभासुर-&lt;br&gt;&#xA;सुनीलकोमलनवकुन्तलस्सिरिं। ()&lt;br&gt;&#xA;५.&lt;br&gt;&#xA;विपस्सनाबलविमलीकतन्तरो&lt;br&gt;&#xA;जिनङ्कुरो दुरितमलंव चन्दिमा,&lt;br&gt;&#xA;मरिचिसञ्‍चयधवलीकतम्बरो&lt;br&gt;&#xA;तमोचयं तमनुचरं निराकरी। ()&lt;br&gt;&#xA;६.&lt;br&gt;&#xA;पवायि सीतलमलयानिलो भुसम्&lt;br&gt;&#xA;दिसङ्गना सिसिरतुसारबिन्दवो,&lt;br&gt;&#xA;मुमोच सा विचरि निसा निसाकर-&lt;br&gt;&#xA;मरीचिमञ्‍जरिपरिचुम्बिते भुवि। ()&lt;br&gt;&#xA;७.&lt;br&gt;&#xA;निरङ्गणे निरुपकिलेस निच्‍चले&lt;br&gt;&#xA;मुदुम्हि कमक्मनियविसुद्धिभावगे,&lt;br&gt;&#xA;समाहिते मनसि विपस्सनामनम्&lt;br&gt;&#xA;अथासवक्खयमतिया’ भीनीहरि। ()&lt;br&gt;&#xA;८.&lt;br&gt;&#xA;सबारसङ्गिकभवचक्‍क मज्झगा&lt;br&gt;&#xA;अनुक्‍कमेन’पि पटिलोमतो सुधी&lt;br&gt;&#xA;ववत्थयं यमरियञाणदस्सनम्&lt;br&gt;&#xA;विसुद्धिया विसद्धिया तदुच्‍चते। ()&lt;br&gt;&#xA;९.&lt;br&gt;&#xA;खणेन यो सरति सहस्सलोचनो&lt;br&gt;&#xA;यथावतो दससतमत्थ मस्सपि,&lt;br&gt;&#xA;विधातुनो निजचरणङ्गुलिप्पभा-&lt;br&gt;&#xA;विभुसिता’खिलभुवनोदरस्स’पि। ()&lt;br&gt;&#xA;१०.&lt;br&gt;&#xA;असेसनीवरणतुसारसोसिनो&lt;br&gt;&#xA;समाधिसम्भव’ खिलझानलाभिनो,&lt;br&gt;&#xA;जगत्तयं करबदरं’व दस्सिनो&lt;br&gt;&#xA;नयस्स कस्सचि विसयत्त मागतं। ()&lt;br&gt;&#xA;११.&lt;br&gt;&#xA;अदिट्ठ मप्पटि विदितं सयंपुरा&lt;br&gt;&#xA;अनुत्तरंतमरियञाणदस्सनं,&lt;br&gt;&#xA;इमस्स गोतमसमणस्स सिज्झते&lt;br&gt;&#xA;गरूपसेवनविरहस्स अब्भूतं। ()&lt;br&gt;&#xA;१२.&lt;br&gt;&#xA;भवेभवे परिवितदानपारमि-&lt;br&gt;&#xA;बलेन’हू विजटितलोभबन्धनो,&lt;br&gt;&#xA;समेत्तिखन्त्यनुगतसीलपारमी-&lt;br&gt;&#xA;जलेन निब्बुतपटिघादिपावको। ()&lt;br&gt;&#xA;१३.&lt;br&gt;&#xA;भवेभवे भवि थिरञाणपारमी-&lt;br&gt;&#xA;पधंसिता’खिलविपरीतदस्सनो,&lt;br&gt;&#xA;विनायकपक्पभुति गरूपसेवन-&lt;br&gt;&#xA;वसेन पुच्छिय हतमोहसंसयो। ()&lt;br&gt;&#xA;१४.&lt;br&gt;&#xA;भवेभवे बुधजनपुजनादिना&lt;br&gt;&#xA;गरूभिवादनबहुमाननादिना,&lt;br&gt;&#xA;जनापचायनविधिना विनोदयि&lt;br&gt;&#xA;सदप्प मुन्‍नति मभिमान मुद्धटं। ()&lt;br&gt;&#xA;१५.&lt;br&gt;&#xA;भवेभवे विभवरतिं रतिंभवे&lt;br&gt;&#xA;अनङ्गसङ्गमरति मङ्गनारतिं,&lt;br&gt;&#xA;घरा’भिनिक्खमिय’नगारियंरतो&lt;br&gt;&#xA;अपानुदी पटिलभि झान मत्तना। ()&lt;br&gt;&#xA;१६.&lt;br&gt;&#xA;भवेभवे स’वीरिय सच्‍चपारमी-&lt;br&gt;&#xA;परायणो अधिकुसलेसु चारतिं,&lt;br&gt;&#xA;जहं वचीदुरितमलं चतुब्बिधम्&lt;br&gt;&#xA;विसोधयी निजहदयञ्‍च पग्गही। ()&lt;br&gt;&#xA;१७.&lt;br&gt;&#xA;भवे भवे इति समतिंसपारमी-&lt;br&gt;&#xA;विसुज्झिता’ कुसलमनोमलिमसो,&lt;br&gt;&#xA;कमेन इन्द्रिय परिपाकतं गतो&lt;br&gt;&#xA;नचञ्‍ञसम्पद महिपत्थयी सुधी। ()&lt;br&gt;&#xA;१८.&lt;br&gt;&#xA;भवे भवे अगणितमेव बोधिया&lt;br&gt;&#xA;दयाय चोदितहदयो’हि कपत्थनं,&lt;br&gt;&#xA;अका चतुब्बिधफलसम्पदा ततो&lt;br&gt;&#xA;पदिस्सरे निरवसरा रिव’न्तनि। ()&lt;br&gt;&#xA;१९.&lt;br&gt;&#xA;भवे भवे सकपणिधानसत्तिया&lt;br&gt;&#xA;तिधा’हिसङक्खतकुसलं इमस्स भो,&lt;br&gt;&#xA;नसाधये किमरियञाणदस्सनम्&lt;br&gt;&#xA;अनञ्‍ञपुग्गलविसयं नसंसयो। ()&lt;br&gt;&#xA;२०.&lt;br&gt;&#xA;अनिच्‍चतो’दयवयताय दुक्खतो&lt;br&gt;&#xA;सदुक्खतायपि अविधेयतादिना,&lt;br&gt;&#xA;अनत्ततो वरमति खन्धपञ्‍चकम्&lt;br&gt;&#xA;पुनप्पुनं समुपपरिक्ख मुस्सही। ()&lt;br&gt;&#xA;२१.&lt;br&gt;&#xA;कलापसम्मसनमुखेन बारस-&lt;br&gt;&#xA;विधे अनादिकभवचक्‍कनिस्सिते,&lt;br&gt;&#xA;कमेन सत्तसु अनुपस्सनासु सो&lt;br&gt;&#xA;जिनङ्कुरो तदवयवे’भिनीहरि। ()&lt;br&gt;&#xA;२२.&lt;br&gt;&#xA;अनिच्‍चतोभुसमनुपस्समुद्धरि&lt;br&gt;&#xA;असेससङ्खतगतनिच्‍चसञ्‍ञितं,&lt;br&gt;&#xA;अनत्ततो समनुविपस्स दुक्खतो&lt;br&gt;&#xA;ससङ्खतेपजहि सुखत्तसञ्‍ञितं। ()&lt;br&gt;&#xA;२३.&lt;br&gt;&#xA;विनोदयी सुमति विरागनिब्बिदा-&lt;br&gt;&#xA;वसेन सङ्खतगतरागनन्दियो,&lt;br&gt;&#xA;निरोधनिस्सजनवसा’नुपस्सिय&lt;br&gt;&#xA;तथोदयादियनमसेसङ्घते। ()&lt;br&gt;&#xA;२४.&lt;br&gt;&#xA;विधायदुब्बिधमनुपस्सतो कसतो&lt;br&gt;&#xA;असेससङक्खतमपि नामरूपतो,&lt;br&gt;&#xA;निदानतो पुनखणतो’दयब्बयम्&lt;br&gt;&#xA;उपट्ठहि द्विगुणितपञ्‍चविसधा। ()&lt;br&gt;&#xA;२५.&lt;br&gt;&#xA;सुधीमतो तरुणविपस्सनायि’मे&lt;br&gt;&#xA;विपस्सकस्सि’ति दसुपक्‍किलेसका,&lt;br&gt;&#xA;भवुंपभासतिमतिपीतिनिच्छयो&lt;br&gt;&#xA;सुखी’हनासमथनिकन्त्युपेक्खना। ()&lt;br&gt;&#xA;२६.&lt;br&gt;&#xA;पसन्‍नलोहित परिपुण्णविग्गहा&lt;br&gt;&#xA;विनिग्गता निरवधिलोकधातुसु,&lt;br&gt;&#xA;विपस्सनाबलपभवा’भिपत्थरि&lt;br&gt;&#xA;सुधन्तकञ्‍चनरसपिञ्‍जरप्पभा। ()&lt;br&gt;&#xA;२७.&lt;br&gt;&#xA;अयंपथो नभवति तप्पभादयो&lt;br&gt;&#xA;विसत्तिकापभुतिकिलेसवत्थुका,&lt;br&gt;&#xA;पुनोदयब्बय मनुपस्सतो ततो&lt;br&gt;&#xA;पथो समुब्भवि दसुपक्‍किलेसगं। ()&lt;br&gt;&#xA;२८.&lt;br&gt;&#xA;पथापथं समुपपरिक्खतोइति&lt;br&gt;&#xA;सुधीमतो तरुणविपस्सकस्सया,&lt;br&gt;&#xA;समुट्ठिता निसितविपस्सनामति&lt;br&gt;&#xA;पथापथिक्खणकविसुद्धि वुच्‍चते। ()&lt;br&gt;&#xA;२९.&lt;br&gt;&#xA;नरासभो अधिगतञाततीरण-&lt;br&gt;&#xA;परिञ्‍ञवा उपरिपहाणसङ्खया,&lt;br&gt;&#xA;परिञ्‍ञया उभय विसुद्धिसिद्धिया&lt;br&gt;&#xA;तिसच्‍चदस्सनपसुतो समारभी। ()&lt;br&gt;&#xA;३०.&lt;br&gt;&#xA;अनिच्‍चलक्खणमपकि दुक्खलक्खणम्&lt;br&gt;&#xA;अनत्तलक्खणमथ सब्बसङ्खते,&lt;br&gt;&#xA;यथावतो नसमनुपस्सि सन्तति-&lt;br&gt;&#xA;रियापथेहिच पिहितंघणेनसो। ()&lt;br&gt;&#xA;३१.&lt;br&gt;&#xA;विसोधयं मतिमुदयब्बये ततो&lt;br&gt;&#xA;लहुं तिलक्खणविसदत्तगो भुसं,&lt;br&gt;&#xA;विपस्सनापथपटिपन्‍न मत्तना&lt;br&gt;&#xA;अलत्थभङ्गधिभयञाणमादिकं। ()&lt;br&gt;&#xA;३२.&lt;br&gt;&#xA;सयम्भुनो उपरिनवानुपस्सना-&lt;br&gt;&#xA;विभावना नवगुणवण्णनायिध,&lt;br&gt;&#xA;विधीयते नवविधञ्णभावना&lt;br&gt;&#xA;पवुच्‍चते सपकटिपदाविसुद्धिति। ()&lt;br&gt;&#xA;३३.&lt;br&gt;&#xA;मतीहितिहिपि चतुसच्‍चछादक-&lt;br&gt;&#xA;तमोविधंसन समनन्तरं थिरं,&lt;br&gt;&#xA;निरोधगोचरमलभित्थ गोत्रभु-&lt;br&gt;&#xA;मतिं सुधी अनरियगोत्तबाहिरं। ()&lt;br&gt;&#xA;३४.&lt;br&gt;&#xA;पसत्थगोत्रभुमतिदिन्‍नसञ्‍ञकम्&lt;br&gt;&#xA;समूलमुद्धटकलुसत्तयं सुधी,&lt;br&gt;&#xA;विबन्धदुग्गतिविनिपातनादिकम्&lt;br&gt;&#xA;अथादिमंपटिलभी ञाणदस्सनं। ()&lt;br&gt;&#xA;३५.&lt;br&gt;&#xA;यदेवनन्तरफलदन्ति पण्डिता&lt;br&gt;&#xA;वदन्तितप्फलमपि पच्‍चवेक्खणं,&lt;br&gt;&#xA;अलत्थ सो पुन दुतियाय भुमिया&lt;br&gt;&#xA;विपस्सनं समधिगमाय भावयी। ()&lt;br&gt;&#xA;३६.&lt;br&gt;&#xA;भुसोविसोसित भवदुक्खकद्दमम्&lt;br&gt;&#xA;अकालिकं तनुकतकिब्बिसत्तयं,&lt;br&gt;&#xA;अनुत्तरं दुतियमलत्थ तप्फलम्&lt;br&gt;&#xA;सपच्‍चवेक्खणमथ ञाणदस्सनं। ()&lt;br&gt;&#xA;३७.&lt;br&gt;&#xA;विपस्सनंपुनरपिभावयं सयम्&lt;br&gt;&#xA;समुद्धटालयपटिघं भवापहं,&lt;br&gt;&#xA;सपच्‍चवेक्खणफलञाणमज्झगा&lt;br&gt;&#xA;अनुत्तरं ततियक ञाणदस्सनं। ()&lt;br&gt;&#xA;३८.&lt;br&gt;&#xA;तिलक्खणं थिरमतिमा’भिपत्तिया&lt;br&gt;&#xA;सुभावयिक उपरि चतुत्थभुमिया,&lt;br&gt;&#xA;अवारियासनिरिव तालमत्थके&lt;br&gt;&#xA;किलेसमुद्धनिरनिहच्‍चचारिनं। ()&lt;br&gt;&#xA;३९.&lt;br&gt;&#xA;निवारिताखिल भवचक्‍कविब्भमम्&lt;br&gt;&#xA;सवासनापरिमित पकापनासनं,&lt;br&gt;&#xA;अनञ्‍ञगोचर वरञाणदस्सनम्&lt;br&gt;&#xA;अलत्थ तप्फलमपिपच्‍चवेक्खणं। ()&lt;br&gt;&#xA;४०.&lt;br&gt;&#xA;तदासवक्खयमतिग्ञाणदस्सन-&lt;br&gt;&#xA;विसुद्धिवुच्‍चति अरहत्तपत्तिया,&lt;br&gt;&#xA;सहेवचुद्दसविध बुद्धबुद्धियो&lt;br&gt;&#xA;जिनो चतुब्बिध पटिसम्भिदालभी। ()&lt;br&gt;&#xA;४१.&lt;br&gt;&#xA;असाधारणं ञाणछक्‍कंबलानि&lt;br&gt;&#xA;दस’ट्ठारसावेणिका बुद्धधम्मा,&lt;br&gt;&#xA;चतुद्धाविसारज्‍जमिद्धानुभावा&lt;br&gt;&#xA;समिद्धासहेचारहत्तेन तस्स। ()&lt;br&gt;&#xA;४२.&lt;br&gt;&#xA;अभिञ्‍ञेय्यधम्मे अभिञ्‍ञाय सामम्&lt;br&gt;&#xA;परिञ्‍ञेय्य धम्मे परिञ्‍ञाय सामं,&lt;br&gt;&#xA;पहातब्ब धम्मे पहन्त्वान सामम्&lt;br&gt;&#xA;सनिब्बानमग्गप्फलं सच्छिकत्वा। ()&lt;br&gt;&#xA;४३.&lt;br&gt;&#xA;सियायावताञेय्य धम्मप्पवत्ति&lt;br&gt;&#xA;सियातावता तस्स ञाणप्पवत्ति,&lt;br&gt;&#xA;अभिञ्‍ञाय सब्बञ्‍ञुताञाण मासि&lt;br&gt;&#xA;सहेवारहत्तेन सब्बञ्‍ञु बुद्धो। ()&lt;br&gt;&#xA;४४.&lt;br&gt;&#xA;महामोहनिद्दापगोमग्गञाण-&lt;br&gt;&#xA;प्पबुद्धो’हिसम्बोधिया सोभमानो,&lt;br&gt;&#xA;मुनिन्दो दिनिन्दं’ सुसन्दोहहासि-&lt;br&gt;&#xA;’न्दिरामन्दिरिन्दिवराभंअहासि। ()&lt;br&gt;&#xA;४५.&lt;br&gt;&#xA;सुबुद्धाभिसम्बोधिपुब्बाचलम्भा&lt;br&gt;&#xA;सहेवारुणो बुद्धसूरोदयेन,&lt;br&gt;&#xA;समुट्ठासि वेनेय्य बन्धूहिसद्धिम्&lt;br&gt;&#xA;पबुज्झिंसु अब्भुग्गतम्होजकोसा। ()&lt;br&gt;&#xA;४६.&lt;br&gt;&#xA;उळारावभासो तदा जातिखेत्ते&lt;br&gt;&#xA;भुसंपातुभुतो महीसम्पवेधि,&lt;br&gt;&#xA;सिळासाळसेळावतंसा सुभानि&lt;br&gt;&#xA;निमत्तानि बत्तिंसजातातिलोके। ()&lt;br&gt;&#xA;४७.&lt;br&gt;&#xA;तमोजालविद्धंसनादीनि लोके&lt;br&gt;&#xA;करोन्तोव चत्तारिकिच्‍चानि’मानि,&lt;br&gt;&#xA;समुट्ठासि तस्मिंखणे रंसिमालि&lt;br&gt;&#xA;रिवादिच्‍चवंसुब्भवो बुद्धसूरो। ()&lt;br&gt;&#xA;४८.&lt;br&gt;&#xA;महीलाजवुट्ठीहि सञ्छन्‍नभुता&lt;br&gt;&#xA;नभं कनिब्भरं गन्धधुपद्धजेहि,&lt;br&gt;&#xA;छण्होकुला केवलं लोकधातु&lt;br&gt;&#xA;महामङक्गलावास कलीलावलम्बिं ()&lt;br&gt;&#xA;४९.&lt;br&gt;&#xA;तदातप्पदम्भोज पूजागतानम्&lt;br&gt;&#xA;सिरो भत्तिभारञ्‍जलीनं सुरानं,&lt;br&gt;&#xA;निरालम्बमाकास रन्धं बभास&lt;br&gt;&#xA;पभासार चूळामणिहका’कराळं। ()&lt;br&gt;&#xA;५०.&lt;br&gt;&#xA;गुणोनाम सक्खन्धसन्तान सुद्धि&lt;br&gt;&#xA;सकोसुद्धखन्व्धप्पबन्धोहि बुद्धो,&lt;br&gt;&#xA;नमोबुद्धभुतस्स निप्फन्तञाण-&lt;br&gt;&#xA;प्पहाणानुभावाहिरूपस्सतस्स। ()&lt;br&gt;&#xA;इति मेधानन्दाभिधानेनयतिना विरचिते सकलकविजन हदयानन्ददाननिदाने जिनवंसदीपे अविदुरे निदाने महा बोधिसत्तस्स अरियमग्गञाणाभिसम्बोधि समधिगम पवत्तिपरिदीपो चुद्दसमो सग्गो।&lt;br&gt;&#xA;जिनवंसदीपे अविदुरे निदानभागो दुतियो।&lt;br&gt;&#xA;१.&lt;br&gt;&#xA;अस्सेव पकल्‍लङ्कवरस्सकारणा&lt;br&gt;&#xA;सीसक्खिमंसानि च दारसुनवो,&lt;br&gt;&#xA;दत्वा चिरस्सं अकरिन्ति दुक्‍करम्&lt;br&gt;&#xA;सो (इन्दवंसा’)भिधजो विचिन्तयी। ()&lt;br&gt;&#xA;२.&lt;br&gt;&#xA;पल्‍लङ्कतो ताव नवुट्ठहं तहिम्&lt;br&gt;&#xA;पल्‍लङ्कमाधाय निसज्‍ज सत्तहं,&lt;br&gt;&#xA;सङ्कप्पपुण्णो’धिसमाधयो मुनि&lt;br&gt;&#xA;सम्मा समापज्‍जि अनेककोटियो। ()&lt;br&gt;&#xA;३.&lt;br&gt;&#xA;ना’यं जहाते विजयासना’लयम्&lt;br&gt;&#xA;यंकिञ्‍चिकिच्‍चं करणियमस्सहि,&lt;br&gt;&#xA;संविज्‍जते दानिपि काचि देवता&lt;br&gt;&#xA;सङ्काभिघा’ताभिवितक्‍कयुं इति। ()&lt;br&gt;&#xA;४.&lt;br&gt;&#xA;तासं विदित्वान वितक्‍कमासना&lt;br&gt;&#xA;अब्भुट्ठितो सो गगनङ्गणं खणं,&lt;br&gt;&#xA;संदस्सयन्तो यमपाटिहारियम्&lt;br&gt;&#xA;निस्संसयो संसयसल्‍लमुद्धरी। ()&lt;br&gt;&#xA;५.&lt;br&gt;&#xA;निस्साय पल्‍लङ्कमिमं महीरुहम्&lt;br&gt;&#xA;सम्पत्तसम्बोधिपदो’स्मि चिन्तिय,&lt;br&gt;&#xA;ओरुय्ह पकल्‍लङ्कठितप्पदेसतो&lt;br&gt;&#xA;पुब्बुत्तरानञ्हि दिसान मन्तरा। ()&lt;br&gt;&#xA;६.&lt;br&gt;&#xA;सत्ताह मिन्दिवरचारुलोचन-&lt;br&gt;&#xA;पञ्‍चप्पभासारनिसेचनेन सो,&lt;br&gt;&#xA;समपूजयन्तो जयबोधिमासनम्&lt;br&gt;&#xA;अट्ठासि लोकेकविलोचनो जिनो। ()&lt;br&gt;&#xA;७.&lt;br&gt;&#xA;गन्त्वा ठीतट्ठानजयासनन्तरा&lt;br&gt;&#xA;पुब्बापरस्सं दिसि सत्तवासरं,&lt;br&gt;&#xA;निक्खित्तचक्‍कङ्कितपादपङ्कजो&lt;br&gt;&#xA;सो चङ्कमी निम्मितरतनचङ्कमे। ()&lt;br&gt;&#xA;८.&lt;br&gt;&#xA;सो बोधितो उत्तरपच्छिमन्तरा&lt;br&gt;&#xA;देवेहि नानारतनेहि निम्मिते,&lt;br&gt;&#xA;सत्ताहमत्तं मणिमन्दिरे मुनि&lt;br&gt;&#xA;सम्माभिधम्मं पविहासि सम्मसं। ()&lt;br&gt;&#xA;९.&lt;br&gt;&#xA;मन्थाचले’नम्बुनिधिं’व केसवो&lt;br&gt;&#xA;विञ्‍ञाणकण्डादिटसा चतुब्बिधं,&lt;br&gt;&#xA;तस्मिं निसिन्‍नो मुनि धम्मसङ्गणि-&lt;br&gt;&#xA;मालोलयी ञाणबलेन दुद्दसं। ()&lt;br&gt;&#xA;१०.&lt;br&gt;&#xA;वेभङ्गियं खन्धविभङ्गमादिकम्&lt;br&gt;&#xA;गम्भीरमट्ठारसधा सुदुब्बुधं,&lt;br&gt;&#xA;सो मारभङ्गो’थ विभङ्गसागरम्&lt;br&gt;&#xA;संखोभयी ग्ञाणयुगन्तवायुना। ()&lt;br&gt;&#xA;११.&lt;br&gt;&#xA;सो धातुसुञ्‍ञत्तपजाननो जिनो&lt;br&gt;&#xA;निस्सत्तनिज्‍जिवसभावधातुयो,&lt;br&gt;&#xA;वित्थारयन्तो तदनन्तरं वरम्&lt;br&gt;&#xA;नानानयं धातुकथं ववत्थयी। ()&lt;br&gt;&#xA;१२.&lt;br&gt;&#xA;खन्धादिपञ्‍ञत्तिवसेन छब्बिधा&lt;br&gt;&#xA;पञ्‍ञत्तियो’ति सुविभत्तमातिकं,&lt;br&gt;&#xA;पञ्‍ञाय सब्बञ्‍ञुजिनो’थ पुग्गल-&lt;br&gt;&#xA;पञ्‍ञत्ति मालोलयि अग्गपुग्गलो। ()&lt;br&gt;&#xA;१३.&lt;br&gt;&#xA;वादीभसीहो सकवादमण्डलम्&lt;br&gt;&#xA;ओरुय्ह सम्मा परवादमण्डलं,&lt;br&gt;&#xA;सुत्तानि सङ्गय्ह सहस्समट्ठधा&lt;br&gt;&#xA;संखित्त मादो मुखवादयुत्तिकं। ()&lt;br&gt;&#xA;१४.&lt;br&gt;&#xA;ञाणेन वित्थारियमान मत्तनो&lt;br&gt;&#xA;किञ्‍चाप्य’नन्तापरियन्त मुत्तमं,&lt;br&gt;&#xA;तक्‍कीहि नक्‍कावचरं नकेहिचि&lt;br&gt;&#xA;नाथो कथावत्थु मथा’भिसम्मसि। ()&lt;br&gt;&#xA;१५.&lt;br&gt;&#xA;यं मूलखन्धादिवसा दसब्बिधम्&lt;br&gt;&#xA;उद्देसनिद्देसपदा’नुरूपतो,&lt;br&gt;&#xA;निट्ठानतो संसयतो विभागियम्&lt;br&gt;&#xA;गम्भीरञाणेन’थ सागरूपमं। ()&lt;br&gt;&#xA;१६.&lt;br&gt;&#xA;सन्तं पणितं निपुणं सुदुद्दसम्&lt;br&gt;&#xA;गुळ्हं अतक्‍कावचरं अचिन्तियं,&lt;br&gt;&#xA;नानानयं तं यमकं सुसञ्‍ञमो&lt;br&gt;&#xA;धम्मस्सरो सम्मसि निप्पदेसतो। ()&lt;br&gt;&#xA;१७.&lt;br&gt;&#xA;नानानयु’त्तुङ्गतरङ्गनिब्भरम्&lt;br&gt;&#xA;नेय्यत्थनीतत्थमणिहि मण्डितं,&lt;br&gt;&#xA;धम्मन्तरावट्टसतं अथापरम्&lt;br&gt;&#xA;सद्धम्मखन्धोदकखन्धपूरितं। ()&lt;br&gt;&#xA;१८.&lt;br&gt;&#xA;सत्था चतुब्बिस तिमत्तपच्‍चय-&lt;br&gt;&#xA;वेलं परिच्छेदविसालपट्टनं,&lt;br&gt;&#xA;गम्भीरपट्ठान महण्णवं कथम्&lt;br&gt;&#xA;आलोलयं सम्मसि ञाणमेरुना। ()&lt;br&gt;&#xA;१९.&lt;br&gt;&#xA;निस्सङ्गञाणो मुनि हेतुपच्‍चयो&lt;br&gt;&#xA;इच्‍चादिना’रोपितमातिकारहं,&lt;br&gt;&#xA;निद्दिट्ठनिदेदसपदं पपञ्‍चित-&lt;br&gt;&#xA;ञेय्यं चतुब्बीसविधं सुदुब्बुधं। ()&lt;br&gt;&#xA;२०.&lt;br&gt;&#xA;निस्साय बावीसविधे तिके तिक-&lt;br&gt;&#xA;पट्ठान मन्तोगधनामरूपिके&lt;br&gt;&#xA;निस्साय निस्सेसके तथा दुक-&lt;br&gt;&#xA;पट्ठान मन्तोगधनामरूपिके ()&lt;br&gt;&#xA;२१.&lt;br&gt;&#xA;बाविसमत्ता तिकमातिका दुके&lt;br&gt;&#xA;पक्खिप्प पट्ठानविदं दुकन्तिकं,&lt;br&gt;&#xA;बावीसमत्ताय तिके सतंदुके&lt;br&gt;&#xA;पक्खिप्प पट्ठानमिदंक तिकद्दुकं। ()&lt;br&gt;&#xA;२२.&lt;br&gt;&#xA;कत्वा तिकेस्वे’व तिके दुवीसति&lt;br&gt;&#xA;पट्ठान मन्तोगतिके तिकत्तिकं,&lt;br&gt;&#xA;कत्वा दुकेस्वे’व तथा सतंदुके&lt;br&gt;&#xA;पट्ठान मन्तागेतिके दुकद्दुकं। ()&lt;br&gt;&#xA;२३.&lt;br&gt;&#xA;इच्‍चानुलोमे जनयानि पक्खिपम्&lt;br&gt;&#xA;छ प्पच्‍चनीये’पि नयानि पक्खिपं,&lt;br&gt;&#xA;एवं खिपित्वा अनुलोमपच्‍चनि-&lt;br&gt;&#xA;येचा’पि छ प्पच्‍चनिया’नुलोमके। ()&lt;br&gt;&#xA;२४.&lt;br&gt;&#xA;गम्भीरपट्ठानमहोदधिं इति&lt;br&gt;&#xA;सङ्खोभयं सम्मसि ञाणमेरुना,&lt;br&gt;&#xA;तं सम्मसन्तस्स सवत्थुकं छवि-&lt;br&gt;&#xA;वण्णो पसन्तो’सि पसीदि लोहितं। ()&lt;br&gt;&#xA;२५.&lt;br&gt;&#xA;तस्मिंखणे चत्तजवण्णधातुयो&lt;br&gt;&#xA;अट्ठंसु ठानम्हि असितिहत्थके,&lt;br&gt;&#xA;अञ्‍ञत्र’धिट्ठानबलं सरीरतो&lt;br&gt;&#xA;छब्बण्णरंसी विसरा’हिनिच्छरुं। ()&lt;br&gt;&#xA;२६.&lt;br&gt;&#xA;सेवालकालिन्दिनदि’न्दिरापति-&lt;br&gt;&#xA;निलम्बरि’न्दिवरवण्णसन्तिभा,&lt;br&gt;&#xA;केस’क्खिमस्सूहिक विनिग्गता भुसम्&lt;br&gt;&#xA;नीलप्पभा’सेसदिसा अलङ्करुं। ()&lt;br&gt;&#xA;२७.&lt;br&gt;&#xA;तासं वसा’ सेसदिसाविलासिनी&lt;br&gt;&#xA;आसुं यथा पारुतनीलकम्बला,&lt;br&gt;&#xA;ता चक्‍कवाळाति पपूरयन्तियो&lt;br&gt;&#xA;धाविंसु निलोपलचुण्णसन्‍निभा। ()&lt;br&gt;&#xA;२८.&lt;br&gt;&#xA;निस्सेसलोकं हरितालकुङ्कुम-&lt;br&gt;&#xA;चुण्णेहि सोवण्णरसेहि मिस्सकं,&lt;br&gt;&#xA;आलेपयन्तीविय पीतरंसियो&lt;br&gt;&#xA;या निग्गता कञ्‍चनसन्‍निभत्तचा। ()&lt;br&gt;&#xA;२९.&lt;br&gt;&#xA;तासं वसेना’सि सिणेरुपब्बत-&lt;br&gt;&#xA;राजा विलिनो’व महण्णवे जलं,&lt;br&gt;&#xA;संकप्पिता’व’ट्ठ दिसागजा’भवुम्&lt;br&gt;&#xA;निद्धन्तचामीकरकप्पनादिना। ()&lt;br&gt;&#xA;३०.&lt;br&gt;&#xA;लाखारसानं परिसेचनं विय&lt;br&gt;&#xA;निन्दूरचुण्णो’किरणं’व यादिसि,&lt;br&gt;&#xA;सञ्झापभारत्तसुरत्तरंसियो&lt;br&gt;&#xA;निक्खम्म धाविंसु समंसलोहिता। ()&lt;br&gt;&#xA;३१.&lt;br&gt;&#xA;तासं वसेना’खिलभूमिकामिनी&lt;br&gt;&#xA;आसी निमुग्गारिव उत्तरण्णवे,&lt;br&gt;&#xA;अम्भोजरागेहि सुनिम्मितानि’व&lt;br&gt;&#xA;सब्बानि दब्बान्य’भवुं जगत्तये।()&lt;br&gt;&#xA;३२.&lt;br&gt;&#xA;याकुन्दसोगन्धिकचन्दचन्दिका-&lt;br&gt;&#xA;कप्पूरखीरोदधिवीचिपण्डरा,&lt;br&gt;&#xA;अट्ठीहि दाठाही वितस्सटा भुसम्&lt;br&gt;&#xA;ओदातरंसी धवलीकरुं दिसा। ()&lt;br&gt;&#xA;३३.&lt;br&gt;&#xA;तासं वसेना’सि यथा महीवधु&lt;br&gt;&#xA;ओदातवत्थेहि निवत्थपारुता,&lt;br&gt;&#xA;ता खीरधारापरिसेकबन्धुरा&lt;br&gt;&#xA;धाविंसु बुद्धस्स यसोनिभापभा। ()&lt;br&gt;&#xA;३४.&lt;br&gt;&#xA;सब्बादिसायो’खिललोकधातुयो&lt;br&gt;&#xA;मञ्‍जिट्ठपङ्केहि विलेपयन्ति’च,&lt;br&gt;&#xA;निक्खम्म मञ्‍जिट्ठपभा ततोततो&lt;br&gt;&#xA;धाविंसु सञ्‍चुण्णपवाळसन्तिभा ()&lt;br&gt;&#xA;३५.&lt;br&gt;&#xA;नीलादिधातुस्सरसेहि पञ्‍चहि&lt;br&gt;&#xA;वण्णेहि पुप्फेहि मणीहिसत्तहि,&lt;br&gt;&#xA;सम्पूरयन्ती’व पभा पभस्सरा&lt;br&gt;&#xA;निक्खम्म लोकं सकलं अलङ्करुं। ()&lt;br&gt;&#xA;३६.&lt;br&gt;&#xA;ता रंसियो ब्यापिय मेदिनिं मही-&lt;br&gt;&#xA;सन्धारकं वारि मथो समीरणं,&lt;br&gt;&#xA;हेट्ठा’जटाकासतलं तथूपरि&lt;br&gt;&#xA;गण्हिंसु लोकं तिरियं निरावधिं। ()&lt;br&gt;&#xA;३७.&lt;br&gt;&#xA;देवद्दुमु’य्यानविमानभुसण-&lt;br&gt;&#xA;चन्द’क्‍कतारानिकरा’मरा ततो,&lt;br&gt;&#xA;सण्ठानमत्तेहि विजानिया’भवुम्&lt;br&gt;&#xA;ता निग्गता अज्‍जतना’पि धावरे। ()&lt;br&gt;&#xA;३८.&lt;br&gt;&#xA;तम्हा’भीगन्त्वा घननीलसाखिनो&lt;br&gt;&#xA;निग्रोधसाखिस्स’जपालसञ्‍ञिनो,&lt;br&gt;&#xA;मूले निसज्‍जा’धिसुखं विमुत्तिजम्&lt;br&gt;&#xA;सत्था’नुभोन्तो पविहासि सत्तहं। ()&lt;br&gt;&#xA;३९.&lt;br&gt;&#xA;ओरुय्ह तस्मिंसमये विमानतो&lt;br&gt;&#xA;दानादयो पारमियो भवाभवं,&lt;br&gt;&#xA;धावं असाधारणञाणसिद्धिया&lt;br&gt;&#xA;एसो’व ना’हं अभिसङ्खरिं इति। ()&lt;br&gt;&#xA;४०.&lt;br&gt;&#xA;ओतारपेखो नविपस्स एत्तकम्&lt;br&gt;&#xA;कालं कलङ्कं अकलङ्करूपिनो,&lt;br&gt;&#xA;सोका’कुलो अच्छि छमाय सोळस-&lt;br&gt;&#xA;लेखा विलेखं कलिमा अवम्मुखो। ()&lt;br&gt;&#xA;४१.&lt;br&gt;&#xA;कस्मा नपञ्‍ञायति’दानि नोपिता&lt;br&gt;&#xA;ओलोकयन्ति क्‍व गतो’ति दुक्खितं,&lt;br&gt;&#xA;सोकेन लेखा लिखमान मञ्‍जसे&lt;br&gt;&#xA;दिस्वा निसिन्‍नं पितरं सुदुम्मुखं। ()&lt;br&gt;&#xA;४२.&lt;br&gt;&#xA;तत्रो पगन्त्वा वसवत्तिधीतरो&lt;br&gt;&#xA;पुच्छिंसु तण्हा अरती रगा लहुं,&lt;br&gt;&#xA;किं तात किं तात किमेत्थ झायसि&lt;br&gt;&#xA;को ते परो केन पराजितो तुवं। ()&lt;br&gt;&#xA;४३.&lt;br&gt;&#xA;सुद्धोदनस्सा’वनिपस्स ओरसो&lt;br&gt;&#xA;पत्वा’हिसम्बोधिपदंक मुखे मसिं,&lt;br&gt;&#xA;मक्खेसि मे छिन्दितमारबन्धनो&lt;br&gt;&#xA;तस्मा’नुसोचामि कथेसि पापिमा। ()&lt;br&gt;&#xA;४४.&lt;br&gt;&#xA;आनीय तं मत्तगजं’व मारजिम्&lt;br&gt;&#xA;रागादिपासेहि मयं सुबन्धिय,&lt;br&gt;&#xA;दस्साम वो पस्सथ तात नो बलम्&lt;br&gt;&#xA;मासोचि माझायि’ति धीतरो’ब्रवुं। ()&lt;br&gt;&#xA;४५.&lt;br&gt;&#xA;सिङ्गारसङ्गामधरा’वतारिनी&lt;br&gt;&#xA;भुभङ्गबाणासनमत्तधारिनी,&lt;br&gt;&#xA;आरोपिता’पाङ्गसरा’प्य’निस्सरा&lt;br&gt;&#xA;कामारिमारारिसरव्यदारणे। ()&lt;br&gt;&#xA;४६.&lt;br&gt;&#xA;सेवालनीलामलकुन्तलाकुला&lt;br&gt;&#xA;बालिन्दुलेखे’वललाटमण्डला&lt;br&gt;&#xA;निलुप्पलक्खी चलहेमकुण्डला-&lt;br&gt;&#xA;लङ्कारकण्णा’लिकलापभा’लका ()&lt;br&gt;&#xA;४७.&lt;br&gt;&#xA;वाणिलतावेल्‍लितफुल्‍लमालती-&lt;br&gt;&#xA;दन्तावली पल्‍लवपाटलाधरा,&lt;br&gt;&#xA;कन्दप्पकीळालयहेमकाहळ-&lt;br&gt;&#xA;सङ्कासनासा कमलामलानना। ()&lt;br&gt;&#xA;४८.&lt;br&gt;&#xA;विज्‍जुल्‍लता चारुभुजा चलाचल-&lt;br&gt;&#xA;लीलावलम्बत्थनहंसमण्डला,&lt;br&gt;&#xA;चामीकरालिङ्गविलासकन्धरा&lt;br&gt;&#xA;लावण्ण वल्‍लिदलकोमलङ्गुली। ()&lt;br&gt;&#xA;४९.&lt;br&gt;&#xA;निम्मेखलालिनविलग्गभागिनी&lt;br&gt;&#xA;कीळानदीकुलविसालसोणिनी,&lt;br&gt;&#xA;कन्दप्पदप्पानलधूमकज्‍जल-&lt;br&gt;&#xA;रोमावलिवेल्‍लितनाभिमण्डल। ()&lt;br&gt;&#xA;५०.&lt;br&gt;&#xA;पीनोरुजङ्घा कलिकानखावली&lt;br&gt;&#xA;ता’नङक्गरङ्गङजहारिविग्गहा,&lt;br&gt;&#xA;मारङ्गना यत्र निरङ्गणो जिनो&lt;br&gt;&#xA;तत्रा’गमुं रागसुरामदा’तुरा। ()&lt;br&gt;&#xA;५१.&lt;br&gt;&#xA;अङ्गीरसस्सा’ननसोण्णदप्पणे&lt;br&gt;&#xA;ता सुन्दरी बिम्बितलोचनिन्दिरा,&lt;br&gt;&#xA;कन्दप्पकीळाकलहं विधातवे&lt;br&gt;&#xA;कालोयमिच्‍चाहु तुवं यदिच्छसि। ()&lt;br&gt;&#xA;५२.&lt;br&gt;&#xA;व्यापारिता ते परिचारिका मयम्&lt;br&gt;&#xA;एत्थागता होम मनोभुना’धुना,&lt;br&gt;&#xA;वत्तम्बुजानं परिचुम्बने अयम्&lt;br&gt;&#xA;कालोनु भोगोतम किंनयिच्छसि। ()&lt;br&gt;&#xA;५३.&lt;br&gt;&#xA;भो पुण्णकुम्भे’व तवो’रमन्दिरे&lt;br&gt;&#xA;उद्धग्गलोमु’स्सितनीलकेतने,&lt;br&gt;&#xA;कामाहिसेकुस्सवमङ्गलाय नो&lt;br&gt;&#xA;सज्‍जेथि’मे पीनपयोधरे नकिं। ()&lt;br&gt;&#xA;५४.&lt;br&gt;&#xA;वत्तम्बुजे नो अधरं’सुबन्धुरे&lt;br&gt;&#xA;नेत्तालिमाला नहिवुम्बरे तव,&lt;br&gt;&#xA;अम्हेसुयेवा’भिपतन्ति भोमुनि&lt;br&gt;&#xA;कन्दप्पबाणा करुणा कुहिं तवं ()&lt;br&gt;&#xA;५५.&lt;br&gt;&#xA;त्वं योब्बनो सामि मयञ्‍च योब्बनी&lt;br&gt;&#xA;कालो वसत्तो विपिनं मनोरमं’&lt;br&gt;&#xA;मन्दानिलो वायति किं चिरायते&lt;br&gt;&#xA;तुय्हं अनङ्गो’व निरङ्गणो’सि किं। ()&lt;br&gt;&#xA;५६.&lt;br&gt;&#xA;दिब्बानि वत्थाभरणानि’मानि’पि&lt;br&gt;&#xA;लज्‍जाय सद्धिंक सिथिलिभवन्ति नो’&lt;br&gt;&#xA;अम्हेस्वनङ्गेन समं अनङ्गणम्&lt;br&gt;&#xA;दळहत्त मायाति मनं तव’ब्भुतं। ()&lt;br&gt;&#xA;५७.&lt;br&gt;&#xA;इच्‍चानिगम्मं हदयङ्गमं गिरम्&lt;br&gt;&#xA;वत्वान दिब्बेन सरेन मञ्‍जुना,&lt;br&gt;&#xA;कामातुरानन्ति पुमानमासया&lt;br&gt;&#xA;उच्‍चावचा चिन्तियमारधीतरो। ()&lt;br&gt;&#xA;५८.&lt;br&gt;&#xA;कञ्‍ञाविलासादिवसेन विग्गहे&lt;br&gt;&#xA;निम्माय पच्‍चेकसतं पदस्सिय,&lt;br&gt;&#xA;पादे मयं भो परिचारयाम ते&lt;br&gt;&#xA;वत्वा तमाराधयितुं परक्‍कमुं। ()&lt;br&gt;&#xA;५९.&lt;br&gt;&#xA;गाथा इमा धम्मपदे महामुनि&lt;br&gt;&#xA;सङ्गायि तासं तमनङ्गभङ्गीनं,&lt;br&gt;&#xA;वत्वा नसक्‍कोम मयं पकलोभितुम्&lt;br&gt;&#xA;ता रित्तहत्था पितरं उपागमुं। ()&lt;br&gt;&#xA;६०.&lt;br&gt;&#xA;गन्त्वा ततो सो मुचलिन्दसञ्‍ञिनो&lt;br&gt;&#xA;रुक्खस्स मूले मुचलिन्दभोगिनो,&lt;br&gt;&#xA;भोगावलिगन्धकुटिंक समप्पितो&lt;br&gt;&#xA;सत्ताहमज्झावसि झानमुत्तमं। ()&lt;br&gt;&#xA;६१.&lt;br&gt;&#xA;मुलम्हि राजायतनस्स साखिनो&lt;br&gt;&#xA;पल्‍लङ्क माधाय निसज्‍ज सत्तहं,&lt;br&gt;&#xA;तम्हाभि’गन्त्वा भवबन्धनच्छिदो&lt;br&gt;&#xA;सत्था वलञ्‍जेसि विमुत्तिजं सुखं। ()&lt;br&gt;&#xA;६२.&lt;br&gt;&#xA;सत्था एवकं वसन्तो परहिततिरतो सत्तसत्ताहमत्तम्&lt;br&gt;&#xA;यंकिञ्‍चाहारकिच्‍चं धुवपरिहरियं किच्‍चमुच्‍चावचम्पि।&lt;br&gt;&#xA;नाकासि झानमग्गप्फखलसुखमखिलं सम्फुसन्तो विभासि&lt;br&gt;&#xA;पादासि दन्तपोणोदक मगद’भयं तस्स देवनमिन्दो। ()&lt;br&gt;&#xA;इति मेधानन्दाभिधानेन यतिना विरचिते सकलकविजन हदयानन्ददाननिदाने जिनवंसदीपे सन्तिकेनिदाने भगवतो सत्तसत्ताहवितिक्‍कमप्पवत्ति परिदीपो पण्णरसमो सग्गो।&lt;br&gt;&#xA;१.&lt;br&gt;&#xA;मूले राजायतनविटपच्छायामनो (हारिनि)&lt;br&gt;&#xA;विक्खालेत्वा भगवति मुखं तस्मिं निसिन्‍ने सति,&lt;br&gt;&#xA;वाणिज्‍जत्थं निज जनपदा द्वे भातिकाक वाणिजा&lt;br&gt;&#xA;गच्छन्ता मज्झिमजनपदं तंठान मज्झोतरुं। ()&lt;br&gt;&#xA;२.&lt;br&gt;&#xA;बुद्धं दिस्वा निरुपमसिरिं सद्धाय सञ्‍चोदिता&lt;br&gt;&#xA;सम्पादेत्वा मधुरिवमधुं मन्थं मधूपिण्डिकं,&lt;br&gt;&#xA;भन्ते तुम्हे अनुभवथ नो भिक्खं पटिग्गण्हिय&lt;br&gt;&#xA;एवं वत्वातदुभयजना अट्ठंसु बद्धञ्‍जली। ()&lt;br&gt;&#xA;३.&lt;br&gt;&#xA;सब्बे बुद्धा नहि करतलम्भोजेसु गण्हन्ति खो&lt;br&gt;&#xA;सङ्कप्पेत्तस्सि’ति भगवतोकिस्मिं पटिच्छामहं,&lt;br&gt;&#xA;चित्ताचारं सुमरिय सिलापत्ते पमाणुपगे&lt;br&gt;&#xA;पादासुं सम्पति चतुमहाराजा कुवेरादयो। ()&lt;br&gt;&#xA;४.&lt;br&gt;&#xA;एकं कत्वा समुति चतुरो पत्ते अधिट्ठाय ते&lt;br&gt;&#xA;भुत्वा’हारं भुवननयनो भुत्तानुमोदं करि,&lt;br&gt;&#xA;बुद्धं धम्मं सरणमगमुं ते तेनुहो’वाणिजा&lt;br&gt;&#xA;जाता लोके सकलपठमं द्वेवाचिको’ पासका। ()&lt;br&gt;&#xA;५.&lt;br&gt;&#xA;तेसं द्विन्‍नं सुपरिहरियं देथा’ति संयाचतम्&lt;br&gt;&#xA;जालङ्का’लङ्कतकरतलो रुपिन्दिरा मन्दिरे,&lt;br&gt;&#xA;सीसं निलोपलमणिघटीलीलाविलासं फुसम्&lt;br&gt;&#xA;सेवालि’न्दीवरदलसिरिं सो केसमुट्ठिं अदा। ()&lt;br&gt;&#xA;६.&lt;br&gt;&#xA;पत्वा तेसं जनपदमुभो पक्खिप्प ता धातुयो&lt;br&gt;&#xA;जीवन्तस्मिं भगवति महाथूपं पतिट्ठापयुं,&lt;br&gt;&#xA;विम्हापेन्तो वनसुरगणं यत्रा’जपालाभिधो&lt;br&gt;&#xA;निग्रोधो’सि तहिमुपगमी मुट्ठाय तम्हा जिनो। ()&lt;br&gt;&#xA;७.&lt;br&gt;&#xA;स्वा’यं धम्मो सयमधिगतो दुब्बोधनोदुद्दसो&lt;br&gt;&#xA;इच्‍चेवं सो समभिविविनं धम्मस्स गम्भीरतं,&lt;br&gt;&#xA;अप्पो’स्सुक्‍को’भवि भगवतो चित्तं विदित्वा महा-&lt;br&gt;&#xA;ब्रह्मा’गन्त्वा सयमधिगतं देसेतुमायाची तं। ()&lt;br&gt;&#xA;८.&lt;br&gt;&#xA;गण्हित्वा सो भुवनसरणो अज्झोसनं ब्रह्मुनो&lt;br&gt;&#xA;देसेय्यं खो पठममसमं धम्मं इमं दुद्दसं,&lt;br&gt;&#xA;कस्सा’हन्ति सुमरिय वसी आळारकोचुद्दको&lt;br&gt;&#xA;अब्भञ्‍ञातुं वत पटिबलातेसं चुतिं अद्दसं ()&lt;br&gt;&#xA;९.&lt;br&gt;&#xA;आवज्‍जेन्तो मुनिकतविदू ते पञ्‍चवग्गे भवा&lt;br&gt;&#xA;भिक्खु धम्मे कतपरिचया कुत्रा’धुना विज्‍जरे,&lt;br&gt;&#xA;बारानस्यं इतिसिपतने ञत्वान आसाळ्हिया&lt;br&gt;&#xA;मासे पञ्‍चद्दसिय मसमो बाराणसिं पाविसि। ()&lt;br&gt;&#xA;१०.&lt;br&gt;&#xA;आगच्छन्तं समुनि उपकं आजीवकं अन्तरा-&lt;br&gt;&#xA;मग्गे दिस्वा गमनसमये बुद्धत्तनं अत्तनो,&lt;br&gt;&#xA;आचिक्खित्वा विमति मतरी सञ्‍ञाय तं दूरतो&lt;br&gt;&#xA;निब्बिन्दित्वा कतिक मकरुं वग्गा समग्गा वसी। ()&lt;br&gt;&#xA;११.&lt;br&gt;&#xA;ञत्वा तेसं मनसि विकतिं ओदिस्सकं सम्फरि&lt;br&gt;&#xA;मेत्तं चित्तं नरहरि ततो फुट्ठासमाना वसी,&lt;br&gt;&#xA;नाथं नत्वा दसनखसमोधान’जलीहा’गतम्&lt;br&gt;&#xA;पच्‍चुग्गन्त्वा तहिमहिहरुं पप्फोठयित्वा’सनं। ()&lt;br&gt;&#xA;१२.&lt;br&gt;&#xA;माखो तुम्हे परिहरथमं एया’वुसोत्या’दिना&lt;br&gt;&#xA;सञ्‍ञापेत्वा समुनि समणे सब्बञ्‍ञुतं अत्तनो,&lt;br&gt;&#xA;कोटीह’ट्ठारसहि नवुतो ब्रह्मेहि चा’लङ्करि&lt;br&gt;&#xA;बाराणस्यं पनि’सिपतने पञ्‍ञत्तबुद्धासनं। ()&lt;br&gt;&#xA;१३.&lt;br&gt;&#xA;संवत्तेत्वा परहितकरो सो धम्मचक्‍कं जिनो&lt;br&gt;&#xA;कोण्डञ्‍ञाख्यस्समणपमुखे कोटीनमट्ठारस,&lt;br&gt;&#xA;ब्रह्मानो ते पठमकफले सम्मा पतिट्ठापयि&lt;br&gt;&#xA;कम्पित्था’यंक वसुमतिवधू सुत्तावसाने भुसं। ()&lt;br&gt;&#xA;१४.&lt;br&gt;&#xA;वप्पत्थेरो दुतियदिवसे’ त्ये’वं दिनानुक्‍कमम्&lt;br&gt;&#xA;सोतापन्‍ना तदितरवसी आतप्पमन्वाय ते,&lt;br&gt;&#xA;सब्बेथेरा भणितसमये वित्थारितस्सुञ्‍ञते&lt;br&gt;&#xA;सुत्तत्तस्मिं विगतदरथा आसुं पहिणास्वा। ()&lt;br&gt;&#xA;१५.&lt;br&gt;&#xA;निब्बिन्दित्वा निखिलविसये निक्खन्त मावासतो&lt;br&gt;&#xA;दिस्वा सत्था यसकुलसुतं पक्‍कोसयित्वान तं,&lt;br&gt;&#xA;तायं रत्यं पठमकफलं रत्यावसाने दिने&lt;br&gt;&#xA;पब्बाजेसि उपरिमखिलं मग्गप्फलं पापयं। ()&lt;br&gt;&#xA;१६.&lt;br&gt;&#xA;पब्बाजेत्वा यसकुलसुतस्सम्भत्तमित्ते जने&lt;br&gt;&#xA;सम्पापेसि अधिकचतुरो पञ्‍ञास मग्गप्फलं,&lt;br&gt;&#xA;एवं खीणासववसिगणे जाते’कसट्ठ्या भुवि&lt;br&gt;&#xA;वस्सान’न्ते पहिणि मुनि ते भिक्खु दिसाचारिकं। ()&lt;br&gt;&#xA;१७.&lt;br&gt;&#xA;गच्छन्तो सो हरिरिव महावीरो’रुवेलं सयम्&lt;br&gt;&#xA;दिस्वा कप्पासिकवनघटे तिंसप्पमाणे जने,&lt;br&gt;&#xA;पब्बाजेसि कतविनयना ते भद्दवग्गेय्यका&lt;br&gt;&#xA;भिक्खूमग्गप्फलरसमुदा अन्वाचरुं चारिकं। ()&lt;br&gt;&#xA;१८.&lt;br&gt;&#xA;नेता जेता विजटितजटो पत्तो’रुवेलं ततो&lt;br&gt;&#xA;संदस्सेत्वा विमतिहरणं सो पाटिहीरं वरं,&lt;br&gt;&#xA;पब्बाजेत्वा जटिलपवरे तेभातिके’नेकधा&lt;br&gt;&#xA;छिन्दापेत्वा विनयमका अन्तोबहिद्धजटं। ()&lt;br&gt;&#xA;१९.&lt;br&gt;&#xA;पब्बाजेत्वा पचुरजटिले कत्वे’तरे निज्‍जटे&lt;br&gt;&#xA;सद्धिं तेही दससतमहाखीणासवेहा’समो,&lt;br&gt;&#xA;निच्छारेन्तो दिसिदिसि भुसं छब्बण्णरंसिंक सुभम्&lt;br&gt;&#xA;रञ्‍ञो वाचं सुमरिय पुरं राजग्गहं पाविसि। ()&lt;br&gt;&#xA;२०.&lt;br&gt;&#xA;तत्रा’सन्ते वसति सुगते लट्ठिब्बनुय्यानगे&lt;br&gt;&#xA;वुत्तन्तं तं सवणसुभगं उय्यानपालोदितं,&lt;br&gt;&#xA;सुत्वा बद्धञ्‍जलिसरसिजे पादासने पूजयी&lt;br&gt;&#xA;भुनाथो बारसहि नहुतेहा’गम्म सो मागधो ()&lt;br&gt;&#xA;२१.&lt;br&gt;&#xA;भेत्वा दिट्ठिं चिरपरिचितं ते कस्सपादी वसी&lt;br&gt;&#xA;दिस्वा राजा भगवति तदा धम्मंचरन्ते तहिं,&lt;br&gt;&#xA;निक्‍कङ्खो सो सुमधुरतरं पित्वान धम्मामतम्&lt;br&gt;&#xA;सद्धिं एकादसहि नहुतेहा’दोफलं पापुणि। ()&lt;br&gt;&#xA;२२.&lt;br&gt;&#xA;लद्धस्सासो दरथविगमा हुत्वा महोपासको&lt;br&gt;&#xA;स्वेमेभिक्खं कसुगतपमुखो सङ्घाधिवासेस्सतु,&lt;br&gt;&#xA;आयाचित्वा नमिय चरणद्वन्दारविन्दद्वयम्&lt;br&gt;&#xA;पच्‍चुट्ठाया’गमि सपरिसो सो बिम्बिसाराभिधो। ()&lt;br&gt;&#xA;२३.&lt;br&gt;&#xA;पातो राजग्गहनगरतो कोटीनमट्ठारस&lt;br&gt;&#xA;दट्ठुं बुद्धं निरुपमसिरिं लट्ठीवने नागरा,&lt;br&gt;&#xA;रासिभूता दुतियदिवसे एकस्स भिक्खुस्स’पि&lt;br&gt;&#xA;सम्बाधत्ता नहिपविसनोकासो’सि दिघञ्‍जसे। ()&lt;br&gt;&#xA;२४.&lt;br&gt;&#xA;आवज्‍जेत्वाकिमनभिमतं सक्‍को निसिन्‍नासनम्&lt;br&gt;&#xA;उण्हाकारं जनयि’ति तदा हुत्वा नवो माणवो,&lt;br&gt;&#xA;मग्गो’तिण्णो अभवि पुरतो गाथाहि वत्थुत्तयम्&lt;br&gt;&#xA;संवण्णेत्तो भवतु भगवा माछिन्तभत्तो इति। ()&lt;br&gt;&#xA;२५.&lt;br&gt;&#xA;दानं दत्वा सुगतपमुखस्सङ्घस्स राजग्गहम्&lt;br&gt;&#xA;सम्पत्तस्सा’वनिपतिपुरं अञ्‍ञत्रवत्थुत्तया,&lt;br&gt;&#xA;भन्ते सोहं कथमिहवसे वेलाय’वेलायपि&lt;br&gt;&#xA;आकङ्खेय्यं त्वदुपगमितुं इच्‍चेवमारोचयी। ()&lt;br&gt;&#xA;२६.&lt;br&gt;&#xA;सन्दच्छायं विजनपवनं यं वेळुदायव्हयम्&lt;br&gt;&#xA;उय्यानं मे जितसुरवनं तं नातिदुरन्तिके,&lt;br&gt;&#xA;सम्पूजेन्तो जिनकरतले जालावनद्धे हरि-&lt;br&gt;&#xA;भिङ्कारेना’हरियक सलिलं पातेसि तं पत्थिवो। ()&lt;br&gt;&#xA;२७.&lt;br&gt;&#xA;लोकालोकाचलतटकटी विञ्झाटवीलोचना&lt;br&gt;&#xA;गङक्गापाङक्गा दनकसिखरिबाहा तिकुटत्थना,&lt;br&gt;&#xA;उग्घोसेन्ती जलधिवसना पुञ्‍ञानुमोदन्तिव&lt;br&gt;&#xA;साधू’त्या’यं वसुमतिवधू सङ्कम्पि तस्मिंखणे। ()&lt;br&gt;&#xA;२८.&lt;br&gt;&#xA;आरमं तं परम रुचिरं सत्था पटिग्गण्हिय&lt;br&gt;&#xA;धम्मं वत्वा’गमि परिवुतो भिक्खूहि वुट्ठा’सना,&lt;br&gt;&#xA;तस्मिं काले परमममतं ये दळ्हमित्ता उभो&lt;br&gt;&#xA;तं तं गामं निगमनगरं अन्वेसमाना’चरुं। ()&lt;br&gt;&#xA;२९.&lt;br&gt;&#xA;आहिण्डन्तं तहिमनुघरं पिण्डाय तेस्व’स्सजि-&lt;br&gt;&#xA;त्थेरं दिस्वा समितदमितं विप्पो’पतिस्सा’भिधो,&lt;br&gt;&#xA;लद्धो’कासो पदमनुवजंक सुत्वाद्वि गाथापदम्&lt;br&gt;&#xA;सोतापन्‍नो’ भवि विजटयं संयोजनाहं तयं। ()&lt;br&gt;&#xA;३०.&lt;br&gt;&#xA;गाथं सुत्वा अमतमधुरं तं सारिपुत्तो’दितम्&lt;br&gt;&#xA;मोग्गल्‍लानो कअपनुदितथासंयोजनानं तयं,&lt;br&gt;&#xA;पब्बज्‍जित्वा तदुभय जना नेत्वा परिब्बाजके&lt;br&gt;&#xA;पत्वारामं अमतपरमा सत्थारमाराधयुं। ()&lt;br&gt;&#xA;३१.&lt;br&gt;&#xA;सत्ताहेने’व’धिगमि महाभुते परिग्गण्हिय&lt;br&gt;&#xA;मोग्गल्‍लानो वसि तदितरं मग्गत्तयं तप्फलं,&lt;br&gt;&#xA;मासस्स’द्धं कतवीरियवा सुत्तं परस्सो’दितम्&lt;br&gt;&#xA;सुत्वा धम्मं अधिगमि वसी तं धम्मसेनापती। ()&lt;br&gt;&#xA;३२.&lt;br&gt;&#xA;धम्मस्सामी करहचि उभो ते सावकानं ममम्&lt;br&gt;&#xA;अग्गं भद्दं युगमिति इमे पब्याकरोत्तो मुनी,&lt;br&gt;&#xA;अग्गट्ठाने पुरिमचरितं ञत्वा पतिट्ठापयी&lt;br&gt;&#xA;सम्पिनेन्तो सकलपरिसं चन्दो’व कुन्दाटविं। ()&lt;br&gt;&#xA;३३.&lt;br&gt;&#xA;सुत्वा सुद्धोदननरपति पुत्तो ममं सम्पति&lt;br&gt;&#xA;बुद्धो हुत्वा पदहिय चिरं निस्साय राजग्गहं,&lt;br&gt;&#xA;उत्तारेन्तो सकलजनतं संसारकन्तारतो&lt;br&gt;&#xA;संवत्तेत्तो वसति सिवदं सद्धम्मचक्‍कंइति। ()&lt;br&gt;&#xA;३४.&lt;br&gt;&#xA;जिण्णोवुद्धो परिणतवयप्पत्तो’ हमस्म्या धुना&lt;br&gt;&#xA;जीवन्तोयेवहि ममसुतं इच्छामि दट्ठुं भणे,&lt;br&gt;&#xA;एवंवत्वा’धिकदससतं एकं अमच्‍चं तहिम्&lt;br&gt;&#xA;उय्योजेसि नयनविसयंक पुत्तं करोहीति मे। ()&lt;br&gt;&#xA;३५.&lt;br&gt;&#xA;गन्त्वा’मच्‍चो चतुपरिसतिं धम्मं भणन्तंजिनम्&lt;br&gt;&#xA;दिस्वा बद्धञ्‍जलि सपरिसो तत्रे’कमन्तं ठितो,&lt;br&gt;&#xA;सुत्वाधम्मं परममधुरं पत्वा’ग्गमग्गप्फलम्&lt;br&gt;&#xA;पब्बज्‍जित्वा हदयकमलं कसङ्कोचयी राजिनो। ()&lt;br&gt;&#xA;३६.&lt;br&gt;&#xA;अट्ठक्खत्तुं पुन सपरिसे पाहेसि राजापरे&lt;br&gt;&#xA;अट्ठा’मच्‍चे तथरिव गता’मच्‍चा नपच्‍चा’गता,&lt;br&gt;&#xA;पब्बज्‍जित्वा अधिगतफला तेचा’पि रञ्‍ञोमनम्&lt;br&gt;&#xA;ना’राधेसुं सुनिसितधिया सञ्छिन्तसंयोजना। ()&lt;br&gt;&#xA;३७.&lt;br&gt;&#xA;दुज्‍जानो मे मरणसमयो जिण्णो’स्मि ताता’धुना&lt;br&gt;&#xA;तस्मा पुत्तं नयनविसयं कातुं समत्थो’सिकिं,&lt;br&gt;&#xA;एवं वत्वा कपुन सपरिसं सोकाफदायिं तहिम्&lt;br&gt;&#xA;दिन्‍नोकासं पहिणि सचिवं पब्बज्‍जितुं भुभुजो। ()&lt;br&gt;&#xA;३८.&lt;br&gt;&#xA;पत्वा’रामं परिवुतजनो सच्‍चद्दसेनो’दितम्&lt;br&gt;&#xA;सुत्वा’मच्‍चो थिरमति चतुस्सच्‍चा’नुपुब्बिकथं,&lt;br&gt;&#xA;पब्बज्‍जित्वा हतभवभयो हुत्वान खीणासवो&lt;br&gt;&#xA;अग्गट्ठानं पटिलभि कुलप्पासादिकानं इध। ()&lt;br&gt;&#xA;३९.&lt;br&gt;&#xA;बाराणस्यं केसिपतनतो पत्तस्स राजग्गहम्&lt;br&gt;&#xA;सम्बुद्धस्सा’धिकदिनकती पञ्‍चेवमासा’ भवुं,&lt;br&gt;&#xA;हेमन्ता’तुसमयविगमा सन्ते वसन्ते मणि-&lt;br&gt;&#xA;भुसाकारा उपवनवधू चूतङ्कुरा’ लङ्करुं। ()&lt;br&gt;&#xA;४०.&lt;br&gt;&#xA;कालं ञत्वा कपिलनगरं कालञ्‍ञुनो सत्थुनो&lt;br&gt;&#xA;गन्तुं कालो’यमिति अधुना सो कालुदायि वसी,&lt;br&gt;&#xA;संवण्णेन्तो गमनसमयं कातुं अलं सङ्गहम्&lt;br&gt;&#xA;ञातिनन्ती सुमधुरसरो गाथाभिगायी पुथु। ()&lt;br&gt;&#xA;४१.&lt;br&gt;&#xA;मन्दंमन्दं सुरभिपवनो सितो’धुना वायति&lt;br&gt;&#xA;पुप्फाकिण्णा विपिनविटपी मत्तालिमालाकुला,&lt;br&gt;&#xA;गङ्गावापी विमलसलीला सम्फुल्‍लकञ्‍जुप्पला&lt;br&gt;&#xA;सायंक पातो अहनि विवटा सब्बादिसा पाकटा। ()&lt;br&gt;&#xA;४२.&lt;br&gt;&#xA;भन्ते मग्गे नवदलसिखा जालो’ज्‍जला मञ्‍जरी-&lt;br&gt;&#xA;भस्मच्छन्‍ना भमरविसरद्धुमन्धकारा भुसं,&lt;br&gt;&#xA;झापेन्‍ना’पे’तरहि विरही सम्फुल्‍लचूताटवि-&lt;br&gt;&#xA;दावग्गी ते लवमपि मनोतापाय वत्तन्ति किं। ()&lt;br&gt;&#xA;४३.&lt;br&gt;&#xA;कामन्धानं भदयमधुना सोचापयत्ता भुसम्&lt;br&gt;&#xA;साखच्छिन्‍ना विगलितदला मग्गे असोकद्दुमा,&lt;br&gt;&#xA;अञ्‍ञत्रा’पी वनचरवधू पादप्पहारा’तुरम्&lt;br&gt;&#xA;तत्वन्ते ते करकिसलयस्सोभंक विरूळ्हङ्कुरा। ()&lt;br&gt;&#xA;४४.&lt;br&gt;&#xA;पित्वा चुतद्दूमफलरसं सम्मत्तपुङ्कोकिला&lt;br&gt;&#xA;संकुजन्ते सरसमधुरं वेताळिका’व’ञ्‍जसे,&lt;br&gt;&#xA;सेणीभुता जनपदवधू ते पादपीठे मुनि&lt;br&gt;&#xA;सम्पूजेतुं नवसरसिजे हिय्यो’विनन्ते धुना। ()&lt;br&gt;&#xA;४५.&lt;br&gt;&#xA;आमुलग्गा दलितविटपि पुप्फञ्‍जलिहका’धुना&lt;br&gt;&#xA;आगच्छन्तं त्वमहिमहितुं संदिस्सरे’वो’नता,&lt;br&gt;&#xA;वातोद्धुता भमरमुखरा किञ्‍जक्खपुञ्‍जा’ञ्‍जसे&lt;br&gt;&#xA;आतत्वन्ते तवपरिमुखे सोवण्णसङ्खस्सिरिं। ()&lt;br&gt;&#xA;४६.&lt;br&gt;&#xA;भन्ते अन्तोकललसलिलावासेन कालं चिरम्&lt;br&gt;&#xA;अम्भोजानं मुकुलविकती सितेति’वा’कुञ्‍चिता,&lt;br&gt;&#xA;एसन्ती’वे’तरहि सरणं ते पादभद्दासने&lt;br&gt;&#xA;उग्गच्छन्ते पजहिय मनोतापं वसन्तातपं। ()&lt;br&gt;&#xA;४७.&lt;br&gt;&#xA;पाथेय्य’म्भोरुहकुवलया’लङ्कारतुण्डा कलम्&lt;br&gt;&#xA;सङ्कुजन्ती पवनपदविं उड्डीयमाना’धुना,&lt;br&gt;&#xA;हंसस्सेणिक सिरसि वजतो ते भुयते किङ्किणि-&lt;br&gt;&#xA;घोसाकिण्णं कुसुमविकतिच्छन्‍नं वितानं यथा। ()&lt;br&gt;&#xA;४८.&lt;br&gt;&#xA;सम्पूजेन्ति रतनकनकालङक्‍कारभारञ्‍जली&lt;br&gt;&#xA;मग्गो’तिण्णा वनसुरवधू ते लाजवुट्ठीहि’व,&lt;br&gt;&#xA;किञ्‍जक्खेहि चरणयुगलं कमन्दातिलन्दोलिता&lt;br&gt;&#xA;वल्‍ली भिङ्गावलिकिसलया’लङ्कारसाखावली। ()&lt;br&gt;&#xA;४९.&lt;br&gt;&#xA;सम्मारूळ्हो पवनतुरगं कामाकरो मञ्‍जरि-&lt;br&gt;&#xA;तुणिरेसू मधुकरसरे सन्धानयन्तो’धुना,&lt;br&gt;&#xA;चम्पेय्यादीकुसुमकलिकासन्‍नाहसम्भासुरो&lt;br&gt;&#xA;नट्ठो लोको बहुजनमनोसङक्गाम मोगाहति।()&lt;br&gt;&#xA;५०.&lt;br&gt;&#xA;यस्मा सुद्धोदननरपभु आदिच्‍चवंसद्धजो&lt;br&gt;&#xA;जिण्णो वुद्धो ममिहपहिणि त्वं दट्ठुकामो पिता,&lt;br&gt;&#xA;तस्मा भन्ते कपिलनगरं वेनेय्यसत्ताकरम्&lt;br&gt;&#xA;कन्त्वा रञ्‍ञो हदयमकुलं बोधेतु सोकाकुलं। ()&lt;br&gt;&#xA;५१.&lt;br&gt;&#xA;साधु’दायि सविसयमहं पत्वा नराधिस्सरम्&lt;br&gt;&#xA;उत्तारेय्यं पितरमितरे बन्धू’पि दुक्खण्णवा,&lt;br&gt;&#xA;एवंवत्वा रदनकिर णालङ्कारबिम्बाधरो&lt;br&gt;&#xA;धम्मस्सामिपरिवुतवसीराजग्गहानिक्खमि। ()&lt;br&gt;&#xA;५२.&lt;br&gt;&#xA;पत्वा रञ्‍ञो उपरिभवनं सोकालुदायि’द्धिया&lt;br&gt;&#xA;भुत्ता’हारो तदुपगमनं अत्वाह मारोचयं,&lt;br&gt;&#xA;सम्बुद्धत्थं पितुरु’पहटं भिक्खंक पकटिग्गण्हिय&lt;br&gt;&#xA;अस्सासेन्तो वजति नभसा सोकाकुलंतं कुलं। ()&lt;br&gt;&#xA;५३.&lt;br&gt;&#xA;तं भुञ्‍जन्तो दिवसदिवसे सो योजनं योजनम्&lt;br&gt;&#xA;सङ्खेपेन्तो परमकरुणारामाय सञ्‍चोदितो,&lt;br&gt;&#xA;नेत्वा खीणासवयतिवरे वीसं सहस्सं जिनो&lt;br&gt;&#xA;लक्खीवासं कपिलनगरं मासेहिद्वीहो’तरि। ()&lt;br&gt;&#xA;५४.&lt;br&gt;&#xA;नानुप्पत्ते भगवति पुरं नो ञातिसेट्ठं कुहिम्&lt;br&gt;&#xA;पस्सिस्सामा’त्य’जहितमनोकोतुहळा साकिया,&lt;br&gt;&#xA;आरामोयनं विजनपवनो निग्रोधसक्‍कस्स तं-&lt;br&gt;&#xA;सारुप्पोति तहिमभिनवे सेनासने मापयुं। ()&lt;br&gt;&#xA;५५.&lt;br&gt;&#xA;पच्‍चुग्गन्त्वा सुरभिकुसुमाकिण्णञ्‍जलिह’ञ्‍जसे&lt;br&gt;&#xA;आगच्छन्तं सुमहकिय जिनं राजिद्धिया’लङ्कते,&lt;br&gt;&#xA;केतुग्गाहे दहरदहरे कत्वा कुमारे पुरे&lt;br&gt;&#xA;राजा’मच्‍चा परमरुचिरं आराम मोतारयुं। ()&lt;br&gt;&#xA;५६.&lt;br&gt;&#xA;पल्‍लङ्केनो’दयगिरिसिरे चन्दो’व तारावुतो&lt;br&gt;&#xA;नानाखिणासवपरिवुतो पञ्‍ञत्तबुद्धासने,&lt;br&gt;&#xA;आसिनो’यं मनकुमुदुनिं सक्यानमुन्‍निद्दयम्&lt;br&gt;&#xA;निस्सोको सो मुनि परिहरि सोकन्धकारं पितु। ()&lt;br&gt;&#xA;५७.&lt;br&gt;&#xA;सिद्धत्थो’यं परमदहरो अम्हेहि वुद्धा मयम्&lt;br&gt;&#xA;जामाता’यंभवति तनुजो नत्तानुजो नो इति,&lt;br&gt;&#xA;मानत्थद्धा दहरदहरे सक्या कुमारे’ब्रवुम्&lt;br&gt;&#xA;तुम्हेगन्त्वा पणमथ जिनं वो पिट्ठिताहोमै नो। ()&lt;br&gt;&#xA;५८.&lt;br&gt;&#xA;आवज्‍जेत्वा सकलपरिसं ञत्वा तदज्झासयम्&lt;br&gt;&#xA;मानुम्मत्ता विभवमदिरामत्ता इमे खत्तिया,&lt;br&gt;&#xA;मुद्धाबद्धञ्‍जलिकिसलया यस्मा नवन्दन्ति मम्&lt;br&gt;&#xA;वन्दापेतुं अलमिति ततो झानं समापज्‍जिय। ()&lt;br&gt;&#xA;५९.&lt;br&gt;&#xA;पत्ता’भिञ्‍ञो निजपदरजोरंसिहि सञ्‍चुम्बिते&lt;br&gt;&#xA;तेसं चूळामणिगिरिसिरे सम्बुद्धसुरो लसं,&lt;br&gt;&#xA;संदस्सेन्तो यमकमसमं मानन्धकारं हरम्&lt;br&gt;&#xA;बोधापेसि वदनकमले गण्डम्बमूले यथा। ()&lt;br&gt;&#xA;६०.&lt;br&gt;&#xA;दिस्वा सुद्धोदननरवरो तं पाटिहीरं वरम्&lt;br&gt;&#xA;पादम्भोजे पणमि सिरसा आनन्दभारोनतो,&lt;br&gt;&#xA;चक्‍कङ्कालङ्कतपदरजो सम्फुट्ठमुद्धाञ्‍जलि&lt;br&gt;&#xA;राजञ्‍ञानं कमलकलिकासण्डस्सिरिं व्याकरुं। ()&lt;br&gt;&#xA;६१.&lt;br&gt;&#xA;सञ्झामेघावलिपरिवुतो सुरोरिव’त्थाचलम्&lt;br&gt;&#xA;खम्हा भद्दासनमवतरी सोवण्णवण्नो जिनो,&lt;br&gt;&#xA;सुबभुजिञ्छे नयनबरिही केळायनं पोक्खर-&lt;br&gt;&#xA;वस्सं वस्सि निजनखरुचिं तेसं समाजे सति। ()&lt;br&gt;&#xA;६२.&lt;br&gt;&#xA;सुत्वा वुत्तं पुरिमचरितं वेस्सन्तराख्यं ततो&lt;br&gt;&#xA;पक्‍कन्तानं फुसिय सिरसा तप्पादचूळामणिं,&lt;br&gt;&#xA;भन्ते भिक्खं सुगतपमुखो सङ्घोधिवासेतु नो&lt;br&gt;&#xA;इच्‍चे’कोपि पठमदिवसे नाकासि अज्झेसनं। ()&lt;br&gt;&#xA;६३.&lt;br&gt;&#xA;नानाखीणासवपरिवुतो लोकानुकम्पापरो&lt;br&gt;&#xA;लोकाधिसो दुतियदिवसे आचिण्णकप्पारहं,&lt;br&gt;&#xA;सम्बुद्धानं कपिलनगरे पातो’व लख्याकरे&lt;br&gt;&#xA;हीनुक्‍कट्ठं कुलमविजहं पिण्डाय सम्पाविसि। ()&lt;br&gt;&#xA;६४.&lt;br&gt;&#xA;आहिण्डत्तं तहिमनुघरं पिण्डाय सन्तिन्द्रियम्&lt;br&gt;&#xA;सत्थारं तं निरुपमसिरिं छब्बण्णरंसुज्‍जलं,&lt;br&gt;&#xA;पासादट्ठा’निमिसनयनम्भोजेहि सम्पूजयुम्&lt;br&gt;&#xA;उग्घाटेत्वा हरिमणिमयं जालावलिं नागरा। ()&lt;br&gt;&#xA;६५.&lt;br&gt;&#xA;ओहारेत्वा कुसुमसुरभीसङ्खारसम्भाविते&lt;br&gt;&#xA;केसे मस्सुं रजनमलिनं कासाववत्थं खरं,&lt;br&gt;&#xA;अच्छादेत्वा कपणपुरिसो’व’य्यो गहेत्वा सीळा&lt;br&gt;&#xA;पत्तं पत्तो कपिलनगरं पकिण्डाय आहिण्डति। ()&lt;br&gt;&#xA;६६.&lt;br&gt;&#xA;वुत्तन्तं तं सवणकटुकं सुत्वान बिम्बाधरा&lt;br&gt;&#xA;बिम्बादेवी मरकतसिळाजालन्तरा विथियं,&lt;br&gt;&#xA;आहिण्डन्तं परिवुतगणं मत्तेभगामिं जितम्&lt;br&gt;&#xA;ओलोकेन्ती नयनमणिके अस्सूहि सम्पूरयि। ()&lt;br&gt;&#xA;६७.&lt;br&gt;&#xA;चुम्बन्ति सातनुजरतनं तन्दस्सनब्यावटा’-&lt;br&gt;&#xA;सित्या’नुब्यञ्‍जनविलसितं ब्यामपक्पभालङक्‍कतं,&lt;br&gt;&#xA;रूपं रूपस्सिरि निरुपमं सङ्गायि गाथट्ठकम्&lt;br&gt;&#xA;संवण्णेत्वा चरणतलतो याव’स्स उण्हिसतो। ()&lt;br&gt;&#xA;६८.&lt;br&gt;&#xA;ईसं कालं अलसगमनं सा कालहंसोपकरि&lt;br&gt;&#xA;ओरोपेन्ति अभिनवकुचन्दा’तिभारातुरा,&lt;br&gt;&#xA;गन्त्वा सीघं खळितवचता पुत्तो महाराज ते&lt;br&gt;&#xA;पिण्डाय’स्मिं चरति नगरे राजानमिच्‍चब्रुवि। ()&lt;br&gt;&#xA;६९.&lt;br&gt;&#xA;राजा सेनापरिवुतसमो तेजोनुभावादिना&lt;br&gt;&#xA;तं सुत्वां’से सुखुमवसनं कत्वा नवंसाटकं,&lt;br&gt;&#xA;अच्छादेत्वा निहितमकुटो निक्खित्तखग्गो भुसम्&lt;br&gt;&#xA;लज्‍जापन्‍नो तुवटतुवटं गन्त्वा तदग्गे ठितो। ()&lt;br&gt;&#xA;७०.&lt;br&gt;&#xA;कोट्ठगारान्य’पि पितुकुले रित्तानि किम्मञ्‍ञसि&lt;br&gt;&#xA;कस्मा लज्‍जापयसि पितरं त्वं भानुवंसुब्भवो,&lt;br&gt;&#xA;भन्ते तुय्हं पकरिवुतवसीसङ्घस्सि’तो भोजनम्&lt;br&gt;&#xA;मा कपिण्डाया’चरि अनुदिनं दज्‍जेय्य मिच्‍चब्रुवि। ()&lt;br&gt;&#xA;७१.&lt;br&gt;&#xA;तुय्हं वंसो अनरियपदो आदिच्‍चवंसो सिया&lt;br&gt;&#xA;मय्हं वंसो सदरियपदो सम्बुद्धवंसो सिया,&lt;br&gt;&#xA;अस्मिंवंसे अनुविचरणं पिण्डत्थ मन्वालयम्&lt;br&gt;&#xA;चारित्तं भोपुरिमसुगता’चिण्णन्ति कवत्वा जिनो। ()&lt;br&gt;&#xA;७२.&lt;br&gt;&#xA;उत्तिट्ठादिं अवदि कसुगमं गाथं ठितो वीथियम्&lt;br&gt;&#xA;सोतापन्तो’वनिपति भवी सोतावधानेन सो,&lt;br&gt;&#xA;गाथाधम्मं सुणिय मधुरं धम्मंचरे’त्या’दिकम्&lt;br&gt;&#xA;पत्तो मग्गं दुतियमवीरं धम्मानुधम्मं चरं। ()&lt;br&gt;&#xA;७३.&lt;br&gt;&#xA;सुत्वा राजा चरियमपरं यो धम्मपालव्हयम्&lt;br&gt;&#xA;पत्तो मग्गं ततियमखिलं कामालयं चालयं,&lt;br&gt;&#xA;सेतच्छत्तु’ल्‍लसितसयने’नुट्ठानसेय्यु’पगो&lt;br&gt;&#xA;सङ्खारानं विसदमतिया यो लक्खणं सम्मसि। ()&lt;br&gt;&#xA;७४.&lt;br&gt;&#xA;विद्धंसेत्वा नमुविपरिसं संकेलसमारादिकम्&lt;br&gt;&#xA;सुरो रम्हावनमिव’सिना सो अग्गमग्गासिना,&lt;br&gt;&#xA;तुट्ठो मग्गप्फलसुखसुधापानेन वेरिसमे&lt;br&gt;&#xA;पञ्‍चक्खन्धे विजय मल्भी निब्बानरज्‍जस्सिरिं। ()&lt;br&gt;&#xA;७५.&lt;br&gt;&#xA;आरोपेत्वा उपरिभवनं पत्तं गहेत्वा ततो&lt;br&gt;&#xA;राजा सङ्घं सुगतपमुखं खज्‍जेन भोज्‍जेन च,&lt;br&gt;&#xA;सन्तप्पेत्वा पुन सपरिसो नीचे निसज्‍जासने&lt;br&gt;&#xA;सारानीयं कथयमवसि सम्मोदनीयं कथं। ()&lt;br&gt;&#xA;७६.&lt;br&gt;&#xA;इत्थागारं हदयसरसिमज्झे निमुग्गत्थन-&lt;br&gt;&#xA;हंसं दिनाननसरसिजं सोके’णतापेनिव,&lt;br&gt;&#xA;बुद्धं बद्धञ्‍जलिहरसिरोकुम्भेहि सम्पूजयी&lt;br&gt;&#xA;तं वातब्भाहतहरिलतालीलं जगामो’नतं। ()&lt;br&gt;&#xA;७७.&lt;br&gt;&#xA;अन्तोगब्भे नयनसललं समपुञ्छमाना जिनम्&lt;br&gt;&#xA;बिम्बादेवी सपरिजनताव्यापारिता वन्दितुं,&lt;br&gt;&#xA;अप्पत्वा मे यदिगुणधनं अत्थ’य्यपुत्तो सयम्&lt;br&gt;&#xA;तं कमं दट्ठुं ननुपविसती’त्वे’वं वदन्ती ठिता। ()&lt;br&gt;&#xA;७८.&lt;br&gt;&#xA;रञ्‍ञा सद्धिं पुरिसनिसहो तायिन्दिरामन्दिरम्&lt;br&gt;&#xA;अन्तोगब्भं मणिगणपहाभिन्‍नन्धकारंसदा,&lt;br&gt;&#xA;आदाय’ग्गं यतिपतियुगं पत्वा’च्छि भद्दासने&lt;br&gt;&#xA;पञ्‍ञत्ते सो’दयगिरिसिरे बालंसुमाली यथा। ()&lt;br&gt;&#xA;७९.&lt;br&gt;&#xA;दिस्वा पीनत्थनभरनता सा राजधीता जिनम्&lt;br&gt;&#xA;पत्वा माला कनकरतनालङ्कारहीना लहुं,&lt;br&gt;&#xA;हंसिमञ्‍ञे सरसिजवनं पादे यथाज्झासयम्&lt;br&gt;&#xA;सञ्‍चुम्बन्ती पणमि सिरसा आदायगोप्फद्वयं। ()&lt;br&gt;&#xA;८०.&lt;br&gt;&#xA;पासाद’न्तोवरकसरसि धम्मिल्‍लसेवालके&lt;br&gt;&#xA;ओमुज्‍जन्ती निजभुजलतालीलातरङ्गाकुले,&lt;br&gt;&#xA;नाथस्स’ङ्घीतलनखसिखाकन्तिप्पबन्धाम्भसि&lt;br&gt;&#xA;लद्धस्सासा चिरविरहजं तापं विनोदेसि सा। ()&lt;br&gt;&#xA;८१.&lt;br&gt;&#xA;सुत्वा नेसा कनकरतना’संधारणं धारणम्&lt;br&gt;&#xA;कासावानं तवहिरिधना’विस्सज्‍जनं सज्‍जनं,&lt;br&gt;&#xA;ना’ज्झाचारे अनभिरमणं उच्‍चासने चा’सने&lt;br&gt;&#xA;राजा’वोच त्वमनुकुरुते स्नेहोदया’होदया। ()&lt;br&gt;&#xA;८२.&lt;br&gt;&#xA;सुत्वा तस्सानिरवधिगुणाधाराय’नूनं गुणम्&lt;br&gt;&#xA;आवीकत्वा’गमि भवपटिच्छन्‍नापदानं जिनो,&lt;br&gt;&#xA;नेत्वा गेहप्पविसनकरग्गाहा’भिसेकुस्सवे&lt;br&gt;&#xA;संवत्तन्ते दुतियदिवसे नन्दाख्यराजत्रजं। ()&lt;br&gt;&#xA;८३.&lt;br&gt;&#xA;गच्छन्तो’पी सह भगवता सो पञ्‍चकल्याणिया&lt;br&gt;&#xA;सीघं जालं विवरिय थिया वीथिं विलोकेन्तिया,&lt;br&gt;&#xA;भङ्गापाङ्गायतभुजलतासङक्‍कड्ढितब्भन्तरो&lt;br&gt;&#xA;पत्तं भन्ते हरथ वचनं भत्या न तं व्याकरि। ()&lt;br&gt;&#xA;८४.&lt;br&gt;&#xA;पब्बाजेत्वा विसयमदिरामत्ताय तस्सा गीरम्&lt;br&gt;&#xA;सुत्वा नन्दापहनहदयं नन्दं नरिन्दत्रजं,&lt;br&gt;&#xA;इच्छापेत्वा ककुटचरणिदिब्बच्छरालिङ्गने&lt;br&gt;&#xA;ञायेना’नुत्तरसुखमहारज्‍जे पतिट्ठापयी। ()&lt;br&gt;&#xA;८५.&lt;br&gt;&#xA;बिम्बादेवि सुखपरिभतं कीळापरं राहुलम्&lt;br&gt;&#xA;आलिङ्गित्वा तनुजरतनं सा सत्तमे वासरे,&lt;br&gt;&#xA;उग्घटेत्वा रतनखचितं जालं विमानोदरे&lt;br&gt;&#xA;आगच्छन्तं पुरिसतिसभं निज्झायमाना ठिता। ()&lt;br&gt;&#xA;८६.&lt;br&gt;&#xA;नानाकूटाचलवलयितो देविन्दचापाकुलो&lt;br&gt;&#xA;आगच्छन्तो कनकसिखरीराजाक यथा जङ्गमो,&lt;br&gt;&#xA;तता खीणासवपरिवुतो जब्बण्णभानुज्‍जलो&lt;br&gt;&#xA;एसो तुय्हं नरहरिक पिता इच्‍चाकह पकस्साहि नं। ()&lt;br&gt;&#xA;८७.&lt;br&gt;&#xA;एतस्सा’सुं विविधनिधयो पुञ्‍ञानुभावुट्ठिता&lt;br&gt;&#xA;नाहंज कपकस्साम’भिगमनतो पट्ठाय तेखोनिधी,&lt;br&gt;&#xA;भूसापेत्वा तनुजरतनं सा सत्तवस्सायुकम्&lt;br&gt;&#xA;याचस्सू’ति पहिणि पितुनो ञत्तं धनं पेत्तिकं। ()&lt;br&gt;&#xA;८८.&lt;br&gt;&#xA;उप्पादेत्वा पितरि बलवं पेमं जलेवु’प्पलम्&lt;br&gt;&#xA;पुत्तोत्या’हं त्वमसिजनको छाया’पि तेमे सुखा,&lt;br&gt;&#xA;अढासे’वं लपितवचनो वुट्ठाय भद्दासना&lt;br&gt;&#xA;भुत्ताहारोक परिवुतवसि गन्तुं जिनोचा’रभी। ()&lt;br&gt;&#xA;८९.&lt;br&gt;&#xA;दायज्‍जं मे समण ददतं अत्थोधनेना’ति मे&lt;br&gt;&#xA;याचं याचं जिनमनुवजं सारङ्गराजक्‍कमं,&lt;br&gt;&#xA;सीहच्छापोरिव भगवतो दळ्हं सुरत्तङ्गुली-&lt;br&gt;&#xA;मालायालङ्करि भुजलतं भोगिन्दभोगायतं। ()&lt;br&gt;&#xA;९०.&lt;br&gt;&#xA;संयाचन्‍नं विभव कमनुगंक वट्टानुगं राहुलम्&lt;br&gt;&#xA;पब्बाजेत्वा’रियधननिधिंदेमीति चिन्तापरो,&lt;br&gt;&#xA;पत्वा’रामं अजहितसुतो सद्धम्मराजा इमम्&lt;br&gt;&#xA;पब्बाजेहि’त्य’वदि सुमुखं त्वं धम्मसेनापति। ()&lt;br&gt;&#xA;९१.&lt;br&gt;&#xA;छेत्वा नीलुप्पलदलमुदुं चूळाकलापं महा-&lt;br&gt;&#xA;मोग्गल्‍लानो कवसि अभिनवं कासावमच्छादयी,&lt;br&gt;&#xA;तस्सो’वादं अकरि धुतवा थेरो महाकस्सपो&lt;br&gt;&#xA;पब्बाजेसि तनुजरतनं तं सारिपुत्तो वसि। ()&lt;br&gt;&#xA;९२.&lt;br&gt;&#xA;सिक्खाकामो अपरसमये थेरो महाराहुलो-&lt;br&gt;&#xA;वादं सुत्वा’धिकतरगुणं सम्पापुणी राहुलो,&lt;br&gt;&#xA;सुत्वा कसुत्तं पुन तदितरं सिक्खागरूनं गरु-&lt;br&gt;&#xA;ट्ठानं पत्तो तिभवमतरि पत्वा’ग्गमग्गप्फलं।क ()&lt;br&gt;&#xA;९३.&lt;br&gt;&#xA;तस्मिं सुद्धोदननरवरो पब्बज्‍जिते नत्तरि&lt;br&gt;&#xA;अज्झोगाळ्हो रविकुलधजोनिस्सीमसोकण्णवे,&lt;br&gt;&#xA;दिन्‍नो’कासं कमपितनयं मातापितूहा’यतिम्&lt;br&gt;&#xA;पब्बाजेय्युं अलमितिवरं संयाचि वोसावका। ()&lt;br&gt;&#xA;९४.&lt;br&gt;&#xA;रञ्‍ञो दत्वा वरमति वरं भुत्तासनो आसना-&lt;br&gt;&#xA;वुट्ठाय’न्तोभवनवनतो निक्खम्म मन्दानिलं,&lt;br&gt;&#xA;रुक्खच्छायाविरळसरसीतीरं विवेकक्खमम्&lt;br&gt;&#xA;सीतं सितब्बनमवसरी छद्दन्तदन्ती’वसो। ()&lt;br&gt;&#xA;९५.&lt;br&gt;&#xA;तस्मिंकाले गहपतिकुले जातो महासेट्ठिपि&lt;br&gt;&#xA;पत्तो राजग्गहपुरवरं सद्धो सुदत्ताभिधो,&lt;br&gt;&#xA;बुद्धोक हुत्वा यमधिवसते’त्य’स्सोसि सुद्धोदनी&lt;br&gt;&#xA;पच्‍चूसस्मिं अमरविवटद्वारेन तत्रा’गमा। ()&lt;br&gt;&#xA;९६.&lt;br&gt;&#xA;अप्पेत्वा’ङक्घीरतनफलके खित्तञ्‍जलीमञ्‍जरिम्&lt;br&gt;&#xA;भत्याचूळारजतकलसं चित्तप्पसादावहनं,&lt;br&gt;&#xA;धम्मं सुत्वा पठमदिवसे लद्धादिमग्गप्फलो&lt;br&gt;&#xA;दानं दत्वा सुगतपमुखे सङ्घे सुदत्तोधनी। ()&lt;br&gt;&#xA;९७.&lt;br&gt;&#xA;भन्ते लक्खीकमकलमलका सङक्‍कासमत्थाय नो&lt;br&gt;&#xA;इद्धं फखीतं सुजनभजितं सावत्थिसङ्खं पुरं,&lt;br&gt;&#xA;धम्मस्सामि वजतु करुणाछायासकहायो लहुम्&lt;br&gt;&#xA;लद्धस्सासो सविसयमगाएवं कतज्झेसनो। ()&lt;br&gt;&#xA;९८.&lt;br&gt;&#xA;बुद्धत्थं सो गहपति महामग्गे समग्गे दिवा-&lt;br&gt;&#xA;रत्तिट्ठानप्पभुतिसुभगे पच्‍चेकलक्खं धनं,&lt;br&gt;&#xA;विस्सज्‍जेत्वा पचुरविभवो दट्ठब्बसारेपुरे&lt;br&gt;&#xA;कारोपेसि अमरभवनाकारेक विहारे वरे। ()&lt;br&gt;&#xA;९९.&lt;br&gt;&#xA;कोटीह’ट्ठारसही असमं भूमिं किणित्वा समम्&lt;br&gt;&#xA;कोटीह’ट्ठारसहि पचुरं मापेत्व सेनासनं,&lt;br&gt;&#xA;कोटीह’ट्ठारसहि परमं आरामपूजामहम्&lt;br&gt;&#xA;सज्‍जेत्वा सो गहपति नवंकमक्मं सुनिट्ठापयि। ()&lt;br&gt;&#xA;१००.&lt;br&gt;&#xA;एवं जेतवनं विहारपवरं कारापयित्वा महा-&lt;br&gt;&#xA;वीरस्सा’गमनाय दूतपुरिसे पेसेसि सेट्ठिस्सरो,&lt;br&gt;&#xA;तेसं सीसहरञ्‍जलिहि महितो सुत्वान तं सासनम्&lt;br&gt;&#xA;सम्बुद्धो जलितिद्धिमा सपरिसो राजग्गहा निक्खमि। ()&lt;br&gt;&#xA;इति मेधानन्दाभिधानेन यतिना विरचिते सकल कविजन हदयानन्ददान निदाने जिनवंसदीपे सन्तिकेक निदाने भगवतो पकिण्णक चरितप्पवत्ति परिदीपो सोळसमो सग्गो।&lt;br&gt;&#xA;१.&lt;br&gt;&#xA;सत्थु जेतवननाममिन्दिरा-&lt;br&gt;&#xA;राम मोतरणमङ्गलुस्सवे,&lt;br&gt;&#xA;रामलक्खणभगी (रथोद्धता)&lt;br&gt;&#xA;सेट्ठिपुत्तपमुखा सुमण्डिता। ()&lt;br&gt;&#xA;२.&lt;br&gt;&#xA;पञ्‍चमत्तसतमाणवा नवा&lt;br&gt;&#xA;पञ्‍चवण्णधजभासुर’ञ्‍जली,&lt;br&gt;&#xA;पञ्‍चखाणसिरियु’ज्‍जला’भवुम्&lt;br&gt;&#xA;पञ्‍चमारजिनराजिनो पुरे। ()&lt;br&gt;&#xA;३.&lt;br&gt;&#xA;हेमकुम्भकुचकुम्भविब्भमा&lt;br&gt;&#xA;सेठिधीतुपमुखा कुमारिका,&lt;br&gt;&#xA;पुण्णकुम्भसतनिब्भर’ञ्‍जली&lt;br&gt;&#xA;तस्स सत्थु पुरतो ततो भवुं। ()&lt;br&gt;&#xA;४.&lt;br&gt;&#xA;सेट्ठिपादपरिचारिकासखी&lt;br&gt;&#xA;मन्थरा’वजितहंसधेनुयो,&lt;br&gt;&#xA;पञ्‍चमत्तसतनारियो’भवुम्&lt;br&gt;&#xA;पच्छतो गहितपुण्णपातियो। ()&lt;br&gt;&#xA;५.&lt;br&gt;&#xA;सेतवत्थसुनिवत्थपारुतो&lt;br&gt;&#xA;पञ्‍चसेट्ठिसतमत्तसेवितो,&lt;br&gt;&#xA;लोकनायक मनाथपिण्डिको&lt;br&gt;&#xA;सेट्ठि पीतिएरितो तमन्वगा। ()&lt;br&gt;&#xA;६.&lt;br&gt;&#xA;नीलपीतपभूतीहि मारजी&lt;br&gt;&#xA;देहरंसिविसरेहि जोतयं,&lt;br&gt;&#xA;अञ्‍जसं सहचराचरं भुवि&lt;br&gt;&#xA;जङ्गमो कनकभूधरोरिव। ()&lt;br&gt;&#xA;७.&lt;br&gt;&#xA;मग्गदेसकजनस्स पिट्ठितो&lt;br&gt;&#xA;भिक्खुसङक्घपरिवारितो यहिं,&lt;br&gt;&#xA;जेतनामवनमोतरी तहिम्&lt;br&gt;&#xA;लोकलोचननिपीयमानको। ()&lt;br&gt;&#xA;८.&lt;br&gt;&#xA;पुच्छितस्स पटिपज्‍जनक्‍कमम्&lt;br&gt;&#xA;ताय जेतवनपुजनाय सो,&lt;br&gt;&#xA;देहि बुद्धपमुखे तपोवनम्&lt;br&gt;&#xA;भिक्खुसङ्घविसये’ति पब्रुवि। ()&lt;br&gt;&#xA;९.&lt;br&gt;&#xA;दम्मि बुद्धपमुखे तपोवनम्&lt;br&gt;&#xA;भिक्खुसङ्घविसये’ति भिन्दिय’&lt;br&gt;&#xA;ब्यप्पथं थिरमनाथपिण्डिको&lt;br&gt;&#xA;सेट्ठि धोतकरपङक्‍कजोक सदा। ()&lt;br&gt;&#xA;१०.&lt;br&gt;&#xA;जाललक्खणविचित्रकोमळ-&lt;br&gt;&#xA;पाणिपल्‍लवतलेसु सत्थुतो,&lt;br&gt;&#xA;दक्खिणोदकमदासि कञ्‍चन-&lt;br&gt;&#xA;कुण्डिकाय सुरभिप्पवासितं। ()&lt;br&gt;&#xA;११.&lt;br&gt;&#xA;सितमुण्हमनिलातपं पटि-&lt;br&gt;&#xA;हन्ति डंसमकसे सिरिंसपे,&lt;br&gt;&#xA;स्वा’नुमोदनमका जिनो पटि-&lt;br&gt;&#xA;ग्गय्ह जेतवनमेवमादिना। ()&lt;br&gt;&#xA;१२.&lt;br&gt;&#xA;सो सुदत्तविसुतो समापयि&lt;br&gt;&#xA;वत्रभूपमपभूविभूसणो,&lt;br&gt;&#xA;सेट्ठि जेतवनपूजनामहम्&lt;br&gt;&#xA;चत्तकोटिधनसञ्‍चयो सदा। ()&lt;br&gt;&#xA;१३.&lt;br&gt;&#xA;इन्दिराय सुरमन्दिरोपमा&lt;br&gt;&#xA;चन्दनागरुसुगन्धबन्धुरा,&lt;br&gt;&#xA;तत्र गन्धकुटि भाति मेदिनी-&lt;br&gt;&#xA;सुन्दरिसिरसि सेखरो यथा। ()&lt;br&gt;&#xA;१४.&lt;br&gt;&#xA;ताय गन्धकुटिया’धिरोहिणी&lt;br&gt;&#xA;धम्मराजचरणिन्दिरा’धरा,&lt;br&gt;&#xA;सग्गमोक्खभवनप्पवेसनि-&lt;br&gt;&#xA;स्सेणिपद्धतिरिवा’ति नोमति। ()&lt;br&gt;&#xA;१५.&lt;br&gt;&#xA;तब्बिहारपरितो सुधामणि-&lt;br&gt;&#xA;बद्धमावरणचक्‍क माहरे,&lt;br&gt;&#xA;सत्थु कित्तिसिरिखीरसागरु-&lt;br&gt;&#xA;ततुङ्गवीचिवलयस्सिरिं सदा। ()&lt;br&gt;&#xA;१६.&lt;br&gt;&#xA;तब्बिहारपरिवेणमोसधि-&lt;br&gt;&#xA;तारकाधवलवाळुकाकुलं,&lt;br&gt;&#xA;व्याकरोति जिनकुन्दबन्धुनो&lt;br&gt;&#xA;सङ्गमेन सरदम्बरस्सिरिं। ()&lt;br&gt;&#xA;१७.&lt;br&gt;&#xA;तत्थरत्तमणिकेतुसंहती-&lt;br&gt;&#xA;रंसिभिन्‍नतिमिरम्बरे न किं,&lt;br&gt;&#xA;कोविदेहि रविचन्द तारका&lt;br&gt;&#xA;जोतिरिङ्गननिभा’ति वुच्‍चरे। ()&lt;br&gt;&#xA;१८.&lt;br&gt;&#xA;भाति फुल्‍लवनराजिलक्खिया&lt;br&gt;&#xA;रत्तकम्बलमिवा’हिसन्थतं,&lt;br&gt;&#xA;चच्‍चरं चरणसम्पटिच्छने&lt;br&gt;&#xA;सत्थुनो कुसुमरेणु निब्भरं। ()&lt;br&gt;&#xA;१९.&lt;br&gt;&#xA;भिङ्गपन्तिमणितन्तुसिब्बितम्&lt;br&gt;&#xA;मन्दमारुतथरुस्सितं तहिं,&lt;br&gt;&#xA;पुप्फरेणुपटलब्बितान मा-&lt;br&gt;&#xA;भातिसत्थु’परि वारितातपं। ()&lt;br&gt;&#xA;२०.&lt;br&gt;&#xA;राजरुक्खकणिकारसाखिनो&lt;br&gt;&#xA;फुल्‍लिता परिसमन्ततो तहिं,&lt;br&gt;&#xA;सत्थु धम्मसवणेन दिस्सरे&lt;br&gt;&#xA;चीवरानि’व निवत्थपारुता। ()&lt;br&gt;&#xA;२१.&lt;br&gt;&#xA;उग्गता’लिकुलधूमकज्‍जला&lt;br&gt;&#xA;निब्बिकासकलिकासिखावली,&lt;br&gt;&#xA;चम्पकददुमपदीपसाखिनो&lt;br&gt;&#xA;उज्‍जलन्ति सतवण्टवत्तिका। ()&lt;br&gt;&#xA;२२.&lt;br&gt;&#xA;झायतं कमधुरधम्मभारति-&lt;br&gt;&#xA;निज्झरेहि सिखरिदरि तहिं,&lt;br&gt;&#xA;सम्मवेगपरिसोसिता द’पि&lt;br&gt;&#xA;किं नवूपसमयन्ति साधवो। ()&lt;br&gt;&#xA;२३.&lt;br&gt;&#xA;कुजितालिकुलकोकिला तहिम्&lt;br&gt;&#xA;फुल्‍लितग्गसहकारसाखिनो,&lt;br&gt;&#xA;तिब्बरागचरिते’पि मूलगे&lt;br&gt;&#xA;भावनासु नरमापयन्ति किं। ()&lt;br&gt;&#xA;२४.&lt;br&gt;&#xA;लाजपञ्‍चमकपुप्फसन्थतम्&lt;br&gt;&#xA;तन्तपोवनपवेसनञ्‍जसं,&lt;br&gt;&#xA;वीतरागचरणङ्कसज्‍जितम्&lt;br&gt;&#xA;सग्गमग्गमपहासते सदा। ()&lt;br&gt;&#xA;२५.&lt;br&gt;&#xA;नारिवामचरणातुरा’पि ये&lt;br&gt;&#xA;सङ्गमेन विगतङ्गणङ्गिनम्&lt;br&gt;&#xA;लोमहंसजनिते’व पीतिया।&lt;br&gt;&#xA;तत्र’सोकतरुराजि राजते, ()&lt;br&gt;&#xA;२६.&lt;br&gt;&#xA;किंसुकादिकुसुमेहि भासुरम्&lt;br&gt;&#xA;तं तपोवन मनालयालयं,&lt;br&gt;&#xA;तेस मुग्गतपतेजसा भुसम्&lt;br&gt;&#xA;अग्गिपज्‍जलितमेव दिस्सते। ()&lt;br&gt;&#xA;२७.&lt;br&gt;&#xA;उद्धवण्टगळितेहि फुल्‍लसे-&lt;br&gt;&#xA;फालिकाकुडुमलेहि सालिनी,&lt;br&gt;&#xA;मालका रजतवेदिका कविय&lt;br&gt;&#xA;विददुमेहि खविता विराजते। ()&lt;br&gt;&#xA;२८.&lt;br&gt;&#xA;पीत चुत मकरन्द बिन्दवो&lt;br&gt;&#xA;तत्र कीरकरविकसारिका,&lt;br&gt;&#xA;किंक हरन्ति मधुरं रवन्तिपि&lt;br&gt;&#xA;मञ्‍जुभाणीमुनिभारतिस्सिरिं। ()&lt;br&gt;&#xA;२९.&lt;br&gt;&#xA;हेमकूटमकुटेहि निज्झर-&lt;br&gt;&#xA;भारभासुरतटो’रपीवरा,&lt;br&gt;&#xA;भुरिभुरिधरभुभुजा तहिम्&lt;br&gt;&#xA;चुम्बरे जिनसुत’ङ्घिपङ्कजे। ()&lt;br&gt;&#xA;३०.&lt;br&gt;&#xA;चारुचञ्‍चुपुटतुङ्गचुचुका&lt;br&gt;&#xA;चक्‍कवाककुचमण्डला तहिं,&lt;br&gt;&#xA;नीलिकाकचकलापसालिनी&lt;br&gt;&#xA;नीलनीरजविलोललोचना। ()&lt;br&gt;&#xA;३१.&lt;br&gt;&#xA;सेणिबद्धकलहंसमेखला-&lt;br&gt;&#xA;दामभारतटपीनसोणिनी,&lt;br&gt;&#xA;भिङ्गचक्‍करतनङ्गदावली&lt;br&gt;&#xA;भङ्गवीचिकणहारभासुरा। ()&lt;br&gt;&#xA;३२.&lt;br&gt;&#xA;कण्णिकागळितकञ्‍जकेसर-&lt;br&gt;&#xA;पिञ्‍जरम्बुविमलम्बरा सुभा,&lt;br&gt;&#xA;गन्धवाहसुखफस्सदा सिरि-&lt;br&gt;&#xA;मन्दिरा कुमुदमन्दहासिनी। ()&lt;br&gt;&#xA;३३.&lt;br&gt;&#xA;केसरालिरदना सरोजिनी-&lt;br&gt;&#xA;कामिनी विकचपङ्कजानना,&lt;br&gt;&#xA;वीतसब्बदरथेहि सेविता&lt;br&gt;&#xA;दिब्बपोक्खरणियो नजेनतिकिं। ()&lt;br&gt;&#xA;३४.&lt;br&gt;&#xA;मुद्दिकापभुतिवल्‍लिवेल्‍लित-&lt;br&gt;&#xA;जिण्णचीवरकुटीहि झायतं,&lt;br&gt;&#xA;पिञ्छासारितसिखण्डिमण्डला-&lt;br&gt;&#xA;खण्डतण्डवसुमण्डितं वनं। ()&lt;br&gt;&#xA;३५.&lt;br&gt;&#xA;सत्थु कसावकसतेहि भावना-&lt;br&gt;&#xA;सत्तिभिन्‍नतिमिसाति कत्थचि,&lt;br&gt;&#xA;दिस्सरे निरचकासतो तहिम्&lt;br&gt;&#xA;गब्भरो’दरसमोसरानि’व। ()&lt;br&gt;&#xA;३६.&lt;br&gt;&#xA;कालका धुतपिसङ्गवालधी&lt;br&gt;&#xA;माळकेसु कलविङ्कसाळिका,&lt;br&gt;&#xA;भत्तसित्थमनुभूय निब्भया&lt;br&gt;&#xA;धम्मरावमनुकूजरे तहिं। ()&lt;br&gt;&#xA;३७.&lt;br&gt;&#xA;वितमच्‍चुभयभन्तलोचनम्&lt;br&gt;&#xA;आलवालजलपानदोहळं,&lt;br&gt;&#xA;सत्थु मञ्‍जुसरपासनिच्‍चलम्&lt;br&gt;&#xA;दिस्सते हरिणमण्डलं तहिं। ()&lt;br&gt;&#xA;३८.&lt;br&gt;&#xA;हत्थवेल्‍लितलताहि वारणा&lt;br&gt;&#xA;वानराच मणिविजनीहि’व,&lt;br&gt;&#xA;विजयन्ति भवतापभीरुके&lt;br&gt;&#xA;रुक्खमूलगतझायिनो तहिं। ()&lt;br&gt;&#xA;३९.&lt;br&gt;&#xA;मेघवण्णवनराजिराजिनी&lt;br&gt;&#xA;कन्दमूलफलभोजनेहि सा,&lt;br&gt;&#xA;दानपारमिरते’व पीणये&lt;br&gt;&#xA;भिक्खूसङ्घसहितं तथागतं। ()&lt;br&gt;&#xA;४०.&lt;br&gt;&#xA;धम्ममण्डपवितानमुद्धति&lt;br&gt;&#xA;लम्बमानमणिबुब्बुलोदरे,&lt;br&gt;&#xA;निच्‍चपज्‍जलितविज्‍जुराजियो&lt;br&gt;&#xA;भन्ति निज्‍जितरविन्दुतारका। ()&lt;br&gt;&#xA;४१.&lt;br&gt;&#xA;रुक्खकोटरकुलावकोदरे&lt;br&gt;&#xA;कुजितेहि सकुणेहि तंवनं,&lt;br&gt;&#xA;जेति सङ्खघणवंसवल्‍लकी-&lt;br&gt;&#xA;रावसारसुररङ्गभुसिरिं। ()&lt;br&gt;&#xA;४२.&lt;br&gt;&#xA;इन्दनीलमणितोरणिप्पभा-&lt;br&gt;&#xA;भिन्दितब्बतिमिरोपमं तहिं,&lt;br&gt;&#xA;चन्दचण्डकरमण्डलद्वयम्&lt;br&gt;&#xA;विन्दतेव असुरिन्दविब्भमं। ()&lt;br&gt;&#xA;४३.&lt;br&gt;&#xA;खीरसागरतरङ्गपण्डरा&lt;br&gt;&#xA;नेकचङ्कमनमालका तहिं,&lt;br&gt;&#xA;फुट्ठचारुचरणिन्दिरा भुसम्&lt;br&gt;&#xA;भन्ति झानपसुतान मस्समे। ()&lt;br&gt;&#xA;४४.&lt;br&gt;&#xA;भावनाय पवनानि पावना&lt;br&gt;&#xA;देसनाय रसना विभूसना,&lt;br&gt;&#xA;सेवका दनवका ससावका&lt;br&gt;&#xA;मानयन्ती कविकनयं सुखानयं। () (यमकबन्धनं।)&lt;br&gt;&#xA;४५.&lt;br&gt;&#xA;कीचका त्यनिलकूज कीचका&lt;br&gt;&#xA;वाचका रिवगणस्स वा चका,&lt;br&gt;&#xA;मोचका नवफलस्स मोचका&lt;br&gt;&#xA;मेचका चमणिथम्भ मेचका। () (यमकबन्धनं।)&lt;br&gt;&#xA;४६.&lt;br&gt;&#xA;कूजिता’लि भजिता’पराकजिता&lt;br&gt;&#xA;राजिता’लकजिता हि पूजिता,&lt;br&gt;&#xA;गारवा’कररवायकेरवा&lt;br&gt;&#xA;केरवाकररवा सगारवा। () (यमकबन्धनं।)&lt;br&gt;&#xA;४७.&lt;br&gt;&#xA;केतकी कुसुमहन्तचातकी&lt;br&gt;&#xA;अम्बरे णुकणिका’वलम्बरे,&lt;br&gt;&#xA;वुञ्‍चिता उतुनियामयञ्‍जिता&lt;br&gt;&#xA;रामभुमि परमाभिरामभू। () (यमकबन्धनं।)&lt;br&gt;&#xA;४८.&lt;br&gt;&#xA;तासदा हविसदान मासदा&lt;br&gt;&#xA;यो सदातिय सदा कम तं सदा,&lt;br&gt;&#xA;सो तमो दहतमो हि तत्तमो&lt;br&gt;&#xA;वीतमो मुहतमो ही गोतमो। () (यमकबन्धनं।)&lt;br&gt;&#xA;४९.&lt;br&gt;&#xA;सालका ननविलासपा लता&lt;br&gt;&#xA;मालका वलिसुभासमा लका,&lt;br&gt;&#xA;माळका वलिसुभासमा लका&lt;br&gt;&#xA;साळका ननविलासपा लका। () (यमकबन्धनं)&lt;br&gt;&#xA;५०.&lt;br&gt;&#xA;वानेव जातो विजितो वनेव&lt;br&gt;&#xA;जिनोव’नेजो कवनजाननो नो,&lt;br&gt;&#xA;नेता विनेता विजनानु वाते&lt;br&gt;&#xA;वनी जनं जेतवने विनेन्तो। () (चतुरक्खरिक चित्त यमकं।)&lt;br&gt;&#xA;इति मेधानन्दाभिधाननयतिना विरचिते सकलकविजन हदयानन्ददाननिदाने जिनवंसदीपे सन्तिके निदाने जेतवन विहारालङ्कार परिदीपो सत्तरसमो सग्गो।&lt;br&gt;&#xA;१.&lt;br&gt;&#xA;भुविक यस्स जिनस्स तादिनो&lt;br&gt;&#xA;विदुरानं मुखरङक्गमन्दिरे,&lt;br&gt;&#xA;अरहादि गुणाति सुन्दरी)&lt;br&gt;&#xA;लसते कित्ति विलास सुन्दरी। ()&lt;br&gt;&#xA;मिगदायतपोवने इसि-पतने गोतम गोत्त केतुसो,&lt;br&gt;&#xA;नरसारथि वस्स मादिमम्&lt;br&gt;&#xA;वसि बाराणसिराजधानियं। ()&lt;br&gt;&#xA;३.&lt;br&gt;&#xA;पुन वेळुवने विनायको&lt;br&gt;&#xA;नगरे राजगहे गिरिब्बजे,&lt;br&gt;&#xA;दुतियं ततियं चतुत्थकम्&lt;br&gt;&#xA;अवसि वस्समनुद्दयापरो। ()&lt;br&gt;&#xA;४.&lt;br&gt;&#xA;मुनि पञ्‍चमवस्स मिन्दिरा-&lt;br&gt;&#xA;लयवेसालि पुरं महावने,&lt;br&gt;&#xA;पविहासि पुरङ्गपीवरम्&lt;br&gt;&#xA;उपनिस्साय यथेव केसरि। ()&lt;br&gt;&#xA;५.&lt;br&gt;&#xA;तिमिरापहरो’सधीलता-&lt;br&gt;&#xA;जलिते सीतल निज्झराकुले,&lt;br&gt;&#xA;मुनिछट्ठमनालयो सुखम्&lt;br&gt;&#xA;वसि वस्सं पुथुमङ्कुलाचले। ()&lt;br&gt;&#xA;६.&lt;br&gt;&#xA;तिदसालयगो सुदुब्बुधम्&lt;br&gt;&#xA;अभिधम्मं कथयं सिलासने,&lt;br&gt;&#xA;सुनिसज्‍ज सवीतिनामयी&lt;br&gt;&#xA;सुगतो सत्तमवस्स मन्वहं। ()&lt;br&gt;&#xA;७.&lt;br&gt;&#xA;हरिचन्दनगन्धपावन-&lt;br&gt;&#xA;पवने भेसकलाभिधे वने,&lt;br&gt;&#xA;सनरामर लोकनायको&lt;br&gt;&#xA;मुनिनागो वसि वस्समट्ठमं। ()&lt;br&gt;&#xA;८.&lt;br&gt;&#xA;मधुरस्सरभाणि घोसित-&lt;br&gt;&#xA;विसुते घोसित सेट्ठिकारिते,&lt;br&gt;&#xA;नवमं वसि वस्समस्समे&lt;br&gt;&#xA;वरकोसम्बि पुरे मुनिस्सरो। ()&lt;br&gt;&#xA;९.&lt;br&gt;&#xA;मुनिकेसरि पारिलेय्यक-&lt;br&gt;&#xA;करिनाजीवितदानतो भतो,&lt;br&gt;&#xA;दसमं वसि पारिलेय्यके&lt;br&gt;&#xA;वनसण्डे तरुसण्डमण्डिते। ()&lt;br&gt;&#xA;१०.&lt;br&gt;&#xA;वरधम्मसुधारसेन स-&lt;br&gt;&#xA;ज्‍जन मेकादसमं समं जिनो,&lt;br&gt;&#xA;द्विजगामवरे’भिपीणयम्&lt;br&gt;&#xA;वसि नाळाविदिते निरालयो। ()&lt;br&gt;&#xA;११.&lt;br&gt;&#xA;धरणीसुरगाम मासदा&lt;br&gt;&#xA;पुनवेरञ्‍ज मनिञ्‍जनो जिनो,&lt;br&gt;&#xA;पुचिमन्ददुमिन्दमूलगो&lt;br&gt;&#xA;असमो बारसमं समं वसी। ()&lt;br&gt;&#xA;१२.&lt;br&gt;&#xA;विकचप्पलचारुलोचनो&lt;br&gt;&#xA;मुनिराजा वजिराचलाचलो,&lt;br&gt;&#xA;सिखराकुलचालियाचले&lt;br&gt;&#xA;अवसी तेळसमं गुणालयो। ()&lt;br&gt;&#xA;१३.&lt;br&gt;&#xA;सलिलासयसीतले मुदु-&lt;br&gt;&#xA;पवने जेतवने तपोवने,&lt;br&gt;&#xA;वसि चुद्दसमं समं महा-&lt;br&gt;&#xA;समणो अस्समणा’पसादनो। ()&lt;br&gt;&#xA;१४.&lt;br&gt;&#xA;कपिलव्हयराजधानिया&lt;br&gt;&#xA;अविदुरे नरराहसेय्यके,&lt;br&gt;&#xA;पविहासि तिपञ्‍चमं समम्&lt;br&gt;&#xA;मुनि निग्रोधतपोवने सुभे। ()&lt;br&gt;&#xA;१५.&lt;br&gt;&#xA;खर मालवकञ्‍च रक्खसम्&lt;br&gt;&#xA;दमयं भूधर पीवरोदरं,&lt;br&gt;&#xA;रुचिरालविराजधानियम्&lt;br&gt;&#xA;विहरी सोळसमं समं जिनो। ()&lt;br&gt;&#xA;१६.&lt;br&gt;&#xA;पुन वेळुवनं तपोवनम्&lt;br&gt;&#xA;उपनिस्साय गिरिब्बजं पुरं,&lt;br&gt;&#xA;दस सत्तम वस्स मावसी&lt;br&gt;&#xA;मुनिसीहो हतमारवारणो। ()&lt;br&gt;&#xA;१७.&lt;br&gt;&#xA;भवदुक्खरुजाहि मोचयम्&lt;br&gt;&#xA;जनतं धम्मकथा’गदेन सो,&lt;br&gt;&#xA;वसि चालियपब्बतालये&lt;br&gt;&#xA;जिनवेज्‍जाचरियो दसट्ठमं। ()&lt;br&gt;&#xA;१८.&lt;br&gt;&#xA;तदनन्तरवस्स मुग्गधि&lt;br&gt;&#xA;विपुले चालियपकब्बते’व सो,&lt;br&gt;&#xA;वसि वीसतिमं गिरिब्बजे&lt;br&gt;&#xA;नगरे वेळुवने तपोवने। ()&lt;br&gt;&#xA;१९.&lt;br&gt;&#xA;अनिबद्धविहारतो इति&lt;br&gt;&#xA;विहरन्तो भगवा तहिंतहिम्&lt;br&gt;&#xA;मणिजोतिरसो’व कामदो&lt;br&gt;&#xA;सरदे वीसति वीतिनामयी। ()&lt;br&gt;&#xA;२०.&lt;br&gt;&#xA;मुनि जेतवने तपोवने&lt;br&gt;&#xA;भवने चा’पि मिगारमातुया,&lt;br&gt;&#xA;महिते वसि पञ्‍चवीसति-&lt;br&gt;&#xA;मितवस्सानि तिबद्धवासगो। ()&lt;br&gt;&#xA;२१.&lt;br&gt;&#xA;अनिबद्धनिबद्धवासतो&lt;br&gt;&#xA;वसतो तस्स सतो तहिं तहिं,&lt;br&gt;&#xA;ननु विज्‍जति किच्‍चपञ्‍चकम्&lt;br&gt;&#xA;कतकिच्‍चस्स कथननुवासरं। ()&lt;br&gt;&#xA;२२.&lt;br&gt;&#xA;अरुणुग्गमने समुट्ठितो&lt;br&gt;&#xA;तदुपट्ठाकजनस्स’नुग्गहं,&lt;br&gt;&#xA;मुनिराननपादधोवनम्&lt;br&gt;&#xA;पविधाया’खिलकिच्‍च मत्तनो। ()&lt;br&gt;&#xA;२३.&lt;br&gt;&#xA;सुनिसज्‍ज सुसज्‍जिता’सने&lt;br&gt;&#xA;सपदानाचरणाय यावता,&lt;br&gt;&#xA;समयो समयञ्‍ञु विन्दति&lt;br&gt;&#xA;नचिरं झानसुखं रहोगतो। ()&lt;br&gt;&#xA;२४.&lt;br&gt;&#xA;परिबन्धिय तायबन्धनम्&lt;br&gt;&#xA;सुनिवत्थन्तरवासको’परि,&lt;br&gt;&#xA;अरहद्धजछादितङ्गिमा&lt;br&gt;&#xA;मणिवण्णोपलपत्त मुब्बहं। ()&lt;br&gt;&#xA;२५.&lt;br&gt;&#xA;अभिसङ्खतपुञ्‍ञसत्तिया&lt;br&gt;&#xA;विवटद्वारविहारगब्भतो,&lt;br&gt;&#xA;गिरिगब्भरतो’व केसरी&lt;br&gt;&#xA;बहिनिक्खम्म कदाचि एकको, ()&lt;br&gt;&#xA;२६.&lt;br&gt;&#xA;वलयिकततारकावली&lt;br&gt;&#xA;नवचन्दोरिव वारिदोदरा,&lt;br&gt;&#xA;यतिसङ्घपुरक्खतो ततो&lt;br&gt;&#xA;बहि निक्खम्म कदाचि सो मुनि। ()&lt;br&gt;&#xA;२७.&lt;br&gt;&#xA;पकतीगतिया’पि भिक्खितुम्&lt;br&gt;&#xA;गतिया सप्पटिहारिया’यपि,&lt;br&gt;&#xA;युगमत्तदसो समाचरे&lt;br&gt;&#xA;निगमग्गामपुरीसु कत्थचि। ()&lt;br&gt;&#xA;२८.&lt;br&gt;&#xA;चरतो वरपाटिहारियम्&lt;br&gt;&#xA;समधिट्ठाय कदाचि भिक्खितुं,&lt;br&gt;&#xA;विमलीकुरुते महीतलम्&lt;br&gt;&#xA;पुरतो मन्दसुगन्धमारुतो। ()&lt;br&gt;&#xA;२९.&lt;br&gt;&#xA;पुरतो’पसमेन्ति धूलियो&lt;br&gt;&#xA;चरतो चारुतरञ्‍जसे सिरे,&lt;br&gt;&#xA;विलसन्ति वितान विब्भमा&lt;br&gt;&#xA;नवमेघा फुसितानि मुञ्‍चरे। ()&lt;br&gt;&#xA;३०.&lt;br&gt;&#xA;कुसुमानि समीरणा’परे&lt;br&gt;&#xA;विपिनेना’हरियो’किरन्तिपि,&lt;br&gt;&#xA;निजपादतलं’व भूतलम्&lt;br&gt;&#xA;समतं याति पथे पदप्पिते। ()&lt;br&gt;&#xA;३१.&lt;br&gt;&#xA;मुदुका सुखफस्सदा मही-&lt;br&gt;&#xA;वनिता तप्पदसङक्गमे’कदा,&lt;br&gt;&#xA;कमलानिपि चुम्बरे’कदा&lt;br&gt;&#xA;पथविं भेज्‍ज तदङ्घीपङ्कजे। ()&lt;br&gt;&#xA;३२.&lt;br&gt;&#xA;चरणक्‍कमिता’रविन्दज-&lt;br&gt;&#xA;मकरन्दा’ति सुगन्धबन्धुरा,&lt;br&gt;&#xA;जिनगन्धगजिन्द मासिरम्&lt;br&gt;&#xA;परिवासेन्ति समोकिरन्तिपि। ()&lt;br&gt;&#xA;३३.&lt;br&gt;&#xA;मकरन्दपबन्धविब्भमम्&lt;br&gt;&#xA;जुति सिन्धूरविचुण्णबन्धुरा,&lt;br&gt;&#xA;अभिभूय सुपिञ्‍जरायते&lt;br&gt;&#xA;चरतो लोकमिमं चराचरं। ()&lt;br&gt;&#xA;३४.&lt;br&gt;&#xA;कलहंस मयूरसारिका&lt;br&gt;&#xA;करवीका’पि सकंसकं रवं,&lt;br&gt;&#xA;द्विपदा’पि चतुप्पदा’परे&lt;br&gt;&#xA;वजतो तस्स नपूजयन्ति किं। ()&lt;br&gt;&#xA;३५.&lt;br&gt;&#xA;तुरियानि विभूसणानि’पि&lt;br&gt;&#xA;सयमेवा’भिरवन्ति तङ्खणे,&lt;br&gt;&#xA;तमुदिक्खिय पाटिहारियम्&lt;br&gt;&#xA;सुगते कोक हि नसम्पसीदति। ()&lt;br&gt;&#xA;३६.&lt;br&gt;&#xA;विविधब्भुतपाटिहारिय-&lt;br&gt;&#xA;कतसञ्‍ञाय महाजनो जिनो,&lt;br&gt;&#xA;जनयं जनताय’नुद्दयम्&lt;br&gt;&#xA;इधपिण्डत्थमुपागतो इति। ()&lt;br&gt;&#xA;३७.&lt;br&gt;&#xA;कुसुमादियमाकुलञ्‍जली&lt;br&gt;&#xA;सदनेह’न्तरविथि मोतरे,&lt;br&gt;&#xA;जिनरंसि पबन्ध कम्बल-&lt;br&gt;&#xA;सतसञ्छन्‍न विवण्णविग्गहा। ()&lt;br&gt;&#xA;३८.&lt;br&gt;&#xA;जनता नखरालिदीधिति-&lt;br&gt;&#xA;निकराकासनदीनिमुज्‍जिता,&lt;br&gt;&#xA;अभिवन्दति वन्दनारहम्&lt;br&gt;&#xA;मुनिनो पादयुगं पमोदिता। ()&lt;br&gt;&#xA;३९.&lt;br&gt;&#xA;दसविसतिवा महाजनो&lt;br&gt;&#xA;जिनपामोक्खयती सतम्पिवा,&lt;br&gt;&#xA;अभियाचति देथ नोइति&lt;br&gt;&#xA;भगवन्तं विभवानुरूपतो। ()&lt;br&gt;&#xA;४०.&lt;br&gt;&#xA;अधिवासनमस्स जानिय&lt;br&gt;&#xA;जनता’दाय जिनस्स हत्थतो,&lt;br&gt;&#xA;तमधिट्ठितपत्त मिन्दिरा-&lt;br&gt;&#xA;सदनं दानघरं पवेसये। ()&lt;br&gt;&#xA;४१.&lt;br&gt;&#xA;चतुजातिकगन्धभाविते&lt;br&gt;&#xA;भुवि पञ्‍ञत्तवरासनोपरि,&lt;br&gt;&#xA;अहताहतवत्थजातिते&lt;br&gt;&#xA;सुनिसिन्‍नं सुगतं ससावकं। ()&lt;br&gt;&#xA;४२.&lt;br&gt;&#xA;पटियत्तपणीतभोजन-&lt;br&gt;&#xA;विकतीहे’व सहत्थपङ्कजा,&lt;br&gt;&#xA;अभितप्पयते महाजनो&lt;br&gt;&#xA;पतिमानेति च चीवरादिना। ()&lt;br&gt;&#xA;४३.&lt;br&gt;&#xA;सरणागमने’पि पञ्‍चयु&lt;br&gt;&#xA;अधिसीलेसु पतिट्ठहन्ति ये,&lt;br&gt;&#xA;चतुमग्गफलेसु कत्थवि&lt;br&gt;&#xA;तदभिञ्‍ञा’नुसयासयादितो। ()&lt;br&gt;&#xA;४४.&lt;br&gt;&#xA;भगवा कतभत्तकिच्‍चवा&lt;br&gt;&#xA;अनुरूपाय कथाय धम्मिया,&lt;br&gt;&#xA;रविबन्धु विनेय्य बन्धुनम्&lt;br&gt;&#xA;हदयम्भोजवनं पबोधये। ()&lt;br&gt;&#xA;४५.&lt;br&gt;&#xA;हरिमेरुगिरि’व जङ्गमो&lt;br&gt;&#xA;परिनद्धिन्दसरासनावली,&lt;br&gt;&#xA;विसते सतपुञ्‍ञलक्खणो&lt;br&gt;&#xA;मुनिरु’ट्ठाय विहारमासना। ()&lt;br&gt;&#xA;४६.&lt;br&gt;&#xA;वरमण्डलमाळके तहिम्&lt;br&gt;&#xA;मुनि पञ्‍ञत्तमहारहासने,&lt;br&gt;&#xA;खणमागमयं निसिदति&lt;br&gt;&#xA;यमिनं भोजनकिच्‍चसाधनं। ()&lt;br&gt;&#xA;४७.&lt;br&gt;&#xA;मणिवम्मसुवम्मिता विय&lt;br&gt;&#xA;करिनो पारुतपंसुकूलिका,&lt;br&gt;&#xA;यतयो यतिराजयूथपम्&lt;br&gt;&#xA;परिवारेन्ति उपेच्‍च तङ्खणे। ()&lt;br&gt;&#xA;४८.&lt;br&gt;&#xA;समयं समयञ्‍ञुनो ततो&lt;br&gt;&#xA;तदुपट्ठाकवरो निवेदये,&lt;br&gt;&#xA;जिनगन्धगजो सुवासितम्&lt;br&gt;&#xA;विसते गन्धकुटिं सुगन्धिना। () (पुरेभत्तकिच्‍चं)&lt;br&gt;&#xA;४९.&lt;br&gt;&#xA;अथगन्धकुटीमुखे जिनो&lt;br&gt;&#xA;विरजो पादरजो नचत्थिपि,&lt;br&gt;&#xA;परिधोतपदानि निक्खिपम्&lt;br&gt;&#xA;मणिसोपाणतले खणं ठितो। ()&lt;br&gt;&#xA;५०.&lt;br&gt;&#xA;उदयो’पि जिनस्स दुल्‍लभो&lt;br&gt;&#xA;खणसम्पत्तिसमिद्धि दुल्‍लभा,&lt;br&gt;&#xA;मनुजेसु’पपत्ति दुल्‍लभा&lt;br&gt;&#xA;जिनधम्मस्सवणम्पि दुल्‍लभं। ()&lt;br&gt;&#xA;५१.&lt;br&gt;&#xA;समणत्त मपे’त्थ दुल्‍लभम्&lt;br&gt;&#xA;तिविधं सासन मप्पमादतो,&lt;br&gt;&#xA;यतयो’वदता’नुसासति&lt;br&gt;&#xA;अभिसम्पादयथा’ति भिक्खवे। ()&lt;br&gt;&#xA;५२.&lt;br&gt;&#xA;अभिवन्दिय केचि भिक्खवो&lt;br&gt;&#xA;भगवन्तंतक पटिपत्तिपूरका,&lt;br&gt;&#xA;अथ सम्पटिपादनक्‍कमम्&lt;br&gt;&#xA;पटिपुच्छन्तिविपस्सनादिसु। ()&lt;br&gt;&#xA;५३.&lt;br&gt;&#xA;पददाति विपस्सनादिसु&lt;br&gt;&#xA;मुनि तेसं चरियानुरूपिकं,&lt;br&gt;&#xA;पटिगण्हिय सत्थुसासनम्&lt;br&gt;&#xA;मणिदामं विय मकण्डनत्थिको। ()&lt;br&gt;&#xA;५४.&lt;br&gt;&#xA;पविधाय जिनं पदक्खिणम्&lt;br&gt;&#xA;अथ ते भत्तिसमपक्पितञ्‍जली,&lt;br&gt;&#xA;पविसन्ति यती सकंसकम्&lt;br&gt;&#xA;वसतिं सन्तनिवातवुत्तिनो। ()&lt;br&gt;&#xA;५५.&lt;br&gt;&#xA;वतपब्बतपादकन्दर-&lt;br&gt;&#xA;पभूतीस्व’ञ्‍ञतरंक पधानिका,&lt;br&gt;&#xA;पविसन्ति सुरासुरोरग-&lt;br&gt;&#xA;गरुळानं भवनेसुचा’परे। ()&lt;br&gt;&#xA;५६.&lt;br&gt;&#xA;अथ गन्धकुटिं यदिच्छति&lt;br&gt;&#xA;पविसित्वा पविवेककामवा,&lt;br&gt;&#xA;मुनि दक्खिणपस्सतो सतो&lt;br&gt;&#xA;सयनं कपक्पयती’सकं दिवा। ()&lt;br&gt;&#xA;५७.&lt;br&gt;&#xA;वुपसन्तसरिरजस्समो&lt;br&gt;&#xA;मुनिरु’ट्ठाय अनेककोटियो,&lt;br&gt;&#xA;अनुभूयक समाधयो खणम्&lt;br&gt;&#xA;भुवनं पस्सति बुद्धचक्खुना। ()&lt;br&gt;&#xA;५८.&lt;br&gt;&#xA;समथम्हि विपस्सनायवा&lt;br&gt;&#xA;धुरनिक्खेपकते तथागते,&lt;br&gt;&#xA;तहिमिद्धिबलेनु’पट्ठितो&lt;br&gt;&#xA;पुन वुट्ठापयते दयानिधि। ()&lt;br&gt;&#xA;५९.&lt;br&gt;&#xA;इति पञ्‍चसतम्पि सावके&lt;br&gt;&#xA;अतिखिप्पं कभगवा’नुसासिय,&lt;br&gt;&#xA;पदुमानिव ते पबोधयम्&lt;br&gt;&#xA;नभासा याति विहार मत्तनो। ()&lt;br&gt;&#xA;६०.&lt;br&gt;&#xA;जिनसिन्धवपादविक्‍कमम्&lt;br&gt;&#xA;जिनछद्दन्तगजिन्दकुञ्‍चनं,&lt;br&gt;&#xA;जिनकेसरसीहगज्‍जनम्&lt;br&gt;&#xA;अभिपस्साम सुणोम नो इति। ()&lt;br&gt;&#xA;६१.&lt;br&gt;&#xA;विहरेय्य यहिं जिनो तहिम्&lt;br&gt;&#xA;अपरण्हे कुसुमाकुलञ्‍जली,&lt;br&gt;&#xA;सुनिवत्थसुपारुता भुसम्&lt;br&gt;&#xA;मुदिता सन्‍निपतन्तिखो जना। ()&lt;br&gt;&#xA;६२.&lt;br&gt;&#xA;अथ दस्सितपाटिहारियो&lt;br&gt;&#xA;पविसत्वा वरधम्ममण्डपं,&lt;br&gt;&#xA;सूरियोव युगन्धरो’परि&lt;br&gt;&#xA;सुनिसज्‍जा’सनमत्थके जिनो। ()&lt;br&gt;&#xA;६३.&lt;br&gt;&#xA;करविकविरावहारिना&lt;br&gt;&#xA;मधुरो’दारसरेन सोतुनं,&lt;br&gt;&#xA;चतुरा’रियसच्‍चमीरये&lt;br&gt;&#xA;अनुपुब्बाय कथाय निस्सितं। ()&lt;br&gt;&#xA;६४.&lt;br&gt;&#xA;पटिगण्हिय धम्ममादरा&lt;br&gt;&#xA;निजवोहार’नुरूपगोचरं,&lt;br&gt;&#xA;अभियाति पदक्खिणेन सा&lt;br&gt;&#xA;परिसातं सिरसा’भिवन्दिय। () (पच्छाभत्तकिच्‍चं)&lt;br&gt;&#xA;६६.&lt;br&gt;&#xA;वरवारणकुम्भदारणो&lt;br&gt;&#xA;मिगराजाव कुदिट्ठभञ्‍जनो,&lt;br&gt;&#xA;अथ निट्ठितधम्मगज्‍जनो&lt;br&gt;&#xA;मुनिरु’ट्ठायु’पवेसना’सना। ()&lt;br&gt;&#xA;६५.&lt;br&gt;&#xA;कमलं’व कलेवरं वरम्&lt;br&gt;&#xA;विमलं वितरजोमलं जिनो,&lt;br&gt;&#xA;अवसिञ्‍चितुकामवा सचे&lt;br&gt;&#xA;पविसित्वान नहानकोट्ठकं। ()&lt;br&gt;&#xA;६७.&lt;br&gt;&#xA;तदूपट्ठितिकेन भिक्खुना&lt;br&gt;&#xA;पटियत्तेनुदकेन विग्गहे,&lt;br&gt;&#xA;समितोतुपरिस्समो मुहुम्&lt;br&gt;&#xA;पुनरागम्म निवत्थचीवरो। ()&lt;br&gt;&#xA;६८.&lt;br&gt;&#xA;सुनिसज्‍ज सिन’स्समे समे&lt;br&gt;&#xA;परिवेणे ठपितासनोपरि,&lt;br&gt;&#xA;अनुभोति मुहुत्त मत्तना&lt;br&gt;&#xA;सुविमुत्तो’पि विमुत्तिजं सुखं। ()&lt;br&gt;&#xA;६९.&lt;br&gt;&#xA;तदुपट्ठितिपच्‍चुपट्ठिता&lt;br&gt;&#xA;अभिनिक्खम्मततोततोयती,&lt;br&gt;&#xA;महितञ्‍जलिपुप्फमञ्‍जरी&lt;br&gt;&#xA;परिवारेन्तितिलोकनायकं। ()&lt;br&gt;&#xA;७०.&lt;br&gt;&#xA;पटिपत्तिपपूरणक्‍कमम्&lt;br&gt;&#xA;पटिपुच्छन्ति विपुच्छनानि’पि,&lt;br&gt;&#xA;यतयो हि विसुंविसुं जिनम्&lt;br&gt;&#xA;सवणं धम्मकथाय याचरे। ()&lt;br&gt;&#xA;७१.&lt;br&gt;&#xA;भगवा करुणाय चोदितो&lt;br&gt;&#xA;तदधिप्पाय मवेच्‍च बुद्धिया,&lt;br&gt;&#xA;अभिसाधय मत्थमुत्तमम्&lt;br&gt;&#xA;पुरिमं याममतिक्‍कमे इति। () (पुरिमयामकिच्‍चं)&lt;br&gt;&#xA;७२.&lt;br&gt;&#xA;भगवन्त मनन्तदस्सिनम्&lt;br&gt;&#xA;सिरसा तेसुगतेसु भिक्खुसु,&lt;br&gt;&#xA;अभिवन्दिय जातिखेत्ततो&lt;br&gt;&#xA;लभमाना’वसरं सुरासुरा। ()&lt;br&gt;&#xA;७३.&lt;br&gt;&#xA;उपगम्म तपोवनङ्गणम्&lt;br&gt;&#xA;कुरुमाना छविवण्णपिञ्‍जरं,&lt;br&gt;&#xA;मणिमोळिमरिचिसञ्‍चय-&lt;br&gt;&#xA;परिचुम्बीकळितं सिरिमतो। ()&lt;br&gt;&#xA;७४.&lt;br&gt;&#xA;नखकेसरमङ्गुलीदलम्&lt;br&gt;&#xA;चरणम्भोजयुगंक पवन्दिय,&lt;br&gt;&#xA;चतुरक्खरिकम्पि पुच्छरे&lt;br&gt;&#xA;वरपञ्ह’न्तमसो’हिसङ्खतं। ()&lt;br&gt;&#xA;७५.&lt;br&gt;&#xA;सिवदो वदतंअनुत्तरो&lt;br&gt;&#xA;मुनि विस्सज्‍जति तब्बिपुच्छनं,&lt;br&gt;&#xA;अथ वितकथङ्कथि तद-&lt;br&gt;&#xA;ब्भनुमोदन्ति अभित्थवन्तिपि। ()&lt;br&gt;&#xA;७६.&lt;br&gt;&#xA;निजधम्मपदीपतेजसा&lt;br&gt;&#xA;जनसम्मोह तमोविधंसनो,&lt;br&gt;&#xA;इति मज्झिमयाम मन्वहम्&lt;br&gt;&#xA;कतकिच्‍चो मुनि वीतिनामये। () (मज्झिमयामकिच्‍चं)&lt;br&gt;&#xA;७७.&lt;br&gt;&#xA;अभिभुतसरीरजस्समो&lt;br&gt;&#xA;कतकिच्‍चेहि’रियापथेहिच,&lt;br&gt;&#xA;अथ चङ्कमणेन पच्छिमे&lt;br&gt;&#xA;पठमं भाग मतिक्‍कमे मुनि। ()&lt;br&gt;&#xA;७८.&lt;br&gt;&#xA;पटिवात’नुवात वायित-&lt;br&gt;&#xA;गुणगन्धेहि सुगन्धितङ्गिमा,&lt;br&gt;&#xA;मणिदीपपभासमुज्‍जलम्&lt;br&gt;&#xA;सुगतो गन्धकुटिंक उपागतो। ()&lt;br&gt;&#xA;७९.&lt;br&gt;&#xA;सयनोपरि सम्पसारयम्&lt;br&gt;&#xA;पटिमारूपसरूपविग्गहं,&lt;br&gt;&#xA;सयनं कुरुते’व केसरी&lt;br&gt;&#xA;दुतियस्मिं सतिसम्पजञ्‍ञवा। ()&lt;br&gt;&#xA;८०.&lt;br&gt;&#xA;असमिद्धकिलेसमिद्धवा&lt;br&gt;&#xA;भगवा भङ्गभवङ्गसत्तति,&lt;br&gt;&#xA;सुनिसज्‍ज पबुज्झितो महा-&lt;br&gt;&#xA;करुणाझान मुपेतिचा’सने। ()&lt;br&gt;&#xA;८१.&lt;br&gt;&#xA;पुरिमेसु भवेसु पाणिनो&lt;br&gt;&#xA;यदि विज्‍जन्ति कताधिकारिनो,&lt;br&gt;&#xA;रविरंसिविकासनूपग-&lt;br&gt;&#xA;पदुमानी’व पबोधनारहा। ()&lt;br&gt;&#xA;८२.&lt;br&gt;&#xA;करुणाय समुट्ठितो ततो&lt;br&gt;&#xA;करुणासीतलमानसो मुनि,&lt;br&gt;&#xA;अभिपस्सति बुद्धचक्खुना&lt;br&gt;&#xA;भुवि ते मग्गफलोपनिस्सये। ()&lt;br&gt;&#xA;८३.&lt;br&gt;&#xA;इति पच्छिमयाम मन्वहम्&lt;br&gt;&#xA;ततियं भाग मतिक्‍कमे जिनो,&lt;br&gt;&#xA;पुरिमोदितकिच्‍चकारिनो&lt;br&gt;&#xA;कतकिच्‍चस्स अचिन्तियागुणा। () (पच्छिमयामकिच्‍चं)&lt;br&gt;&#xA;८४.&lt;br&gt;&#xA;पसिदन्ति रूपप्प माणपि बुद्धे&lt;br&gt;&#xA;पसिदन्ति घोसपक्प माणपि बुद्धे&lt;br&gt;&#xA;पसिदन्ति ळुखप्प माणपि बुद्धे&lt;br&gt;&#xA;पसिदन्ति धम्मप्पमाणपि बुद्धे ()&lt;br&gt;&#xA;इति मेधानन्दाभिधानेनयतिना विरचिते सकलकविजन हदयानन्ददाननिदाने जिनवंसदीपे सन्तिके निदाने पञ्‍जविधबुद्धकिच्‍च परिदीपो अट्ठारसमोक सग्गो।&lt;br&gt;&#xA;१.&lt;br&gt;&#xA;निरवधिभुवनालवालगब्भे&lt;br&gt;&#xA;सुचरितमूलविरूळ्हकित्तिवल्‍ली,&lt;br&gt;&#xA;नवगुणनियमोतु सङक्गमेन&lt;br&gt;&#xA;भगवतमासियथेव (पुप्फितग्गा)। ()&lt;br&gt;&#xA;२.&lt;br&gt;&#xA;सुविसदमतिमा सवासनेहि&lt;br&gt;&#xA;सकल किलेस मलेहि चारकायो,&lt;br&gt;&#xA;इतिपि भगवतो बुधाभिगीतो&lt;br&gt;&#xA;भुविविसुतो अरहन्ति कित्तिघोसो। ()&lt;br&gt;&#xA;३.&lt;br&gt;&#xA;गहित निसित मग्गञाण खग्गो&lt;br&gt;&#xA;वरमति दुच्‍चरितारयो अछिन्दि,&lt;br&gt;&#xA;इतिपि भगवतो हतारिनोयो&lt;br&gt;&#xA;भुविविसुतो अरहन्ति कित्तिघोसो। ()&lt;br&gt;&#xA;४.&lt;br&gt;&#xA;तिभवरथसमप्पितं अविज्‍जा-&lt;br&gt;&#xA;भवतसिणामयनाभिक मासवक्खं,&lt;br&gt;&#xA;विचितुपचितकम्म सञ्‍चाया’रम्&lt;br&gt;&#xA;जटितजरामरणेरुनेमि वट्टिं ()&lt;br&gt;&#xA;५.&lt;br&gt;&#xA;अविदित परियन्त कालसीमम्&lt;br&gt;&#xA;परिभमितं भवचक्‍कमत्थि तस्स,&lt;br&gt;&#xA;थिरवीरियपदेहि बोधिमण्डे&lt;br&gt;&#xA;सुविमलसीलमहीतलेठितो यो। ()&lt;br&gt;&#xA;६.&lt;br&gt;&#xA;हनिविहनि अरे विसुद्धसद्धा-&lt;br&gt;&#xA;करकमलेन समाधिसाणपिट्ठे,&lt;br&gt;&#xA;सुनिसित मसमं निहन्ति कम्म-&lt;br&gt;&#xA;क्खयकरञाणकुठारिमादधानो। ()&lt;br&gt;&#xA;७.&lt;br&gt;&#xA;हतभवरथ विब्भमस्स मग्ग-&lt;br&gt;&#xA;रथमभिरुय्ह सिवंपुरं गतस्स,&lt;br&gt;&#xA;इतिपि भगवतो हतारकस्स&lt;br&gt;&#xA;भुविविसुतो अरहन्ति कित्तिघोसो। ()&lt;br&gt;&#xA;८.&lt;br&gt;&#xA;अविदित परियन्त दुक्ख वट्टम्&lt;br&gt;&#xA;अथभवचक्‍कक मितुच्‍चते अविज्‍जा,&lt;br&gt;&#xA;तहिमुपहितनाभी मूलकत्ता&lt;br&gt;&#xA;भवतिजरामरणं तदन्तनेमि। ()&lt;br&gt;&#xA;९.&lt;br&gt;&#xA;घटित तदुभयन्तरा अरास्सु&lt;br&gt;&#xA;दस अभिसङ्खरणादिसेस धम्मा,&lt;br&gt;&#xA;कसिरसमुदये निरोध मग्गे&lt;br&gt;&#xA;भवति पजानमजाननं अविज्‍जा। ()&lt;br&gt;&#xA;१०&lt;br&gt;&#xA;भवति तिविधभुमिका अविज्‍जा&lt;br&gt;&#xA;चतुविध सच्‍चसभाव छादका’यं,&lt;br&gt;&#xA;अभिविचिनन चेतनान मद्धा&lt;br&gt;&#xA;विविधनयेन भवत्तये निदानं। ()&lt;br&gt;&#xA;११.&lt;br&gt;&#xA;सकसक पटिसन्धिचित्तहेतु&lt;br&gt;&#xA;द्वय मभिसङ्खत कम्ममेव कामे,&lt;br&gt;&#xA;चित कुसल मरूप रूप गामिम्&lt;br&gt;&#xA;तदुभयभुपटिसन्धिहेतु होति। ()&lt;br&gt;&#xA;१२.&lt;br&gt;&#xA;कुसलमकुसलं तिधा विभत्तम्&lt;br&gt;&#xA;पुरिमभवेनिचितं यथानुरूपं,&lt;br&gt;&#xA;नभवति पटिसन्धितोपरं किम्&lt;br&gt;&#xA;तिभव पवत्ति विपाक चित्त हेतु। ()&lt;br&gt;&#xA;१३.&lt;br&gt;&#xA;समुदयमय कामरूपपाका&lt;br&gt;&#xA;सति पटिसन्धि पवत्तियं भवन्ती,&lt;br&gt;&#xA;सक सक भवनाम रूपहेतु&lt;br&gt;&#xA;विविध निदानवसेन चानुरूपं, ()&lt;br&gt;&#xA;१४.&lt;br&gt;&#xA;तथरिव चतुरो अरूपपाका&lt;br&gt;&#xA;सकसकभुमिकनामपच्‍चयाव,&lt;br&gt;&#xA;समुपचित मनं असञ्‍ञसत्ते&lt;br&gt;&#xA;नभवतिकिंक भुवि रूपमत्तहेतु। ()&lt;br&gt;&#xA;१५.&lt;br&gt;&#xA;तदुभय मविपाक चित्ततोपि&lt;br&gt;&#xA;पभवति तीसुभवेसु चा’नु रूपं,&lt;br&gt;&#xA;सुगति दुगतियं पदंहि कामे&lt;br&gt;&#xA;भवति सळायतनस्स नाम रूपं। ()&lt;br&gt;&#xA;१६.&lt;br&gt;&#xA;भवति पदक मसञ्‍ञि वज्‍जरूप-&lt;br&gt;&#xA;भुवि तिविधायतनस्स नाम रूपं,&lt;br&gt;&#xA;हवति समुदयो भवे अरूपे&lt;br&gt;&#xA;सुखुम मनायतनस्स नाम मत्तं। ()&lt;br&gt;&#xA;१७.&lt;br&gt;&#xA;इति तिविधभवे भवन्ति तं तं-&lt;br&gt;&#xA;भव पभवायतनाति फस्सहेतु,&lt;br&gt;&#xA;तथरिव कमतो भवानु रूपम्&lt;br&gt;&#xA;तिविधभवेसु छफस्सवेदनेजा। ()&lt;br&gt;&#xA;१८.&lt;br&gt;&#xA;विविध भवगतिट्ठितीसु तं तम्&lt;br&gt;&#xA;छटित जटा गहणस्स हेतु होति,&lt;br&gt;&#xA;पुनरुभय भवस्स दळ्हगाहो,&lt;br&gt;&#xA;भवति भवोतिभवम्हि हेतुजात्या। ()&lt;br&gt;&#xA;१९.&lt;br&gt;&#xA;तिविध भवु’पपत्तिजातिरेसा&lt;br&gt;&#xA;भवति जरामरणादि दुक्ख हेतु,&lt;br&gt;&#xA;सकलकसिरुपद्दवा’सवानम्&lt;br&gt;&#xA;समुदयहेतुततोसिया अविज्‍जा। ()&lt;br&gt;&#xA;२०.&lt;br&gt;&#xA;थिरगहणवसेन योहि कोचि&lt;br&gt;&#xA;सुचरित दुच्‍चरितंचरेय्य तस्स,&lt;br&gt;&#xA;सुगति दुगति गामि कम्ममेत्थ&lt;br&gt;&#xA;कथयति कम्मभवो’ति कम्मवादी। ()&lt;br&gt;&#xA;२१.&lt;br&gt;&#xA;विचितुपचित कम्मसत्तिजाता&lt;br&gt;&#xA;वदतुपपत्ति भवो’ति पञ्‍चखन्धा,&lt;br&gt;&#xA;तदभिजनन माहजाति तेसम्&lt;br&gt;&#xA;चुतिचवनं परिपाकताजरा’ति। ()&lt;br&gt;&#xA;२२.&lt;br&gt;&#xA;पहवफलपबन्धतो ठीतानम्&lt;br&gt;&#xA;सरसगभीरपटिच्‍च सम्भवानं,&lt;br&gt;&#xA;कयिरति विसदाय याय धम्म–&lt;br&gt;&#xA;ठितिमतिनामधिया परिग्गहंसा। ()&lt;br&gt;&#xA;२३.&lt;br&gt;&#xA;इधपन चतुरोसियुंसमासा&lt;br&gt;&#xA;पुरिमभवो’दय मोह कम्ममेको,&lt;br&gt;&#xA;भवतिहनभवचित्तनाम रूपा-&lt;br&gt;&#xA;यतन छ फस्स छ वेदनाति चेको। ()&lt;br&gt;&#xA;२४.&lt;br&gt;&#xA;अपि भवति भवो निकन्ति गाहो&lt;br&gt;&#xA;जनन जरामरणं अनागते’को,&lt;br&gt;&#xA;पभव फलवसेन सम्भवानम्&lt;br&gt;&#xA;इति चतु सङ्खिपनं सियातियद्धं। ()&lt;br&gt;&#xA;२५.&lt;br&gt;&#xA;इध यथरिव’तीतहेतुपञ्‍च&lt;br&gt;&#xA;अभिरतिगाहभवेहि कम्ममोहा,&lt;br&gt;&#xA;तथरिव सह मोहकम्मुनापि&lt;br&gt;&#xA;अभिरतिगाहभवा इदानि हेतू। ()&lt;br&gt;&#xA;२६.&lt;br&gt;&#xA;नभवति फलपञ्‍चकं किमेत-&lt;br&gt;&#xA;रहिपटिसन्धिक मनादिपञ्‍च धम्मा,&lt;br&gt;&#xA;भवति फखलमनागते तथेव&lt;br&gt;&#xA;जनन जरामरणादि पञ्‍च धम्मा। ()&lt;br&gt;&#xA;२७.&lt;br&gt;&#xA;भवति भवुपपत्तिय’न्तरे’को&lt;br&gt;&#xA;अभिरति वेदयितान मन्तरे’को,&lt;br&gt;&#xA;तथरिव चितचेतनामनानम्&lt;br&gt;&#xA;इति भवचक्‍कतिसन्धयो भवन्ति। ()&lt;br&gt;&#xA;२८.&lt;br&gt;&#xA;सुविसदमतिवीसता’ कतारम्&lt;br&gt;&#xA;स’तिपरिवट्ट तिसन्धिकं तियद्धं,&lt;br&gt;&#xA;तदवगमियताय धातु धम्म-&lt;br&gt;&#xA;ट्ठितिमतिया चतुसङक्गहं द्विमूलं। ()&lt;br&gt;&#xA;२९.&lt;br&gt;&#xA;हनिविभनि जगत्तये भवन्त-&lt;br&gt;&#xA;भवरथ चक्‍कसमप्पिताखिलारे,&lt;br&gt;&#xA;इतिपि भगवतो बुधाहिगीतो&lt;br&gt;&#xA;भुवि विसुतो अरहन्ति कित्तिघोसो। ()&lt;br&gt;&#xA;३०.&lt;br&gt;&#xA;भगवति उदिते महानुभावो&lt;br&gt;&#xA;तमहिमहेय्य भुसं सदेवलोको,&lt;br&gt;&#xA;तदहिमहि कदावि नेरु मत्त-&lt;br&gt;&#xA;मणिरतनावलिया सहम्पतीपि। ()&lt;br&gt;&#xA;३१.&lt;br&gt;&#xA;पचुरसुरनरा बलानुरूपम्&lt;br&gt;&#xA;यमभिमहिंसु अनाथ पिण्डिकोपि,&lt;br&gt;&#xA;गहपति तमुपासिकाविसाखा&lt;br&gt;&#xA;सपरिस कोसलबिम्बिसारभूपा। ()&lt;br&gt;&#xA;३२.&lt;br&gt;&#xA;भगवति परिनिब्बुते असोक-&lt;br&gt;&#xA;वहयधरणीपति दीपचक्‍कवत्ति,&lt;br&gt;&#xA;दसबलमसमं परिच्‍चजित्वा&lt;br&gt;&#xA;अभिमहि छन्‍नवुतिप्पमाणकोटी। ()&lt;br&gt;&#xA;३३.&lt;br&gt;&#xA;अगणित विभवं परिच्‍चछित्वा&lt;br&gt;&#xA;इहरतनावलि चेतियं विधाय,&lt;br&gt;&#xA;सुरनरसरणस्स धातुदेहम्&lt;br&gt;&#xA;नरपतिमानयि दुट्ठगामिनी’पि। ()&lt;br&gt;&#xA;३४.&lt;br&gt;&#xA;दसबलमभिपूजयिंसु पूजा-&lt;br&gt;&#xA;विधिबहुमानन भाजनं तदञ्‍ञे,&lt;br&gt;&#xA;इतिजन महनीय चीवरादी-&lt;br&gt;&#xA;चतुविधपच्‍चय पूजनाक विसेसं। ()&lt;br&gt;&#xA;३५.&lt;br&gt;&#xA;गुणजलधि यदग्ग दक्खिणेय्यो&lt;br&gt;&#xA;अरहति चाहुण पाहुणा रहस्स,&lt;br&gt;&#xA;इतिपि भगवतो कविप्प सत्थो&lt;br&gt;&#xA;भुवि विसुतो अरहन्ति कित्तिघोसो। ()&lt;br&gt;&#xA;३६.&lt;br&gt;&#xA;इधपरमनिपच्‍चकार गिद्धा&lt;br&gt;&#xA;समणक भुसुरका विभाविमानी,&lt;br&gt;&#xA;रहसि अकुसलं सिलोककामा&lt;br&gt;&#xA;न किमसिलोकभयेन सञ्‍चिनन्ति। ()&lt;br&gt;&#xA;३७.&lt;br&gt;&#xA;नचकरहचि किञ्‍चिदेव पापम्&lt;br&gt;&#xA;कयिरति रेसरहोपिपापभीरू,&lt;br&gt;&#xA;इतिपि भगवतो रहापगस्स&lt;br&gt;&#xA;भुविविसुतो अरहन्ति कित्तिघोसो। ()&lt;br&gt;&#xA;३८.&lt;br&gt;&#xA;अनुपसमित रागदोस मोहा&lt;br&gt;&#xA;थिरमनभावित कायचित्त पञ्‍ञा,&lt;br&gt;&#xA;अरियपटिपदाय ये विपन्‍ना&lt;br&gt;&#xA;अनरिय धम्मचरा नराधमाते। ()&lt;br&gt;&#xA;३९.&lt;br&gt;&#xA;सुगहित सुगतारहद्धजन्ता&lt;br&gt;&#xA;जिनमनुबन्धिय सन्तिकेक वरापि,&lt;br&gt;&#xA;इतिपि भगवतो भवन्ति दुरे&lt;br&gt;&#xA;भुविविसुतो अरहन्ति कित्तिघोसो ()&lt;br&gt;&#xA;४०.&lt;br&gt;&#xA;तथरिव सुविदुर भावमाप&lt;br&gt;&#xA;मुनिरपितेहिनिहीन पुग्गलेहि,&lt;br&gt;&#xA;इतिपि भगवतो सतम्प सत्थो&lt;br&gt;&#xA;भुविविसुतो अरहन्ति कित्तिघोसो।क ()&lt;br&gt;&#xA;४१.&lt;br&gt;&#xA;विहत सकलसंकिलेस धम्मा&lt;br&gt;&#xA;सतत सुभावित काय चित्तपञ्‍ञा,&lt;br&gt;&#xA;अरियपटिपदं पपूरकारी&lt;br&gt;&#xA;अनरियधम्मपथारकाक सुधीरा। ()&lt;br&gt;&#xA;४२.&lt;br&gt;&#xA;सतदससत योजनेहि दूरे&lt;br&gt;&#xA;यदिविहरन्ति जिनस्स आरकाते,&lt;br&gt;&#xA;इतिपि भगवतो न ताव दूरे&lt;br&gt;&#xA;भुवि विसुतो अरहन्ति कित्तिघोसो। ()&lt;br&gt;&#xA;४३.&lt;br&gt;&#xA;तथरिव अविदूर भावमाप&lt;br&gt;&#xA;मुनिरपि सप्पुरिसान मीदिसानं,&lt;br&gt;&#xA;इतिपि भगवतो भवन्तगस्स&lt;br&gt;&#xA;भुविविसुतो अरहन्ति कित्तिघोसो। ()&lt;br&gt;&#xA;४४.&lt;br&gt;&#xA;बुध जन रहितब्ब पापधम्मा&lt;br&gt;&#xA;पवूरमनत्थकराक रहावदन्ति,&lt;br&gt;&#xA;इतिपि भगवतो रहा न यस्स&lt;br&gt;&#xA;भुविविसुतो अरहन्ति कित्ति घोसो। ()&lt;br&gt;&#xA;४५.&lt;br&gt;&#xA;गरहिय रहितब्बता’रियेहि&lt;br&gt;&#xA;परमपुथुज्‍जन पुग्गलेहि यस्मा,&lt;br&gt;&#xA;इतिपि भगवतो नच’त्थि’मस्स&lt;br&gt;&#xA;भुविविसुतो अरहन्ति कित्तिघोसो। ()&lt;br&gt;&#xA;४६.&lt;br&gt;&#xA;अपिच भगवता नतेकदाचि&lt;br&gt;&#xA;विगरहिया रहितब्बका भवन्ति,&lt;br&gt;&#xA;इतिपि भगवतो रहानयस्स&lt;br&gt;&#xA;भुविविसुतो अरहन्ति कित्तिघोसो। ()&lt;br&gt;&#xA;४७.&lt;br&gt;&#xA;गमन मिहरहोति वुच्‍चते तम्&lt;br&gt;&#xA;तिभवपरिब्भमणं रहो न यस्स,&lt;br&gt;&#xA;इतिपि भगवतो गतस्स पारम्&lt;br&gt;&#xA;भुवि विसुतो अरहन्ति कित्तिघोसो। ()&lt;br&gt;&#xA;४८.&lt;br&gt;&#xA;निरतिसय’धिसीलचित्तपञ्‍ञो&lt;br&gt;&#xA;परम विमुत्ति विमुत्ति ञाणलाभी,&lt;br&gt;&#xA;असन्दिस गुण भाजनोक अनेजो&lt;br&gt;&#xA;असमसमो असमो अनुत्तरो’ति। ()&lt;br&gt;&#xA;४९.&lt;br&gt;&#xA;कुसलबल समिद्धरूपवाति&lt;br&gt;&#xA;विविधगुणेहि सिया पसं सियो यो,&lt;br&gt;&#xA;इतिपि भगवतो पसंसियस्स&lt;br&gt;&#xA;भुविविसुतो अरहन्ति कित्तिघोसो। ()&lt;br&gt;&#xA;५०.&lt;br&gt;&#xA;इमिना इमिनापि कारणेन&lt;br&gt;&#xA;भगवा गोतम गोत्त केतुभूतो,&lt;br&gt;&#xA;अरहं अरहन्ति कित्तिरावो&lt;br&gt;&#xA;दकतेलंवततान सत्तलोके। ()&lt;br&gt;&#xA;इति मेधानन्दाभिधानेनयतिना विरचिते सकलकविजन हदयानन्ददाननिदाने जिनवंसदीपे सन्तिके निदाने भगवतो अरहन्तिनामपञ्‍ञत्तियाअभिधेय परिदीपो एकूनवीसतिमोक सग्गो।&lt;br&gt;&#xA;१.&lt;br&gt;&#xA;सम्मा सामं सब्बधम्मान मद्धा&lt;br&gt;&#xA;बुद्धत्ता पञ्‍ञानुभावेन तस्स,&lt;br&gt;&#xA;सम्मा सम्बुद्धोति अब्भुग्गताय&lt;br&gt;&#xA;आसिकित्या(सालिनी) लोक धातु। ()&lt;br&gt;&#xA;२.&lt;br&gt;&#xA;यो चा भिञ्‍ञेय्ये परिञ्‍ञेय्य धम्मे&lt;br&gt;&#xA;भावेतब्बे सच्छिकातब्ब धम्मे,&lt;br&gt;&#xA;सम्मासामं बुज्झि तस्मास बुद्धो&lt;br&gt;&#xA;सम्मा सम्बुद्धोति विख्यासि लोके। ()&lt;br&gt;&#xA;३.&lt;br&gt;&#xA;तत्रा’भिञ्‍ञेय्या चतुस्सच्‍च मेव&lt;br&gt;&#xA;दुक्खं सच्‍चं खो परिञ्‍ञेय्य धम्मा,&lt;br&gt;&#xA;भावेतब्बा मग्ग सच्‍चं निरोध-&lt;br&gt;&#xA;सच्‍चं तच्छं सच्छिका तब्ब धम्मा। ()&lt;br&gt;&#xA;४.&lt;br&gt;&#xA;तण्हापक्खे सम्भवं धम्म जातम्&lt;br&gt;&#xA;मग्गानंवज्झंक पहातब्ब धम्मा,&lt;br&gt;&#xA;सद्धिं जात्यादीहि दुकेखहि पञ्‍चु-&lt;br&gt;&#xA;पादानक्खण्धा सिया दुक्ख सच्‍चं। ()&lt;br&gt;&#xA;५.&lt;br&gt;&#xA;यायं तण्हा काम तण्हादिभेदा&lt;br&gt;&#xA;दुक्खानं साहेतु सच्‍चं द्वितियं,&lt;br&gt;&#xA;बन्धानं यत्राप्य’भावो निरोध-&lt;br&gt;&#xA;सच्‍चं यञ्‍चा गम्म तण्हाय चागो। ()&lt;br&gt;&#xA;६.&lt;br&gt;&#xA;सम्मादिट्ठाद्यट्ठमग्गङ्ग धम्मा&lt;br&gt;&#xA;निब्बानं सम्पापका मग्ग सच्‍चं,&lt;br&gt;&#xA;तेसं धम्मानम्पि सम्बुज्झिनत्ता&lt;br&gt;&#xA;सम्मा सम्बुद्धोति विख्यासि लोके। ()&lt;br&gt;&#xA;७.&lt;br&gt;&#xA;चक्खेव’दं दुक्खं तदुप्पाद हेतु&lt;br&gt;&#xA;तण्हा नेसानं अभावो निरोधो,&lt;br&gt;&#xA;मग्गो बोधूपाय पञ्‍ञाति तस्स&lt;br&gt;&#xA;एवं पच्‍चेकं पदं चोद्धरित्वा। ()&lt;br&gt;&#xA;८.&lt;br&gt;&#xA;आरोपेत्वा सच्‍च धम्मेसु सच्‍च-&lt;br&gt;&#xA;सन्धाता यो सच्‍चदस्सी स बुद्धो,&lt;br&gt;&#xA;सम्मा सामं तिक्खपञ्‍ञाय बुज्झि&lt;br&gt;&#xA;सम्मा सम्बुद्धोति विख्यासि लोके। ()&lt;br&gt;&#xA;९.&lt;br&gt;&#xA;छन्‍नं द्वारानञ्‍च छारम्मणानं,&lt;br&gt;&#xA;छन्‍नं चित्तानञ्‍च छब्बेद नानं,&lt;br&gt;&#xA;छन्‍नं सञ्‍ञानं छ सञ्‍चेतनानम्&lt;br&gt;&#xA;छन्‍नं फस्सा नं वितक्‍कादि कानं। ()&lt;br&gt;&#xA;१०.&lt;br&gt;&#xA;एवं छन्‍नं रूप तण्हादिकानम्&lt;br&gt;&#xA;तण्हाकायानं समारोपणेन,&lt;br&gt;&#xA;सम्मा सामं बुज्झि सच्‍चेसु तस्मा&lt;br&gt;&#xA;सम्मा सम्बुद्धोति विख्यासि लोके। ()&lt;br&gt;&#xA;११.&lt;br&gt;&#xA;पञ्‍चन्‍नं खन्धान मट्ठारसन्‍नम्&lt;br&gt;&#xA;धातूनं चक्खादिनं बारसन्‍नं,&lt;br&gt;&#xA;सम्मा सामं बुज्झितत्ता सयम्भु&lt;br&gt;&#xA;सम्मा सम्बुद्धोति विख्यासि लोके। ()&lt;br&gt;&#xA;१२.&lt;br&gt;&#xA;रूपज्झानानं चतुन्‍नं अरूप-&lt;br&gt;&#xA;ज्झानानञ्‍चानुस्सतीनं दसन्‍नं,&lt;br&gt;&#xA;खत्ति साकार’प्पमञ्‍ञासुभानम्&lt;br&gt;&#xA;कम्मट्ठानानं नवन्‍नं भवानं। ()&lt;br&gt;&#xA;१३.&lt;br&gt;&#xA;बुद्धत्ता संसार चक्‍के अविज्‍जा-&lt;br&gt;&#xA;द्यङ्गानं सच्‍चेसुचारोपणेन,&lt;br&gt;&#xA;सम्मासामं एस निस्सङ्ग ञाणे&lt;br&gt;&#xA;सम्मा सम्बुद्धो विख्यासि लोके। ()&lt;br&gt;&#xA;१४.&lt;br&gt;&#xA;पच्‍चुप्पन्‍नानागतातीत धम्मे&lt;br&gt;&#xA;निब्बानं निस्सेस पण्णत्ति धम्मे,&lt;br&gt;&#xA;सामं अब्भञ्‍ञास्य’नञ्‍ञोप देसो&lt;br&gt;&#xA;सम्मा सम्बुद्धोति विख्यासि लोके। ()&lt;br&gt;&#xA;१५.&lt;br&gt;&#xA;सब्बंञेय्यं तस्स ञाणन्ति कंहि&lt;br&gt;&#xA;ञाणम्पेवं ञेय्य धम्मन्तिकंहि,&lt;br&gt;&#xA;ञेय्यन्तट्ठानोमञाणस्सलाभा&lt;br&gt;&#xA;सम्मासम्बुद्धोति विख्यासि लोके। ()&lt;br&gt;&#xA;१६.&lt;br&gt;&#xA;क्‍लेसानं यावासनासततीताय&lt;br&gt;&#xA;सद्धिंयोक सम्मोहनिद्दाय सम्मा,&lt;br&gt;&#xA;सामंबुद्धो मग्ग ञाणेन तस्मा&lt;br&gt;&#xA;सम्मा सम्बुद्धोति विख्यासि लोके। ()&lt;br&gt;&#xA;१७.&lt;br&gt;&#xA;सत्ताधीसो पारमीचोदितत्तो&lt;br&gt;&#xA;पल्‍लङ्केनासज्‍जयो बोधिमुले,&lt;br&gt;&#xA;अम्भोजंक भानुप्पहाक सङ्गमेन&lt;br&gt;&#xA;सोभग्गप्पत्तं पबुद्धं’व सामं। ()&lt;br&gt;&#xA;१८.&lt;br&gt;&#xA;सामं सम्मा’नञ्‍ञ साधारणग्ग-&lt;br&gt;&#xA;मग्गोभासेनप्पबुद्धो समानो,&lt;br&gt;&#xA;सम्पत्तो सब्बञ्‍ञुताञाण सोभम्&lt;br&gt;&#xA;सम्मा सम्बुद्धोति विख्यासि तस्मा। ()&lt;br&gt;&#xA;१९.&lt;br&gt;&#xA;एवं सब्बेसं धम्मानम्&lt;br&gt;&#xA;सम्मा सामं बुद्धत्ता सो,&lt;br&gt;&#xA;सम्मा सम्बुद्धो बुद्धोति&lt;br&gt;&#xA;सद्दो लोके अब्भुग्गञ्‍जि। ()&lt;br&gt;&#xA;इति मेधानन्दाभिधानेनयतिना विरचिते सकलकविजन हदयानन्ददाननिदाने जिनवंसदीपे सन्तिकेक निदाने भगवतो कसम्मासम्बुद्धोति नामपञ्‍ञत्तिया अभिधेय परिदीपो वीसतिमो सग्गो।&lt;br&gt;&#xA;तं खो पन भवन्तम्&lt;br&gt;&#xA;गोतमं एवं कल्याणे कित्तिसद्दो अब्भुग्गतो&lt;br&gt;&#xA;इतिपि सो भगवा विज्‍जाचरण सम्पन्‍नोति।&lt;br&gt;&#xA;१.&lt;br&gt;&#xA;सम्पन्‍नविज्‍जाचरणे अविज्‍जा-&lt;br&gt;&#xA;घणन्धकारं भिदुरो पवीरो,&lt;br&gt;&#xA;राज विज्‍जाचरणुब्भवाय&lt;br&gt;&#xA;उळारकित्तिस्सिरिया कथं तं। ()&lt;br&gt;&#xA;२.&lt;br&gt;&#xA;असङ्खकप्पेपि निवुत्थखन्धे&lt;br&gt;&#xA;पेय्यालपाळिं विय ञाणगत्या,&lt;br&gt;&#xA;कण्ठिरवस्सु’प्पतनं यथेव&lt;br&gt;&#xA;सङ्किप्प खिपक्पं विसयावलम्बं। (१)&lt;br&gt;&#xA;३.&lt;br&gt;&#xA;सरो’तिसूरो सरभङ्गक सत्थु-&lt;br&gt;&#xA;खित्तो सरव्यम्हि विरज्झते किम्&lt;br&gt;&#xA;एवं अतितेसु भवन्तरेसु&lt;br&gt;&#xA;असज्‍जमानं अविरज्झमानं। ()&lt;br&gt;&#xA;४.&lt;br&gt;&#xA;यथिच्छितट्ठान मतितखन्ध-&lt;br&gt;&#xA;सङ्खात माहच्‍च पवत्तमानं,&lt;br&gt;&#xA;पुब्बेनिवासानुगतञ्हि ञाणम्&lt;br&gt;&#xA;अनञ्‍ञसाधारणमासि यस्स। ()&lt;br&gt;&#xA;५.&lt;br&gt;&#xA;पहीण’विज्‍जानुसयो जिनो सो&lt;br&gt;&#xA;विज्‍जायु’पेतो पठमाय ताय,&lt;br&gt;&#xA;इच्‍चस्स दण्डाहतकंसपाति-&lt;br&gt;&#xA;सद्दोव सम्पत्थरि कित्तिसद्दो। ()&lt;br&gt;&#xA;६.&lt;br&gt;&#xA;हनीनप्पणीतादि पभेद वत्ते&lt;br&gt;&#xA;उप्पज्‍जमाने च निरुज्झमाने,&lt;br&gt;&#xA;सत्ते यथाकम्मु’पगे गतीसु&lt;br&gt;&#xA;पसादचक्खा’विसये च रूपे। ()&lt;br&gt;&#xA;७.&lt;br&gt;&#xA;अनञ्‍ञ साधारण दिब्बचक्खु-&lt;br&gt;&#xA;सङ्खातञाणेन पहस्सरेन,&lt;br&gt;&#xA;दिब्बेन चा’लोक परिग्गहेन&lt;br&gt;&#xA;येना’हिजानाति जिनो अनेजो। ()&lt;br&gt;&#xA;८.&lt;br&gt;&#xA;चुतुपपातब्बिसयाय सत्था&lt;br&gt;&#xA;विज्‍जायु’पेतो दुतियाय ताय,&lt;br&gt;&#xA;इच्‍चस्स सम्पत्थरि हेम घण्टा-&lt;br&gt;&#xA;टङ्कारघोसोरिव कित्तिघोसो। ()&lt;br&gt;&#xA;९.&lt;br&gt;&#xA;दुक्खञ्‍च दुक्खप्पभवो निरोधो&lt;br&gt;&#xA;मग्गो च दुक्खस्स निरोधको’ति,&lt;br&gt;&#xA;चत्तारि सच्‍चानि यथासभावम्&lt;br&gt;&#xA;पवेदि ञाणेन सयम्भु येन। ()&lt;br&gt;&#xA;१०.&lt;br&gt;&#xA;येचा’सवा आसवसम्भवो यो&lt;br&gt;&#xA;तेसं खयो यवा’सवनासुपायो,&lt;br&gt;&#xA;तं सब्बमञ्‍ञासि सयम्भु ञाण-&lt;br&gt;&#xA;बलेन येना’सव विप्पमुत्तो। ()&lt;br&gt;&#xA;११.&lt;br&gt;&#xA;खीण’ति जाती वुसित’न्ति सेट्ठ-&lt;br&gt;&#xA;चरियं कतं’ती करणिय मद्धा,&lt;br&gt;&#xA;नचा’परन्त्ये’व मनन्तञाणो&lt;br&gt;&#xA;ञाणेन’भिञ्‍ञाय विहासि येन। ()&lt;br&gt;&#xA;१२.&lt;br&gt;&#xA;सयम्भु सब्बासव सङ्खयाय&lt;br&gt;&#xA;विज्‍जायुपेतो ततियाय ताय,&lt;br&gt;&#xA;इच्‍चस्स विप्फारगहीरतेरि-&lt;br&gt;&#xA;रावो’व सम्पत्थरि कित्तिरावो। ()&lt;br&gt;&#xA;१३.&lt;br&gt;&#xA;विज्‍जाहिहेट्ठा गदिताहि तीहि&lt;br&gt;&#xA;समङक्गि भुतस्स तथागतस्स,&lt;br&gt;&#xA;तदुब्भवं कित्ति सरीर बिम्बम्&lt;br&gt;&#xA;सतंमनोदप्पणगं विभाति। ()&lt;br&gt;&#xA;१४.&lt;br&gt;&#xA;चातुम्महाभूतिकरूपिको यम्&lt;br&gt;&#xA;मातापितुन्‍नं करजम्हि जातो,&lt;br&gt;&#xA;यो भत्तकुम्मासहतोपि कायो&lt;br&gt;&#xA;अनिच्‍चविद्धंसनभेद धम्मो। ()&lt;br&gt;&#xA;१५.&lt;br&gt;&#xA;परित्तकामावचरम्हि भुतो-&lt;br&gt;&#xA;पादाय भेदम्हि तदत्तभावे,&lt;br&gt;&#xA;यं निस्सितं वेदयितत्त सञ्‍ञा-&lt;br&gt;&#xA;सङ्खार विञ्‍ञाण पभेदनामं। ()&lt;br&gt;&#xA;१६.&lt;br&gt;&#xA;यो विप्पसन्‍नो मणिवंस वण्णो&lt;br&gt;&#xA;तत्रावुतं सुत्तमिवक्खिमा तं,&lt;br&gt;&#xA;ञाणक्खिनारूप मवेक्खि येन&lt;br&gt;&#xA;सचक्खुमा तत्रसितञ्‍च नामं। ()&lt;br&gt;&#xA;१७.&lt;br&gt;&#xA;सीतादिना रुप्पणलक्खणन्ति&lt;br&gt;&#xA;रूपञ्‍च नामं नतिलक्खणन्ति,&lt;br&gt;&#xA;तदुत्तरिं वेदककारको वा&lt;br&gt;&#xA;अत्तात्तभावी परमत्थतो न। ()&lt;br&gt;&#xA;१८.&lt;br&gt;&#xA;अञ्‍ञोञ्‍ञसम्बन्धवसेन यन्ती&lt;br&gt;&#xA;नापङ्गुलन्धा पुथगेव यन्ति,&lt;br&gt;&#xA;तथा’ञ्‍ञमञ्‍ञो’पनिधाय नाम-&lt;br&gt;&#xA;रूपानि वत्तन्ति’ह नोविसुन्ति। ()&lt;br&gt;&#xA;१९.&lt;br&gt;&#xA;ववत्थयन्तस्सि’ति नामरूपम्&lt;br&gt;&#xA;निस्सत्तनिज्‍जिवसभाव मस्स,&lt;br&gt;&#xA;या दिट्ठि दुद्दिट्ठिविसोधनेन&lt;br&gt;&#xA;समुट्ठिता दिट्ठि विसुद्धिसङ्खा। ()&lt;br&gt;&#xA;२०.&lt;br&gt;&#xA;अविज्‍जु’पादाननिकन्तिकम्म-&lt;br&gt;&#xA;हेतुब्भवं रूपमरूपमादो,&lt;br&gt;&#xA;पकवत्तियं हेतुचतूहि रूपम्&lt;br&gt;&#xA;वत्थादिहेतुप्पभव’न्ति नामं। ()&lt;br&gt;&#xA;२१.&lt;br&gt;&#xA;सब्बत्थ सब्बेसु सदा समो न&lt;br&gt;&#xA;ना’हेतुकं तेन ननिच्‍चहेतु,&lt;br&gt;&#xA;एवं तदुप्पादक पच्‍चयानम्&lt;br&gt;&#xA;परिग्गहं याय धिया अकासि। ()&lt;br&gt;&#xA;२२.&lt;br&gt;&#xA;अहं नु खो’सिं ननुखो अहोसिम्&lt;br&gt;&#xA;इच्‍चा’द्य’तीतादिपभेद भुता,&lt;br&gt;&#xA;कङ्खा’स्स कङ्खातरणब्बिसुद्धि-&lt;br&gt;&#xA;सङ्खातपञ्‍ञाय विगञ्छि याय। ()&lt;br&gt;&#xA;२३.&lt;br&gt;&#xA;खन्धा अतीतादि पभेदवन्तो&lt;br&gt;&#xA;परिक्खयट्ठेन अनिच्‍च धम्मा,&lt;br&gt;&#xA;भयावहट्ठेन दुखा अनत्ता&lt;br&gt;&#xA;असारकट्ठेनि’ति सम्मसन्तो। ()&lt;br&gt;&#xA;२४.&lt;br&gt;&#xA;ताळिसधा लक्खणपाटवत्थम्&lt;br&gt;&#xA;खन्धान मेसं नवधा’थ नाथो,&lt;br&gt;&#xA;तिक्खिन्द्रियो सो भय सत्तकानम्&lt;br&gt;&#xA;वसेन सम्मद्दितनामरूपो। ()&lt;br&gt;&#xA;२५.&lt;br&gt;&#xA;पञ्‍ञासधा बन्धुदयब्बयानम्&lt;br&gt;&#xA;परिग्गहं यायधिया अकासि,&lt;br&gt;&#xA;यदा’स्स तारुञ्‍ञविपस्सनाय&lt;br&gt;&#xA;उपक्‍किलेसा दस पातुभूता। ()&lt;br&gt;&#xA;२६.&lt;br&gt;&#xA;ञाणक्खिणा येन तिलक्खणं सो&lt;br&gt;&#xA;अद्दक्खि धम्मेसु तदा’पि तेसु,&lt;br&gt;&#xA;जहासु’पकेलसपदुट्ठमग्गम्&lt;br&gt;&#xA;विपस्सना सोधितमग्गगामि। ()&lt;br&gt;&#xA;२७.&lt;br&gt;&#xA;ववत्थपेत्वान पथापथे’वम्&lt;br&gt;&#xA;विपस्सनावीथि मनोक्‍कमित्वा,&lt;br&gt;&#xA;या मग्ग’मग्गिक्ख विसुद्धि नाम&lt;br&gt;&#xA;समुब्भवा तीरणतिक्ख बुद्धि। ()&lt;br&gt;&#xA;२८.&lt;br&gt;&#xA;अनन्तरं तीरणुणपारम्&lt;br&gt;&#xA;पत्तो परिञ्‍ञाय परिक्खयाय,&lt;br&gt;&#xA;निप्फत्तिया यो नवञाणुपेतम्&lt;br&gt;&#xA;विसुद्धि माकङ्खि विसुद्धिकामो।&lt;br&gt;&#xA;२९.&lt;br&gt;&#xA;पबन्धतो चे’रियतो घनेन&lt;br&gt;&#xA;छन्‍नेसु धम्मेस्व’नुपट्ठहन्‍ने,&lt;br&gt;&#xA;तिलक्खणे येनु’दयब्बयेन&lt;br&gt;&#xA;पुनापि सो सम्मसि नामरूपं।&lt;br&gt;&#xA;३०.&lt;br&gt;&#xA;उप्पादभङ्गट्ठितितो यदा’स्स&lt;br&gt;&#xA;विवट्टयित्वान विपस्सतो यं,&lt;br&gt;&#xA;सङ्खारभङ्गे’व पवत्त मट्ठ-&lt;br&gt;&#xA;विधानिसंसंभवि भङ्गञाणं। ()&lt;br&gt;&#xA;३१.&lt;br&gt;&#xA;विपस्सतो भङ्गमहिण्हमस्स&lt;br&gt;&#xA;हुत्वा भयं वाळमिगादयो’व,&lt;br&gt;&#xA;उपट्ठिता’तीतभवादिभेद-&lt;br&gt;&#xA;भवत्तयं यं भयञाणमासि। ()&lt;br&gt;&#xA;३२.&lt;br&gt;&#xA;अथ’स्स खन्धायतनाधि धम्मा&lt;br&gt;&#xA;उक्खित्तखग्गा मधकादयो’व,&lt;br&gt;&#xA;उपद्दवादीनवतो विभुता&lt;br&gt;&#xA;पत्वा यदादीनवञाण मासुं। ()&lt;br&gt;&#xA;३३.&lt;br&gt;&#xA;सुवण्णहंसादि’व पञ्‍जरेसु&lt;br&gt;&#xA;भवेसु दिट्ठादिनवेसु तीसु,&lt;br&gt;&#xA;निब्बिन्दितत्तो भुवनेकनेत्तो&lt;br&gt;&#xA;यं निब्बिदाञाण मलत्थ तिब्बं। ()&lt;br&gt;&#xA;३४.&lt;br&gt;&#xA;पासादितो पासगते’व सत्ता&lt;br&gt;&#xA;विमुत्तिकामस्स भवेहि तीहि,&lt;br&gt;&#xA;निस्सेससङ्खार विमोक्ख कामम्&lt;br&gt;&#xA;बभुव यं मुञ्‍चितुकाम ञाणं। ()&lt;br&gt;&#xA;३५.&lt;br&gt;&#xA;अनिच्‍चदुक्खा’सुभतो च खन्धे&lt;br&gt;&#xA;अनत्ततो भावयतो अभिण्हं,&lt;br&gt;&#xA;तस्सा’सि सङ्खारविमोक्खूपाय-&lt;br&gt;&#xA;सम्पादकं यं पटिसङ्खञाणं। ()&lt;br&gt;&#xA;३६.&lt;br&gt;&#xA;अत्तेन वा अत्तनियेन सुञ्‍ञो&lt;br&gt;&#xA;द्विधात्य’यं सङ्खत धम्मपुञ्‍जो,&lt;br&gt;&#xA;एवं चतुद्धा बहुधा छधा’पि&lt;br&gt;&#xA;विपस्सतो बुद्धिमतो अभिण्हं। ()&lt;br&gt;&#xA;३७.&lt;br&gt;&#xA;या खो सिखाप्पत्तविपस्सनाख्या&lt;br&gt;&#xA;वुट्ठानगामीनिच सानुलोमा,&lt;br&gt;&#xA;सामुद्दकाकीरिव कूपयट्ठिम्&lt;br&gt;&#xA;तिलक्खणलम्बनिका बभूव। ()&lt;br&gt;&#xA;३८.&lt;br&gt;&#xA;नहारुदद्दूल्‍ल मिवग्गिपत्तम्&lt;br&gt;&#xA;सङ्खारधम्मं पटिलियमानं,&lt;br&gt;&#xA;विस्सट्ठदारं’व उपेक्खकस्स&lt;br&gt;&#xA;सङ्खारुपेक्खा’सि महेसिनोया। ()&lt;br&gt;&#xA;३९.&lt;br&gt;&#xA;आग्रोत्रभुञाण मसेसखन्धे&lt;br&gt;&#xA;तिलक्खण’रोपण निन्‍नपोणं,&lt;br&gt;&#xA;विपस्सनाञाण मनेकभेदम्&lt;br&gt;&#xA;यदे’त्थ सङ्खेपनयेन वुत्तं। ()&lt;br&gt;&#xA;४०.&lt;br&gt;&#xA;विज्‍जाय सो मारजि ताय ताय&lt;br&gt;&#xA;विपस्सनाञाणगतायु’पेतो,&lt;br&gt;&#xA;इच्‍चस्स संवड्ढित कित्तिवल्‍लि&lt;br&gt;&#xA;लोकालवालम्हि विकास माप। ()&lt;br&gt;&#xA;४१.&lt;br&gt;&#xA;मुञ्‍जा इसिकं असिकोसिया’सिम्&lt;br&gt;&#xA;यथा करण्डा फणि मुद्धरेय्य,&lt;br&gt;&#xA;सब्बङ्ग पच्‍चङक्गिक मिन्द्रियग्गं।&lt;br&gt;&#xA;मनोमयं रूपिमितो सरीरा। ()&lt;br&gt;&#xA;४२.&lt;br&gt;&#xA;अञ्‍ञं सरीरं अभिनिम्मिणित्वा&lt;br&gt;&#xA;महिद्धिमा इद्धिमतानु रूपं,&lt;br&gt;&#xA;चेतोवसिपक्पत्तवसिप्पधानो&lt;br&gt;&#xA;य्वाकासि वेनेय्यजनानमत्थं। ()&lt;br&gt;&#xA;४३.&lt;br&gt;&#xA;महिद्धिको तायमनोमयिद्धि-&lt;br&gt;&#xA;सङ्खात विज्‍जाय समन्वितो सो,&lt;br&gt;&#xA;इच्‍चस्स अब्भुग्गतकित्तिरावो&lt;br&gt;&#xA;निस्सेसलोकं बधिरीकरित्थ। ()&lt;br&gt;&#xA;४४.&lt;br&gt;&#xA;एकोपिहुत्वा बहुधाच होति&lt;br&gt;&#xA;यो होतिचे’को बहुधापि हुत्वा,&lt;br&gt;&#xA;करे तिरोभाव मथाविभावम्&lt;br&gt;&#xA;महिद्धिको इद्धिमतं चरिट्ठो। ()&lt;br&gt;&#xA;४५.&lt;br&gt;&#xA;यथा निरालम्बनभोतलम्हि&lt;br&gt;&#xA;यो इद्धिमा विण्णवसि वसिन्दो,&lt;br&gt;&#xA;वजे तिरोपब्बत गेहभित्ति-&lt;br&gt;&#xA;पाकार मच्छिद्द मसज्‍जमानो। ()&lt;br&gt;&#xA;४६.&lt;br&gt;&#xA;करोति उम्मुज्‍जनिमुज्‍जनिद्धिम्&lt;br&gt;&#xA;यो वारिपिट्ठेरिव भुमिपिट्ठे,&lt;br&gt;&#xA;अभेज्‍जमानो सलिले सलीलम्&lt;br&gt;&#xA;पदप्पितो याति यथा पथव्या। ()&lt;br&gt;&#xA;४७.&lt;br&gt;&#xA;पक्खी’व यो सङ्कमते नभम्हि&lt;br&gt;&#xA;पल्‍लङ्क माभुज्‍ज महानुभावं,&lt;br&gt;&#xA;महिद्धिमन्तं रविचन्दबिम्बम्&lt;br&gt;&#xA;सपाणिफुट्ठो परिमज्‍जते यो। ()&lt;br&gt;&#xA;४८.&lt;br&gt;&#xA;आब्रह्मलोकापि कलेबरेन&lt;br&gt;&#xA;वसं पवत्तेति महिद्धिमा यो,&lt;br&gt;&#xA;सुवण्णकारोविय यंयदेव&lt;br&gt;&#xA;इच्छानुरुपाभरणब्बिसेसं। ()&lt;br&gt;&#xA;४९.&lt;br&gt;&#xA;यथिच्छितं पच्‍चनुभोति जातु&lt;br&gt;&#xA;नानाविधं इद्धिविधं जिनो यो,&lt;br&gt;&#xA;सो ताय विज्‍जायपि सङ्गतो’ति&lt;br&gt;&#xA;अब्भुग्गतो तस्स यसोपबन्धो। ()&lt;br&gt;&#xA;५०.&lt;br&gt;&#xA;सोतप्पसादब्बिसयं यथेव&lt;br&gt;&#xA;अद्धानमग्गं पटिपन्‍नपोसो,&lt;br&gt;&#xA;विसुंविसुं काहळसङ्खभेरि-&lt;br&gt;&#xA;वीणादिसद्दं विविधं सुणेय्य। ()&lt;br&gt;&#xA;५१.&lt;br&gt;&#xA;दूरन्तिके मानुसके च दिब्बे&lt;br&gt;&#xA;उभोपिसद्दे सुखुमे उळारे,&lt;br&gt;&#xA;विसुद्धनिम्मानुसकेत येन&lt;br&gt;&#xA;सो दिब्बसोतेन सुणाति नाथो। ()&lt;br&gt;&#xA;५२.&lt;br&gt;&#xA;समङ्गिभूतोति सदिब्बसोत-&lt;br&gt;&#xA;सङ्खातविज्‍जाय जितारि ताय,&lt;br&gt;&#xA;अब्भुग्गतो तस्स कवीभिगीत-&lt;br&gt;&#xA;सिलोकसद्दो’व सिलोकसद्दो। ()&lt;br&gt;&#xA;५३.&lt;br&gt;&#xA;सरागचित्तम्पि विरागचित्तम्&lt;br&gt;&#xA;सदोसचित्तम्पि अदोसचित्तं,&lt;br&gt;&#xA;समोहचित्तम्पि विमोह चित्तम्&lt;br&gt;&#xA;संखित्तविक्खित्तगतम्पि चित्तं। ()&lt;br&gt;&#xA;५४.&lt;br&gt;&#xA;महग्गतम्पी अमहग्गतम्पी&lt;br&gt;&#xA;सोत्तरं चित्त मनुत्तरम्पि,&lt;br&gt;&#xA;समाहितम्पी असमाहितम्पि&lt;br&gt;&#xA;विमुत्तचुत्तम्प्य’विमुत्तचित्तं। ()&lt;br&gt;&#xA;५५.&lt;br&gt;&#xA;सकं मुखङ्कंविय दप्पणम्हि&lt;br&gt;&#xA;अच्छोदके मण्डनजातिको यो,&lt;br&gt;&#xA;परिच्‍च चेतो परपुग्गलानम्&lt;br&gt;&#xA;येना’भिजनाति विमुत्तचेतो। ()&lt;br&gt;&#xA;५६.&lt;br&gt;&#xA;सो ताय चेतोपरियाभिधान-&lt;br&gt;&#xA;विज्‍जायु’पेतोति दयानिधानो,&lt;br&gt;&#xA;तिलोकगब्भे’क वितानसोभा&lt;br&gt;&#xA;ततान तस्सु’ब्भवसेतकित्ति। ()&lt;br&gt;&#xA;५७.&lt;br&gt;&#xA;विज्‍जात्तयेन’ट्ठविधाहि’माहि-&lt;br&gt;&#xA;विज्‍जाहु’पेत’स्स तथागतस्स,&lt;br&gt;&#xA;वेनेय्य कुन्दाकरचन्दिकाभम्&lt;br&gt;&#xA;विभाति यावज्‍ज यसोसरीरं। ()&lt;br&gt;&#xA;५८.&lt;br&gt;&#xA;सुमण्डितो संवुतपातिमोक्ख-&lt;br&gt;&#xA;सङ्खातसीलाभरणेन येन,&lt;br&gt;&#xA;इरीयते यो करुण निधानो&lt;br&gt;&#xA;तपोधनो सीलवतं पधानो ()&lt;br&gt;&#xA;५९.&lt;br&gt;&#xA;वेळुपक्पदानदिवसेन चाटु-&lt;br&gt;&#xA;कम्म्येन दुतेय्यपहेनकेन,&lt;br&gt;&#xA;सो पारिभट्येनपि मुग्गसूप्य-&lt;br&gt;&#xA;समेन सच्‍चालिकभासणेन। ()&lt;br&gt;&#xA;६०.&lt;br&gt;&#xA;अगोचरट्ठान मुपासनेन&lt;br&gt;&#xA;विकोपये किम्पन पातिमोक्खं,&lt;br&gt;&#xA;हित्वा अनाचारमगोचरं तम्&lt;br&gt;&#xA;चरे सदाचारसुगोचरं सो। ()&lt;br&gt;&#xA;६१.&lt;br&gt;&#xA;अनुप्पमाणेसुपि सब्बदस्सि&lt;br&gt;&#xA;सावज्‍जधम्मेसु भयानुपस्सि,&lt;br&gt;&#xA;लद्धग्गमग्गपफलसिद्धसील-&lt;br&gt;&#xA;सिक्खाय सिक्खागरु सिक्खते सो। ()&lt;br&gt;&#xA;६२.&lt;br&gt;&#xA;खेमं दिसं सञ्‍चरती’ति पाति-&lt;br&gt;&#xA;मोक्खाधिसिक्खाचरणेन तेन,&lt;br&gt;&#xA;अब्भुग्गतो तच्‍चरणनु बन्धो&lt;br&gt;&#xA;आदिच्‍चबन्धुस्स यसोपबन्धो। ()&lt;br&gt;&#xA;६३.&lt;br&gt;&#xA;कन्तम्पिरूपायतनादि छक्‍कम्&lt;br&gt;&#xA;चक्खादिना सो विसयीकरित्वा,&lt;br&gt;&#xA;निमित्त’नुब्यञ्‍जनगाहि नाथो&lt;br&gt;&#xA;नहोति येनि’न्द्रियसंवरेन। ()&lt;br&gt;&#xA;६४.&lt;br&gt;&#xA;चक्खादिछद्वार मसंवरित्वा&lt;br&gt;&#xA;रागादिधम्मा विहरन्त मेनं,&lt;br&gt;&#xA;अत्वास्स वेय्युं सतिसंवरेन&lt;br&gt;&#xA;तस्संवरत्थं पटिपज्‍जि येन। ()&lt;br&gt;&#xA;६५.&lt;br&gt;&#xA;खेमंदिसं सो चरणेन तेन&lt;br&gt;&#xA;जितिन्द्रियो इन्द्रियसंवरेन,&lt;br&gt;&#xA;अब्भुग्गतो संचरतीति तस्स&lt;br&gt;&#xA;तिलोकनाथस्स सिलोक सद्दो। ()&lt;br&gt;&#xA;६६.&lt;br&gt;&#xA;ये लाभसक्‍कारसिलोककामा&lt;br&gt;&#xA;पापिच्छके’च्छापकतासमाना,&lt;br&gt;&#xA;केवि’धलोके चतुपच्‍चयानम्&lt;br&gt;&#xA;पटिक्खिपित्वा पटिसेवनेन। ()&lt;br&gt;&#xA;६७.&lt;br&gt;&#xA;सामन्तजप्पाय चतुब्बिधस्स&lt;br&gt;&#xA;इरियापथस्सा’ठपनादिनाच,&lt;br&gt;&#xA;कुहायनेना’लपनादिनाच&lt;br&gt;&#xA;सच्‍चं हिया’नुप्पिय भासनेन। ()&lt;br&gt;&#xA;६८.&lt;br&gt;&#xA;अत्ता’वचट्ठानु’परोपणेन&lt;br&gt;&#xA;मुग्गस्स सूप्येनव पारिभट्या,&lt;br&gt;&#xA;नेमित्त कत्तादिवसेन मिच्छा-&lt;br&gt;&#xA;जीवेन दुज्‍जीविक माचरन्ती। ()&lt;br&gt;&#xA;६९.&lt;br&gt;&#xA;यथेव ते नो भगवा कदाचि&lt;br&gt;&#xA;कोहञ्‍ञवुत्या’लपनादिनाच,&lt;br&gt;&#xA;नेमित्त निप्पेसिकताय किञ्‍चि&lt;br&gt;&#xA;लाहेन लाभंक निजिगिंस नेन। ()&lt;br&gt;&#xA;७०.&lt;br&gt;&#xA;निमित्तसत्था’दिपकासनेन&lt;br&gt;&#xA;आजीवसीलं अविकोपयित्वा,&lt;br&gt;&#xA;नमण्डनत्थं न विभुसणत्थम्&lt;br&gt;&#xA;दवाय वा नेव मदाय नेव। ()&lt;br&gt;&#xA;७१.&lt;br&gt;&#xA;अनुप्पबन्धट्ठितिया इमस्स&lt;br&gt;&#xA;कायस्स चा’बाध निसेधनत्थं,&lt;br&gt;&#xA;पवत्तिया पग्गहनाय सेट्ठ-&lt;br&gt;&#xA;चरियस्स पोराण खुदापनेतुं। ()&lt;br&gt;&#xA;७२.&lt;br&gt;&#xA;नूप्पादनत्थञ्‍च नवं जिघच्छम्&lt;br&gt;&#xA;यात्राय कायस्स’नवज्‍जताय,&lt;br&gt;&#xA;सुखं विहाराय च भोजनम्हि&lt;br&gt;&#xA;मत्तञ्‍ञुको भुञ्‍जति पिण्डपातं। ()&lt;br&gt;&#xA;७३.&lt;br&gt;&#xA;तिलोकनाथो चरणेन तेन&lt;br&gt;&#xA;मत्तञ्‍ञुभावेन हि भोजनम्हि,&lt;br&gt;&#xA;खेमं दिसं सञ्‍चरतीति लोके&lt;br&gt;&#xA;अब्भुग्गतो तस्स सिलोक सद्दो। ()&lt;br&gt;&#xA;७४.&lt;br&gt;&#xA;दिवा निसज्‍जाय च चङ्क मेन&lt;br&gt;&#xA;तथा रजन्या’वरणीय धम्मा,&lt;br&gt;&#xA;सुद्धन्तरो द्वीहि’रियापथेहि&lt;br&gt;&#xA;सपच्छिमेवा पठमम्हि यामे। ()&lt;br&gt;&#xA;७५.&lt;br&gt;&#xA;वुट्ठानसञ्‍ञो सतिसम्पजञ्‍ञो&lt;br&gt;&#xA;स’मज्झिमस्मिं मुनि दक्खिणेन,&lt;br&gt;&#xA;पस्सेन कप्पेति च सीह सेय्यम्&lt;br&gt;&#xA;पादे पदं थोकक मतिब्बिधाय। ()&lt;br&gt;&#xA;७६.&lt;br&gt;&#xA;अङ्गीरसो जागरियानुयोग-&lt;br&gt;&#xA;धम्मेन सम्माचरणेन तेन,&lt;br&gt;&#xA;खेमंदिसं सञ्‍चरतीति तस्स&lt;br&gt;&#xA;अब्भुग्गतो अब्भुतकित्ति घोसो। ()&lt;br&gt;&#xA;७७.&lt;br&gt;&#xA;सम्बोधिया सद्दहना समिद्ध-&lt;br&gt;&#xA;विसुद्धसद्धाचरणेन तेन,&lt;br&gt;&#xA;खेमंदिसं सञ्‍चरतीति तस्स&lt;br&gt;&#xA;अब्भुग्गतो अब्भुतकित्ति घोसो। ()&lt;br&gt;&#xA;७८.&lt;br&gt;&#xA;गुथंयथा पाप जिगुच्छनेन&lt;br&gt;&#xA;अरियेन लज्‍जाचरणेन तेन,&lt;br&gt;&#xA;खेमंदिसं सञ्‍चरतीति लोके&lt;br&gt;&#xA;अब्भुग्गतो तस्ससिलोकसद्दो। ()&lt;br&gt;&#xA;७९.&lt;br&gt;&#xA;पापासमुत्तासनलक्खणेन&lt;br&gt;&#xA;ओत्तप्पसङ्खाचरणेन तेन,&lt;br&gt;&#xA;खेमं दिसं सञ्‍चरतीति लोके&lt;br&gt;&#xA;अब्भुग्गतो तस्स सिलोक सद्दो। ()&lt;br&gt;&#xA;८०.&lt;br&gt;&#xA;अनञ्‍ञ साधारण बाहु सच्‍च-&lt;br&gt;&#xA;धम्मेन धीमा’चरणेन तेन,&lt;br&gt;&#xA;खेमंदिसं सञ्‍चरतीति तस्स&lt;br&gt;&#xA;समुब्भवो’दात यसोसधीसो। ()&lt;br&gt;&#xA;८१.&lt;br&gt;&#xA;थामेन दळ्हेन परक्‍कमेन&lt;br&gt;&#xA;वीरियेन वीरो चरणेन तेन,&lt;br&gt;&#xA;खेमंदिसं सञ्‍चरतीति तस्स&lt;br&gt;&#xA;समुब्भवो’ दात यसोसधी सो। ()&lt;br&gt;&#xA;८२.&lt;br&gt;&#xA;चिरक्रियानुस्सरणे’तिसूर-&lt;br&gt;&#xA;तराय सत्या’चरणेन सत्था,&lt;br&gt;&#xA;खेमंदिसं सञ्‍चरतीति तस्स&lt;br&gt;&#xA;यसोपबन्धो विसरिबभुव। ()&lt;br&gt;&#xA;८३.&lt;br&gt;&#xA;अनञ्‍ञसामञ्‍ञगभीरञाणो&lt;br&gt;&#xA;अरियेन पञ्‍ञाचरणेन तेन,&lt;br&gt;&#xA;खेमंदिसं सञ्‍चरतीति तस्स&lt;br&gt;&#xA;यसोपबन्धो विसरीबभुव। ()&lt;br&gt;&#xA;८४.&lt;br&gt;&#xA;यो दिट्ठ धम्मम्हि सुखावहस्स&lt;br&gt;&#xA;विनिस्सटस्सा’चरणेहि यस्स,&lt;br&gt;&#xA;चतुक्‍कझानस्स निकामलाभी&lt;br&gt;&#xA;अकिच्छलाभी भगवा’सि बुद्धो। ()&lt;br&gt;&#xA;८५.&lt;br&gt;&#xA;निकामलाभेहि चतूहि रूप-&lt;br&gt;&#xA;ज्झानेहि नाथो चरणेहि तेहि,&lt;br&gt;&#xA;खेमंदिसं सञ्‍चरतीति लोके&lt;br&gt;&#xA;अब्भुग्गतो तस्स यसो पबन्धो। ()&lt;br&gt;&#xA;८६.&lt;br&gt;&#xA;तीह’ट्ठहि विज्‍जाहि&lt;br&gt;&#xA;तिपञ्‍चचरणेहि’मेहि सम्पन्तस्स,&lt;br&gt;&#xA;विज्‍जाचरण विसुद्धम्&lt;br&gt;&#xA;यसोसरीरं विराजते यावज्‍ज ()&lt;br&gt;&#xA;इति मेधानन्दाभिधानेनयतिना विरचिते सकलकविजन हदयानन्ददाननिदाने जिनवंसदीपे सन्तिके निदाने भगवतो विज्‍जाचरण सम्पन्‍नोति नामपञ्‍ञत्तियाअभिधेय परिदीपो एकवीसतिमो सग्गो।&lt;br&gt;&#xA;तंखो पन भवन्तं गोतमं एवं कल्याणो कित्तिसद्दो अब्भुग्गतो इतिपि सो भगवा सुगतोति।&lt;br&gt;&#xA;सोभनगमनत्ता सुगतोति।&lt;br&gt;&#xA;१.&lt;br&gt;&#xA;गमन माहु गतन्ति सुसोभनम्&lt;br&gt;&#xA;अरियमग्गगतेन सिवंदिसं,&lt;br&gt;&#xA;(दुतविलम्बित)ता’पगतो गतो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;२.&lt;br&gt;&#xA;गमन माचरिया य मनुत्तर-&lt;br&gt;&#xA;विभवदं पवदन्ति’ह सोभनं,&lt;br&gt;&#xA;तदरियेन गतेन गतो यतो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;३.&lt;br&gt;&#xA;मुनि तिमण्डलछादनतप्परो&lt;br&gt;&#xA;सुपरिमण्डल मन्तरवासकं,&lt;br&gt;&#xA;कनककत्तरिया सुनिवासये&lt;br&gt;&#xA;नवदलं कमलं’व विकन्तयं। ()&lt;br&gt;&#xA;४.&lt;br&gt;&#xA;कनकदामवरेन परिक्खिपम्&lt;br&gt;&#xA;पदुम हत्थ मिवो’परि बन्धति,&lt;br&gt;&#xA;समुनि थावरविज्‍जुलतासिरि-&lt;br&gt;&#xA;मुसितचारिकलेबरबन्धनं। ()&lt;br&gt;&#xA;५.&lt;br&gt;&#xA;सिरिघणो घनकञ्‍चनचेतिये&lt;br&gt;&#xA;रतनकम्बलवत्थ मिवा’हतं,&lt;br&gt;&#xA;तरुणभानुपभारुणचीवरम्&lt;br&gt;&#xA;सिरिसरीरवरे पटिसेवति। ()&lt;br&gt;&#xA;६.&lt;br&gt;&#xA;समुनि जालविनद्धमनोहर-&lt;br&gt;&#xA;करतलेहि सुनीलमणिप्पभं,&lt;br&gt;&#xA;उपलपत्त मलङ्कुरुते यथा&lt;br&gt;&#xA;भमरमम्बुरुहेहि सरोवरो। ()&lt;br&gt;&#xA;७.&lt;br&gt;&#xA;वजति सोभन मिन्दसरासन-&lt;br&gt;&#xA;जटितजङ्गममेरुरिव’ञ्‍जसे,&lt;br&gt;&#xA;समणमण्डनमण्डितविग्गहो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;८.&lt;br&gt;&#xA;सुरगजो’रिव नन्दनकानना&lt;br&gt;&#xA;मणिगुहाय हरी’व युगन्धरा,&lt;br&gt;&#xA;नवरविन्दुरि’वा’मरवापितो&lt;br&gt;&#xA;समदहंसवरो’व’हिनिक्खमं। ()&lt;br&gt;&#xA;९.&lt;br&gt;&#xA;वनगुहादितपोवनतो सुभम्&lt;br&gt;&#xA;वजति निक्खमिया’समरूपिमा,&lt;br&gt;&#xA;निरुपमस्सिरिया भुस मुल्‍लसम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;१०.&lt;br&gt;&#xA;विसरविप्फुरिता’मितरंसिना&lt;br&gt;&#xA;सुपरिसेकसुवण्णरसेनि’व,&lt;br&gt;&#xA;वजति पिञ्‍जरितो वसुधम्बरम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;११.&lt;br&gt;&#xA;करिवरो’व करीहि पुरक्खतो&lt;br&gt;&#xA;सकलपापमला’पगतो सयं,&lt;br&gt;&#xA;वजति वितमलेहि निसेवितो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;१२.&lt;br&gt;&#xA;असमबुद्धविलासलवेन यो&lt;br&gt;&#xA;अभिभवं सनरामरविब्भमं,&lt;br&gt;&#xA;पटिपथं पटिपज्‍जति सोभनम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;१३.&lt;br&gt;&#xA;पुरिमपच्छिमदक्खिणवामतो&lt;br&gt;&#xA;पभवदेहपभाहि पहासयं,&lt;br&gt;&#xA;रतन’सीतिमितं वजते भुवि&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;१४.&lt;br&gt;&#xA;निगमगामपुरिसु च चारिकम्&lt;br&gt;&#xA;चरति यो करुणापरिचारिको,&lt;br&gt;&#xA;अमितसत्तमनोरथ मावहम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;१५.&lt;br&gt;&#xA;कुमुदपङ्कज चम्पकमालति-&lt;br&gt;&#xA;कुसुमवुट्ठिसुफस्सितविग्गहो,&lt;br&gt;&#xA;वजति चारुतरं जलितिद्धिमा&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;१६.&lt;br&gt;&#xA;तगरकुङ्कुमलोहित चन्दन-&lt;br&gt;&#xA;सुरभिचुण्णविकिण्णमहापथे,&lt;br&gt;&#xA;वजति गन्धगजो विय सोभनम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;१७.&lt;br&gt;&#xA;तुरियराव सतानुगतत्थुति-&lt;br&gt;&#xA;पदसतेहि अभित्थुतसग्गुणो,&lt;br&gt;&#xA;वजति हंसविलासितगामियो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;१८.&lt;br&gt;&#xA;सुरनरादिविलोचनभाजन-&lt;br&gt;&#xA;पिवितरूपविलाससुधारसो,&lt;br&gt;&#xA;वजति सीहविजम्भितविक्‍कमो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;१९.&lt;br&gt;&#xA;चरणतामरसस्सिरिभारतम्&lt;br&gt;&#xA;अनधिवासिनि’वा’वनिकामिनी,&lt;br&gt;&#xA;वजति तम्हि पवेधति कम्पति&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;२०.&lt;br&gt;&#xA;सुखुमकुन्थकिपकिललिकमक्खिका-&lt;br&gt;&#xA;मकसकीटपटङक्ग मनुद्दयो,&lt;br&gt;&#xA;वजति यो अविहेठय मञ्‍जसे&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;२१.&lt;br&gt;&#xA;ठपितचक्‍कवरङ्कितदक्खिण-&lt;br&gt;&#xA;चरण पङ्कज पिञ्‍जरितञ्‍जसो,&lt;br&gt;&#xA;वजति यो पठमं यदि निक्खिपम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;२२.&lt;br&gt;&#xA;अनुपलित्त मलेहि समं फुसम्&lt;br&gt;&#xA;कमलकोमलपादतलेहि यो,&lt;br&gt;&#xA;वजति धूतमलं वसुधातलम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;२३.&lt;br&gt;&#xA;भवति भेरितलं’व पकसारित-&lt;br&gt;&#xA;चरणतामरसेहि सुदुग्गमं,&lt;br&gt;&#xA;अवनतुन्‍नतठान मपावनी&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;२४.&lt;br&gt;&#xA;पथवितु’ब्भवपङ्कजमुद्धनि&lt;br&gt;&#xA;ठपितकोमलपादतलम्बुजो,&lt;br&gt;&#xA;वजति रेणुपिसङ्गसुभङ्गिमा&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;२५.&lt;br&gt;&#xA;वजति अन्तमसो’पलसक्खरा&lt;br&gt;&#xA;सकलिकाकठेला’पि सकण्टका,&lt;br&gt;&#xA;अपवजन्ति पथा दिपदुत्तमे&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;२६.&lt;br&gt;&#xA;निजपदं अतिदुर मनुद्धरम्&lt;br&gt;&#xA;अतिसमीप मनिक्खिप मञ्‍जसे,&lt;br&gt;&#xA;वजति गोप्फकजानु मघट्टयम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;२७.&lt;br&gt;&#xA;अतिलहुं सनिकं समितिन्द्रियो&lt;br&gt;&#xA;न चरते चरते जुतियु’ज्‍जलं।&lt;br&gt;&#xA;भुवि समे विसमे असमो समम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;२८.&lt;br&gt;&#xA;अनवलोकिय उद्धमधोदिसम्&lt;br&gt;&#xA;अनुदिसञ्‍च चतुद्दिस मञ्‍जसे,&lt;br&gt;&#xA;वजति यो युगमत्त मपेक्खको&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;२९.&lt;br&gt;&#xA;तिमदबन्धुरसिन्धुरकेसरी-&lt;br&gt;&#xA;गतिविलासविडम्बनविक्‍कमो,&lt;br&gt;&#xA;वजति पादतलङ्क मदस्सयम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;३०.&lt;br&gt;&#xA;निरुपमज्‍जुतिया पुरिसासभो&lt;br&gt;&#xA;वसभराजपराजितविक्‍कमो,&lt;br&gt;&#xA;वजति सञ्‍जनयं जनसम्मदम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;३१.&lt;br&gt;&#xA;सूरियरंसि समेति पवायति&lt;br&gt;&#xA;कुसुमगन्धसुगन्धसमीरणे,&lt;br&gt;&#xA;वजति तब्बिमलञ्‍जसमज्झगो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;३२.&lt;br&gt;&#xA;जलधरा पुरतो जलबिन्दवो&lt;br&gt;&#xA;नरमरू कुसुमाति किरन्तिपि,&lt;br&gt;&#xA;तदुपसत्तरजम्हि पथे वजे&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;३३.&lt;br&gt;&#xA;रुचिरचामरछत्तधरामरा-&lt;br&gt;&#xA;सुरनरेहि’पि गच्छति सक्‍कतो,&lt;br&gt;&#xA;गरुकतो महितो पतिमानितो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;३४.&lt;br&gt;&#xA;यदि मिगिन्दगजिन्दतुरङ्गम-&lt;br&gt;&#xA;मिगविहङ्गमनादसुपूजितो,&lt;br&gt;&#xA;वजति पुप्फवितानधरो सिरे&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;३५.&lt;br&gt;&#xA;नयनतोरणचारुतर’ञ्‍जसे&lt;br&gt;&#xA;परिलसन्ति गते जिनकुञ्‍जरे,&lt;br&gt;&#xA;सकसका’भरणानि’पि पाणिनम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;३६.&lt;br&gt;&#xA;भवति अच्छरियब्भुतमङ्गल-&lt;br&gt;&#xA;छणमहुस्सवकेळिनिरन्तरं,&lt;br&gt;&#xA;तिभुवनं सुगते सुगते पथे&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;३७.&lt;br&gt;&#xA;सिव मसङ्खतधातु मनुत्तरम्&lt;br&gt;&#xA;परमसुन्दरठान मनासवं,&lt;br&gt;&#xA;विगतजातिजरामरणं गतो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;३८.&lt;br&gt;&#xA;मुरजदुन्दुभिछिद्द मिवो’परि&lt;br&gt;&#xA;नभसि यावभवग्ग मसंवुटं,&lt;br&gt;&#xA;विवट कमेति यदुब्भवपङ्कज-&lt;br&gt;&#xA;पमितिया जिनसङ्ख मपादिसे। ()&lt;br&gt;&#xA;३९.&lt;br&gt;&#xA;यदपि मण्डनभुमि सुबोधिया&lt;br&gt;&#xA;अचलठान मनञ्‍ञवलञ्‍जियं,&lt;br&gt;&#xA;ललितपिञ्‍जकलापनिभो यहिम्&lt;br&gt;&#xA;विजयबोधि इदानि’पि राजते। ()&lt;br&gt;&#xA;४०.&lt;br&gt;&#xA;पठम मुब्भव मन्तपभङ्गुरम्&lt;br&gt;&#xA;वसुमतीयुवतिहदयोपमं,&lt;br&gt;&#xA;तद’पि कसुन्दरठान मुपागतो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;४१.&lt;br&gt;&#xA;यदपि बोधिपदन्ति पवुच्‍चति&lt;br&gt;&#xA;अरियञाणमिहग्ग मनुत्तरं,&lt;br&gt;&#xA;यद’पि ञाण मनावरणं तथा&lt;br&gt;&#xA;निखिलञेय्यपथा’नतिवत्तनं। ()&lt;br&gt;&#xA;४२.&lt;br&gt;&#xA;पुरिमजातिसु पूरितपारमि-&lt;br&gt;&#xA;बलवपच्‍चयसन्तिपरायणो,&lt;br&gt;&#xA;तद’पि सुन्दरठान मुपागतो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;४३.&lt;br&gt;&#xA;अरियमग्गचतुक्‍कपहीणकम्&lt;br&gt;&#xA;नपुनरे’ति किलेसगतं सतं,&lt;br&gt;&#xA;अपुनरागमनं सुगतो यतो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;४४.&lt;br&gt;&#xA;सुमति सुठुगतो पणिधानतो&lt;br&gt;&#xA;प्पभुति याव जयासनुपासनं,&lt;br&gt;&#xA;तिदसपारमियो परिपूरयम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;४५.&lt;br&gt;&#xA;तदुभयन्तभवाभवदिट्ठियो&lt;br&gt;&#xA;अनुपगम्म गतो हितमावहं,&lt;br&gt;&#xA;पटिपदाय हि सुट्ठुतराय यो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;४६.&lt;br&gt;&#xA;रुचिरभारतिभत्तुतिभोचतु-&lt;br&gt;&#xA;परिसमज्झगतो वियकेसरि,&lt;br&gt;&#xA;गदति वीतभयो गिरमासभिम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;४७.&lt;br&gt;&#xA;सुरभिना मुखतामरसे वची-&lt;br&gt;&#xA;सुचरितप्पभवेन सुभासितं,&lt;br&gt;&#xA;गदति धम्मसभं परिवासयम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;४८.&lt;br&gt;&#xA;रतिकरं करवीकविरावतो&lt;br&gt;&#xA;पटुतरं सुतरं सरसं गिरं,&lt;br&gt;&#xA;गदति सोतरसं परिसत्तरे&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;४९.&lt;br&gt;&#xA;गदति सब्बवचीदुरितेहि यो&lt;br&gt;&#xA;पविरतो अभिसन्धिय भिन्दिय,&lt;br&gt;&#xA;अवितथेन तथञ्‍च कथंकथा&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;५०.&lt;br&gt;&#xA;थिरकथं नकदावि विसंवदो&lt;br&gt;&#xA;गदति पच्‍चयिकं अचलाचलं,&lt;br&gt;&#xA;परिसगो चतुसच्‍चदसो सदा&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;५१.&lt;br&gt;&#xA;सहितभिन्‍नजनेसुदयापरो&lt;br&gt;&#xA;अनुपदानियमेव’भिसन्धियं,&lt;br&gt;&#xA;गदतियोवचनंपटिगण्हियम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;५२.&lt;br&gt;&#xA;पियकरं सुकुमारतरं गिरम्&lt;br&gt;&#xA;सुतिसुखं सुगमं हदयङ्गमं,&lt;br&gt;&#xA;गदति नेल मनेलगलं यतो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;५३.&lt;br&gt;&#xA;विहितवाणिविलासिनिसङ्गमो&lt;br&gt;&#xA;सुमति सामयिकं समयं विदू,&lt;br&gt;&#xA;गदति भुत पवत्ति मनञ्‍ञथा&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;५४.&lt;br&gt;&#xA;गदति ञेय्यपदत्थविदो सदा&lt;br&gt;&#xA;जनहितत्थ मनत्थपनूदनं,&lt;br&gt;&#xA;गदित मत्थगतं उभयत्थदम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;५५.&lt;br&gt;&#xA;सकलसङ्खतधम्मविमुत्तिया&lt;br&gt;&#xA;गदति दम्म मसङ्खधातुया,&lt;br&gt;&#xA;अरियमग्गफलेहि’पि निस्सितम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;५६.&lt;br&gt;&#xA;विनयवादि विनेय्यजने यतो&lt;br&gt;&#xA;विनयनत्थ मनत्तनयत्वितं,&lt;br&gt;&#xA;विनयनिस्सितकं गदते कथम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;५७.&lt;br&gt;&#xA;हदयकोसनिधानवतिं सदा&lt;br&gt;&#xA;सदुपमं परियन्तवतिं कथं,&lt;br&gt;&#xA;गदति मञ्‍जुगदो वदनं वरो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;५८.&lt;br&gt;&#xA;मुनि रसङ्कुविताननपङ्कजो&lt;br&gt;&#xA;पुरिममेव गिरं परिसन्तरे,&lt;br&gt;&#xA;गदति अट्ठविधङ्गिकक मासभिम्&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;५९.&lt;br&gt;&#xA;अवितथं वितथम्पि निरत्थक-&lt;br&gt;&#xA;मपि कथं सुणतं पिय मप्पियं,&lt;br&gt;&#xA;नहिवदन्ति कदाचि तथागता&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;६०.&lt;br&gt;&#xA;अवित्थं सुणतं पकिय मप्पियम्&lt;br&gt;&#xA;अभिवदन्ती सदत्थसितं कथं,&lt;br&gt;&#xA;य’दहिवोहरणे समयञ्‍ञुनो&lt;br&gt;&#xA;इतिपि सो सुगतो सुगतो सिया। ()&lt;br&gt;&#xA;६१.&lt;br&gt;&#xA;ताय ताय’भिसावयं जनतं सकाय निरुत्तिया&lt;br&gt;&#xA;एहिसागतवादि गोतमगोत्तकेतु तथागतो,&lt;br&gt;&#xA;मूलमागधिभासया गदते सभं कपरितोसयम्&lt;br&gt;&#xA;तेन सो भुवनत्तये सुगतो सियाति सुविस्सुतो। ()&lt;br&gt;&#xA;६२.&lt;br&gt;&#xA;लोकं लोकप्पभवम्&lt;br&gt;&#xA;लोकनिरोधञ्‍च लोकमोक्खूपायं,&lt;br&gt;&#xA;चतुभी अभिसमयेहि&lt;br&gt;&#xA;नाथो सम्मा गतो ततो सो सुगतो। ()&lt;br&gt;&#xA;इति मेधानन्दाभिधानेन यतिनान विरचिते सकलकविजन हदयानन्ददाननिदाने जिनवंसदीपे सन्तिकेक निदाने भगवतो सुतगोति पञ्‍ञत्तिया अभिधेय परिदीपो। बावीसतिमो सग्गो।&lt;br&gt;&#xA;तंखो पन भवन्तं गोतमं एवं कल्याणो कित्तिसद्दो अब्भुग्गतो। इतिपिसो भगवा लोकविदूति।&lt;br&gt;&#xA;१.&lt;br&gt;&#xA;तस्स स (दोधक) लक्खणचारु-&lt;br&gt;&#xA;चक्‍कवर’ङ्कितपादतलस्स,&lt;br&gt;&#xA;लोकविदू’तिपि याव भवग्गा&lt;br&gt;&#xA;एकसिलोकरवो उदपादि। ()&lt;br&gt;&#xA;२.&lt;br&gt;&#xA;लक्खणमूलनिरोधनिरोधो-&lt;br&gt;&#xA;पायवसेन पकि लोककमसेसं,&lt;br&gt;&#xA;यो पटिविज्झि तिलोकहितो कघो&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;३.&lt;br&gt;&#xA;लोकमिधेव कलेबरमत्ते&lt;br&gt;&#xA;लोकनिदाननिरोधमवेदि,&lt;br&gt;&#xA;लोकनिरोधकरंक पटिपत्तिम्&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;४.&lt;br&gt;&#xA;लोकमहम्बुधिपारगु सत्त-&lt;br&gt;&#xA;सङ्खतभाजनलोकपभेदं,&lt;br&gt;&#xA;सो भगवा’नवसेसमवेदि&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;५.&lt;br&gt;&#xA;सो हि भवाभवदट्ठिसभाव-&lt;br&gt;&#xA;ञाणनुलोमिकखन्तिपभेदं,&lt;br&gt;&#xA;आसयधम्म मबुज्झि पजानम्&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;६.&lt;br&gt;&#xA;पातुभवं सति कारणलाभे&lt;br&gt;&#xA;सत्तविधानुसयम्पि जनानं,&lt;br&gt;&#xA;सो पटिविज्झि विचट्टितलोको&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;७.&lt;br&gt;&#xA;रज्‍जनदुस्सनमुय्हनसद्धा-&lt;br&gt;&#xA;बुद्धिवितक्‍कविमिस्सवसेन,&lt;br&gt;&#xA;सो चरितं पटिविज्झि पजानम्&lt;br&gt;&#xA;लोकविदूति पवुच्‍चति तस्मा, ()&lt;br&gt;&#xA;८.&lt;br&gt;&#xA;हीनपणीत’धिमुत्तिवसेन&lt;br&gt;&#xA;दुब्बिधमेव’धिमुत्ति मवेदि,&lt;br&gt;&#xA;लोकनिरुत्तिविदो जनताय&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;९.&lt;br&gt;&#xA;अप्परजक्ख मनुस्सदपापम्&lt;br&gt;&#xA;उस्सदपाप मुळाररजक्खं,&lt;br&gt;&#xA;दुब्बिधलोकमबुज्झि यतोसो&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;१०.&lt;br&gt;&#xA;इन्द्रियपुब्बपरोपरियत्ति-&lt;br&gt;&#xA;ञाणपभो तिखिणिन्द्रियलोकं,&lt;br&gt;&#xA;सो पटिविज्झिक मुदिन्द्रियलोकम्&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;११.&lt;br&gt;&#xA;वट्टविवट्टपतिट्ठ मसाधु-&lt;br&gt;&#xA;साधुसभावगतं भगवा सो,&lt;br&gt;&#xA;द्वाक्तिके’तरलोक मवेदि&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;१२.&lt;br&gt;&#xA;साधुपसत्थसदत्तनियामम्&lt;br&gt;&#xA;ञापयितुं सुकरासुकरम्पि,&lt;br&gt;&#xA;सत्तनिकायमवेदि यतो सो&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;१३.&lt;br&gt;&#xA;कम्मकिलेसविपाकविबन्ध-&lt;br&gt;&#xA;मुत्त्यविमुत्तिगते पटिविज्झि,&lt;br&gt;&#xA;भब्बजनेय मभब्बजने सो&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;१४.&lt;br&gt;&#xA;निप्फलताय नवुत्तमनन्त-&lt;br&gt;&#xA;सत्तपमाण मनावरणेन,&lt;br&gt;&#xA;ञाणबलेन सयं विदितंहि&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;१५.&lt;br&gt;&#xA;वुत्तनयेनि’ह सो मुनि सत्त-&lt;br&gt;&#xA;लोकमनेकविधं पटिविज्झि&lt;br&gt;&#xA;सत्तनिकायसरोजवने’णो&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;१६.&lt;br&gt;&#xA;पच्‍चयसण्ठितिकं पटिविज्झि&lt;br&gt;&#xA;सङ्खतलोकमसङ्खतदस्सि,&lt;br&gt;&#xA;एकविधम्प्यवरोपितलोको&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;१७.&lt;br&gt;&#xA;रुप्पणलक्खणतो’खिलरूपम्&lt;br&gt;&#xA;नामसलक्खणतो चतुनामं,&lt;br&gt;&#xA;दुब्बिधलोक मवेदि मुनिन्दो&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;१८.&lt;br&gt;&#xA;लोकहितो सुखदुक्खमुपेक्खा-&lt;br&gt;&#xA;वेदयितत्तिकतो सुविभत्तं,&lt;br&gt;&#xA;सो भगवा कपटिविज्झि तिलोकम्&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;१९.&lt;br&gt;&#xA;पञ्‍चविधंक मुनि बन्धवसेना-&lt;br&gt;&#xA;हारवसेन चतुब्बिधलोकं,&lt;br&gt;&#xA;लोकपदीपनिभो पटिविज्झि&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;२०.&lt;br&gt;&#xA;अद्वयवादि सळायतनाख्य-&lt;br&gt;&#xA;छब्बिधलोकमवेदि जिनो सो,&lt;br&gt;&#xA;सत्तविधम्पि मनट्ठितिलोकम्&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;२१.&lt;br&gt;&#xA;लाभपभुतिक मट्ठविधम्पि&lt;br&gt;&#xA;लोकसभावमवेदि यतो सो,&lt;br&gt;&#xA;सक्यमुनी नवसन्तनिवासे&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;२२.&lt;br&gt;&#xA;सो दसबारसधा’यतनानम्&lt;br&gt;&#xA;भेदवसेन तिलोकपदीपो,&lt;br&gt;&#xA;लोकमवेदि तिलक्खणवेदी&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;२३.&lt;br&gt;&#xA;धातुवसेन यतो सुविभत्तम्&lt;br&gt;&#xA;लोक मथ’ट्ठदसप्परिमाणं,&lt;br&gt;&#xA;सङ्खतलोकभिदो पटिविज्झि&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;२४.&lt;br&gt;&#xA;सो मणिकञ्‍चनरूपियमुत्ता-&lt;br&gt;&#xA;सङ्खपवालसिलाकठलादिं,&lt;br&gt;&#xA;लोकमवेदि अतिन्द्रियबद्धम्&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;२५.&lt;br&gt;&#xA;रुक्खलताफलपल्‍लवपत्त-&lt;br&gt;&#xA;पुप्फपकरागपभेदवसेन,&lt;br&gt;&#xA;सो सुखुमन्तरलोकमवेदि&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;२६.&lt;br&gt;&#xA;यत्तकमेवु’तुजट्ठकलाप-&lt;br&gt;&#xA;रपगतं इहभाजनलोके,&lt;br&gt;&#xA;विज्‍जति तम्पटिविज्झि असेसम्&lt;br&gt;&#xA;लोकविदूति पवुच्‍चति तस्मा। ()&lt;br&gt;&#xA;२७.&lt;br&gt;&#xA;सो भगवा हिमवत्त पमाणम्&lt;br&gt;&#xA;अट्ठमहानिरयादि पमाणं,&lt;br&gt;&#xA;नागसुपण्णविमान पमाणम्&lt;br&gt;&#xA;ब्रह्मसुरासुरलोक पमाणं। ()&lt;br&gt;&#xA;२८.&lt;br&gt;&#xA;पंसुजलानिलभुमि पमाणम्&lt;br&gt;&#xA;दीपसवन्तिसमुद्द पमाणं,&lt;br&gt;&#xA;मेरुमहिधरकूट पमाणम्&lt;br&gt;&#xA;कप्पतरूरविचन्द पमाणं। ()&lt;br&gt;&#xA;२९.&lt;br&gt;&#xA;पच्‍चयसङ्खतधम्मसमुहम्&lt;br&gt;&#xA;भाजनलोकगतं सकलम्पि,&lt;br&gt;&#xA;उद्धमधोतिरियंपटिविज्झि&lt;br&gt;&#xA;लोकविदूति पवुच्‍चतितस्मा। ()&lt;br&gt;&#xA;३०.&lt;br&gt;&#xA;लोकालोककरो तिलोकतिलकोसो सत्तलोकं इमम्&lt;br&gt;&#xA;बुज्झित्था’नुसयासयादिविधिना सङ्खारलोकं तथा,&lt;br&gt;&#xA;आहारादिपमाणतादिविधिना ओकासलोकं यतो&lt;br&gt;&#xA;तस्मा लोकविदूति वुच्‍चति जिनो सङ्खारलोक’न्तगो। ()&lt;br&gt;&#xA;इतिमेधानन्दाभिधानेन यतिना विरचिते सकलकविजन हदयानन्ददाननिदाने जिनवंसदीपे सन्तिकेनिदाने भगवतोलोकविदूति नामपञ्‍ञत्तिया अभिधेयपरिदीपो तेवीसतिमोसग्गो।&lt;br&gt;&#xA;तंखो पन भवन्तं गोतमं एवं कल्याणो कित्तिसद्दो अब्भुग्गतो इतिपि सो भगवा अनुत्तरो पुरिसदम्मसारथीति।&lt;br&gt;&#xA;१.&lt;br&gt;&#xA;अभावतो परमतरस्स कस्सचि&lt;br&gt;&#xA;जनस्स सग्गुणविसरेहि अत्तना,&lt;br&gt;&#xA;समासनिब्बचननयेन सो मुनि&lt;br&gt;&#xA;अनुत्तरो ससि (रुचिरा)’ननम्बुजो। ()&lt;br&gt;&#xA;२.&lt;br&gt;&#xA;तथाहि सो नरहरि सीलसम्पदा-&lt;br&gt;&#xA;गुणेनि’मं अभिभवते सदेवकं,&lt;br&gt;&#xA;समाधिना वरमतिया विमुत्तिया&lt;br&gt;&#xA;विमुत्तिदस्सनगुणसम्पदायपि। ()&lt;br&gt;&#xA;३.&lt;br&gt;&#xA;यतो नविज्‍जति अधिसीलसम्पदा-&lt;br&gt;&#xA;समाधिधिपभुतिगुणेहि तस्समो,&lt;br&gt;&#xA;कुतोनु विज्‍जति’ह तदुत्तरीतरो&lt;br&gt;&#xA;सिया ततोप्य’य मसमो महामुति। ()&lt;br&gt;&#xA;४.&lt;br&gt;&#xA;निरूपमो असममुनीहि सोमुनि&lt;br&gt;&#xA;यतो समो असमसमो सिया ततो,&lt;br&gt;&#xA;तथागतस्सि’ह दुतियस्स कस्सचि&lt;br&gt;&#xA;अभावतो अदुतियको तथागतो। ()&lt;br&gt;&#xA;५.&lt;br&gt;&#xA;यतो नविज्‍जति पटिमापि तस्समा&lt;br&gt;&#xA;समो तदा’समतनुसम्पदायपि,&lt;br&gt;&#xA;सहायको नहि पटिविद्धबोधिया&lt;br&gt;&#xA;ततो यमप्पटिम’सहायको मुनि। ()&lt;br&gt;&#xA;६.&lt;br&gt;&#xA;कलेबरेनपि अभिरूपहारिना&lt;br&gt;&#xA;गुणेहि तप्पटिसमपुग्गलो नहि,&lt;br&gt;&#xA;नचत्थि पावचनविभागकपक्पने&lt;br&gt;&#xA;सयं विना भुवि पटिभागपुग्गलो। ()&lt;br&gt;&#xA;७.&lt;br&gt;&#xA;अनञ्‍ञगोचरवरबोधिसिद्धिया&lt;br&gt;&#xA;स’हं सयम्भुति पटिपुग्गलोनहि,&lt;br&gt;&#xA;पटिञ्‍ञमप्पयितु मलं सयं विना,&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;८.&lt;br&gt;&#xA;सुदन्तपुग्गलदमितब्बपुग्गले&lt;br&gt;&#xA;दमेति सारयति अदन्तपुग्गले,&lt;br&gt;&#xA;यतो जिनो विनयनुपायकोविदो&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;९.&lt;br&gt;&#xA;यथा हये मुदुकगुणेखन सारथि&lt;br&gt;&#xA;तथागतो सुगतिकथाय धम्मिया,&lt;br&gt;&#xA;दमेति सारयति तथा तथागते&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;१०.&lt;br&gt;&#xA;यथा हये फरुसगुणेन सारथि&lt;br&gt;&#xA;अपायतज्‍जनविधिना तथागतो,&lt;br&gt;&#xA;दमेति सारयति तथा तथागते&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;११.&lt;br&gt;&#xA;अदम्मिये मुदुफरुसेन सारथि&lt;br&gt;&#xA;यथा’भिमारयति तथा तथागतो,&lt;br&gt;&#xA;जहात्य’नोवदिय नचानुसासिय&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;१२.&lt;br&gt;&#xA;करी’भिधावति दमकेन सारितो&lt;br&gt;&#xA;पुरत्थिमादिसु दिसमेव केवलं,&lt;br&gt;&#xA;अनुत्तरेन हि नरदम्मसारथि-&lt;br&gt;&#xA;जिनेन सारितपुरिसानतादिसा। ()&lt;br&gt;&#xA;१३.&lt;br&gt;&#xA;निसज्‍ज कत्थचि सयनासनम्हि ते&lt;br&gt;&#xA;दिसासु अट्ठसु अतिसङक्गचारिनो,&lt;br&gt;&#xA;विधावरे तुरितमनुत्तरं दिसम्&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;१४.&lt;br&gt;&#xA;पतिट्ठिते मुनि’रधिसीलसिक्खया&lt;br&gt;&#xA;वसी’नुसासिय अधिचित्तसिक्खया,&lt;br&gt;&#xA;यथारहं दमयति भब्बपुग्गले&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;१५.&lt;br&gt;&#xA;समाहिते मुनि रधिचित्तसिक्खया&lt;br&gt;&#xA;विपस्सनाय’पि समणे’नुसासिय,&lt;br&gt;&#xA;यथारहं दमयति बोधनारहे&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;१६.&lt;br&gt;&#xA;तथुपरूपरि पटिवेधपत्तिया&lt;br&gt;&#xA;यथाक्‍कमं अनरियसेक्खपुग्गले,&lt;br&gt;&#xA;दमेति सो विनयति लोकनायको&lt;br&gt;&#xA;अनुत्तरो’तिपि नरदम्मसारथि ()&lt;br&gt;&#xA;१७.&lt;br&gt;&#xA;विनेय्यबन्धवमनकुन्दचन्दिमा&lt;br&gt;&#xA;विनेसि कोसलमगधाधिपादयो,&lt;br&gt;&#xA;अनेकखत्तियपुरिसे विनायको&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;१८.&lt;br&gt;&#xA;कुदिट्ठिकुञ्‍जरहरि कूटदन्तभु&lt;br&gt;&#xA;सुरादिभूसुरपुरिसे विभाविनो&lt;br&gt;&#xA;जिनासभो विनयि यतो’नुसासिय&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;१९.&lt;br&gt;&#xA;उपालिनामिकपमुखे दुरासदे&lt;br&gt;&#xA;विनायको गहपतिपण्डिते पुथु&lt;br&gt;&#xA;विनेसि सो उपनयनक्खमे यतो&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;२०.&lt;br&gt;&#xA;असच्‍चदिट्ठिकमपि सच्‍चकव्हयम्&lt;br&gt;&#xA;अनञ्‍ञवेनयिकनिगण्ठनायकम्&lt;br&gt;&#xA;विनेसि तप्पभुतिदिगम्बरे जिनो&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;२१.&lt;br&gt;&#xA;जिनासभो सभियसुभद्दसञ्‍ञिनो&lt;br&gt;&#xA;तप्पस्सिनो तिमिसभिदो सधम्मिया&lt;br&gt;&#xA;कथायि’तोबहि समणेपि सिक्खयि&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;२२.&lt;br&gt;&#xA;दमेसि सोमुनि उरुवेलकस्सप-&lt;br&gt;&#xA;गयादिकस्सपजटिलादिके यतो,&lt;br&gt;&#xA;जटाधरे विजटितजालिनीजटो&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;२३.&lt;br&gt;&#xA;पहाणसंवरविनयुत्तरो मुनि&lt;br&gt;&#xA;अनेकखत्तियसमणेपि सासने,&lt;br&gt;&#xA;विनेसि सारथिरिव उत्तरुत्तरिम्&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;२४.&lt;br&gt;&#xA;मनुस्ससोणितपिसितासनेहि सो&lt;br&gt;&#xA;विनेसि पीवरजठरं निसाचरं,&lt;br&gt;&#xA;सुघोरमानवक मनेकरक्खसे&lt;br&gt;&#xA;अनुत्तरो’तिपि नरदम्मसारथि, ()&lt;br&gt;&#xA;२५.&lt;br&gt;&#xA;विनायको सुविनयि राहुनामिकम्&lt;br&gt;&#xA;महत्तभाविक मसुराधिपं यतो,&lt;br&gt;&#xA;सुराधिपप्पभुतिसुरे तथा’सुरे&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;२६.&lt;br&gt;&#xA;पजापतिं निखिलपजानुकम्पको&lt;br&gt;&#xA;बकाभिधानिकम्पि तुच्छलद्धिकं,&lt;br&gt;&#xA;विनेसि सो नदितरनीरजासने&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;२७.&lt;br&gt;&#xA;कसङ्कुसेहि’पि अविनेय्यके यतो&lt;br&gt;&#xA;तिरच्छजातिकपुरिसे नरासभो,&lt;br&gt;&#xA;विनेसि सो तिसरणसिलसंवरे&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;२८.&lt;br&gt;&#xA;कपोलसेचनमदकण्णचामरम्&lt;br&gt;&#xA;हुतासनासनिरिवभिंसनं यतो,&lt;br&gt;&#xA;दमेसि मारजि धनपालकुञ्‍जरम्&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;२९.&lt;br&gt;&#xA;विनेसि सोमुनि हिमवन्तवासिनम्&lt;br&gt;&#xA;पतापपज्‍जल मपलालभोगिनं,&lt;br&gt;&#xA;खरं भयङक्‍कर मरवालभोगिनम्&lt;br&gt;&#xA;अनुत्तरो’तिपि नरदम्मसारथि। ()&lt;br&gt;&#xA;३०.&lt;br&gt;&#xA;नन्दो’पनन्दु’रगपतिं महोदर-&lt;br&gt;&#xA;चूलोदरोरगपमुखे च निब्बिसे,&lt;br&gt;&#xA;धुमस्सिखा’नलसिखभोगीनो अका&lt;br&gt;&#xA;तेना’प्यनुत्तरनरदम्मसारथि। ()&lt;br&gt;&#xA;३१.&lt;br&gt;&#xA;दमनुपायकोविदो हि बोधनेय्यबन्धवे&lt;br&gt;&#xA;अरियमग्गवीथिभासुरं वरं सिवमपकुरं,&lt;br&gt;&#xA;पटिपदारथेन सारयि यथेव सारथि&lt;br&gt;&#xA;पुरिसदम्मसारथिति वुच्‍चते अनुत्तरो। ()&lt;br&gt;&#xA;इतिमेधानन्दाभिधानेन यतिना वरचिते सकलकविजन हदयानन्द दाननिदाने जिनवंसदीपे सन्तिकेनिदाने भगवतो अनुत्तरो पुरिसदम्मसारथीति नाम पञ्‍ञत्तिया अभिधेय परिदीपो चतुब्बीसतिमोसग्गो।&lt;br&gt;&#xA;तंखो पन भवन्तं गोतमं एवं कल्याणेकित्ति सद्दो अब्भुग्गतो इतिपि सोभगवा सत्था देवमनुस्सानंति।&lt;br&gt;&#xA;१.&lt;br&gt;&#xA;कन्तारं खरतक्‍करं निरुदकं कत्तारमोतारिमम्&lt;br&gt;&#xA;कन्तारं मिगराजकुञ्‍जरमहा (सद्दुलविक्‍कीळितं),&lt;br&gt;&#xA;कन्तारं अवतारभुरिजनतं यो सत्थवाहो सुधि&lt;br&gt;&#xA;तारेत्वा नयते दयापरवसो खेमन्तभुमिं यथा। ()&lt;br&gt;&#xA;२.&lt;br&gt;&#xA;इच्‍चेवंकरुणानिधानहदयो संसारदुक्खातुरे&lt;br&gt;&#xA;सत्ते जातिजराविकारमरणस्सोकादिकन्तारतो,&lt;br&gt;&#xA;तारेत्वा दससंकिलेसगहना पापेसि खेमंपुरम्&lt;br&gt;&#xA;तस्मा सत्थुपसत्थकित्तिविसरो सत्था’ति सम्पत्थरी। ()&lt;br&gt;&#xA;३.&lt;br&gt;&#xA;अत्था’नत्थविचारणा’तिचतुरो लोकुत्तरत्थेन’पि&lt;br&gt;&#xA;यस्मा सासति लोकियेन उभयेन’त्थेनलोकं इमं,&lt;br&gt;&#xA;सब्रह्मं सनरामरं ससमणं सब्राह्मणं योहि सो&lt;br&gt;&#xA;सत्था’त्वेव पसत्थकित्तिनिकरो सत्थारमब्भुग्गतो। ()&lt;br&gt;&#xA;४.&lt;br&gt;&#xA;भीतिं जातिजरारुजादिकसिरं निस्साय जातंहि यो&lt;br&gt;&#xA;सत्था सत्थधरोरिवा’रिविसरं निक्खित्तसत्थो सदा,&lt;br&gt;&#xA;सत्तानं तससते विहिंसति धिया सिद्धत्थसारो ततो&lt;br&gt;&#xA;सो सत्था’ति यसोसरीरसुरभी लोकत्तयं व्यापयी। ()&lt;br&gt;&#xA;५.&lt;br&gt;&#xA;लोकत्थाभिरतो अनत्थविरतो जात्यादिकन्तारतो&lt;br&gt;&#xA;उत्तारेतिच सत्थवाहसदिसो यो अत्थधम्मेनवा,&lt;br&gt;&#xA;सत्ते सासति हिंसती’ति जनतासन्तानजातं भयम्&lt;br&gt;&#xA;वुत्ता’न्वत्थवसेन सोहिभगवा सत्थाति वण्णीयते। ()&lt;br&gt;&#xA;तंखो पनभवन्तं गोतमं एवंकल्याणे कित्तिसद्दो अब्भुग्गतो इतिपिसो भगवा बुद्धोति।&lt;br&gt;&#xA;६.&lt;br&gt;&#xA;यो सङ्खारविकारलक्खणपरोसङ्खारपञ्‍ञत्तिसु&lt;br&gt;&#xA;ञेय्यत्थेस्व’ननुस्सुतेसु पुरिमं चत्तारि सच्‍चानि’पि,&lt;br&gt;&#xA;बुज्झित्वा’चरियोपदेसरहितो तत्थेव सब्बञ्‍ञुतम्&lt;br&gt;&#xA;पत्तो ञाणबलेसु पापुणि वसीभावं सयमभुक सयं। ()&lt;br&gt;&#xA;७.&lt;br&gt;&#xA;बोधेता’ति पजाय निब्बचनतो सच्‍चानि सो बुज्झिता&lt;br&gt;&#xA;सच्‍चानीति’पि सच्‍चवादि भगवाक निस्सेसञेय्यस्सपि,&lt;br&gt;&#xA;मत्या बुज्झनसत्तिया महतिया यस्मा समङक्गी ततो&lt;br&gt;&#xA;बुद्धो नामसियाति कित्तिविसरो तम्बुद्धमब्भुग्गतो। ()&lt;br&gt;&#xA;८.&lt;br&gt;&#xA;येसंज बोधनवसत्तिया सुमतिया चा’नञ्‍ञनेय्यो सयम्&lt;br&gt;&#xA;बुद्धत्ता च यथाविकासपदुमं सो बुज्झनट्ठेनपि,&lt;br&gt;&#xA;नानाबुद्धगुणस्स विस्सवनतो बुद्धोति सुद्धोदनी&lt;br&gt;&#xA;अब्भुग्गञ्छि तिबुद्धखेत्तभवने तंकित्तिगीतस्सरो। ()&lt;br&gt;&#xA;९.&lt;br&gt;&#xA;रागस्साधिगतग्गमग्गमतिया दोसस्स मोहस्सपि&lt;br&gt;&#xA;छिन्‍नत्ता च समुलघातमखिलकेलसारिवग्गस्सपि,&lt;br&gt;&#xA;सो खीणासवताय चोपधिपरिच्‍चागेन बुद्धोत्ययम्&lt;br&gt;&#xA;उच्‍चारियति चारिकित्तिरचना विञ्‍ञूहि यावज्‍जपि। ()&lt;br&gt;&#xA;१०.&lt;br&gt;&#xA;धम्मस्सामि यथा पबुद्धपुरिसो ओक्‍कन्तनिद्दक्खया&lt;br&gt;&#xA;नाज्झो’तिण्णकिलेसमिद्धविधमा बोधापितो केनचि,&lt;br&gt;&#xA;बुद्धम्भोजतिभाननो ही भगवा सामं पबुद्धो यतो&lt;br&gt;&#xA;बुद्धोनामसियाति तब्भवयसोघोसो विभुसायते। ()&lt;br&gt;&#xA;११.&lt;br&gt;&#xA;गत्यत्थावगमत्थधातुसमतासब्भावतो वा गतो&lt;br&gt;&#xA;येनेकायनमग्गमुग्गमतिमा एको, हीसम्बुज्झीसो,&lt;br&gt;&#xA;सम्बोधिं जयबोधिमूलमुपगो सत्तुत्तरो’नुत्तरम्&lt;br&gt;&#xA;बुद्धोती’ध जगत्तये निजयसो यावज्‍ज विज्‍जुम्भते। ()&lt;br&gt;&#xA;१२.&lt;br&gt;&#xA;खीणत्ता परमाय मग्गमतिया दुब्बुद्धिया बुद्धिया&lt;br&gt;&#xA;लद्धत्तापि कअनुत्तरुत्तरगुणालङक्‍कारसामग्गिया,&lt;br&gt;&#xA;सो सम्बोधिपरायणो सिरिघणो बुद्धोति सुद्धोदनी&lt;br&gt;&#xA;लोकम्भोधिमलङ्करि निजयसोकल्‍लोलमालाहि’मं। ()&lt;br&gt;&#xA;१३.&lt;br&gt;&#xA;सम्बुद्धो’ति’मिनापदेन मुनिनो सच्‍चावबोधावहम्&lt;br&gt;&#xA;ञाणं तप्पटिवेधञाण मनघं ना’ञ्‍ञेहिसाधारणं,&lt;br&gt;&#xA;बुद्धो’ती’ध पदेन सत्थु करुणापुब्बङक्गमं देसना-&lt;br&gt;&#xA;ञाणं ञेय्यपदत्थबोधनकरं ञाणञ्‍च दस्सियते। ()&lt;br&gt;&#xA;१४.&lt;br&gt;&#xA;तं सब्बञ्‍ञुतञाणथोमनवसा सम्मादिसम्बुद्धि’ति-&lt;br&gt;&#xA;सद्दस्सा’रियमग्गकित्तनवसा बुद्धोतिसद्दस्सच,&lt;br&gt;&#xA;योगो’पे’त्थकतो’त्य’भासि विबुधो सो धम्म पालाभिधो&lt;br&gt;&#xA;बुद्धानुस्सतिवण्णनाविवरणे विञ्‍ञातसत्थागमो। ()&lt;br&gt;&#xA;इतिमेधानन्दाभिधानेन यतिना विरचिते सकलकविजन हदयानन्ददाननिदाने जिनवंसदीपे सन्तिकेनिदाने सत्थादेवमनुस्सानं बुद्धोति नामपञ्‍ञत्तीनं अभिधेय परिदीपो पञ्‍चवीसतिमो सग्गो।&lt;br&gt;&#xA;तंखो पन भवन्तं गोतमं एवं कल्याणे कित्तिसद्दो अब्भुग्गतो इतिपि सोभगवा भगवाति।&lt;br&gt;&#xA;१.&lt;br&gt;&#xA;कविभारतिपद्धतिछन्दसि त-&lt;br&gt;&#xA;ग्गुणथोमन (तोटक) वुत्य’भवि,&lt;br&gt;&#xA;भगवा’ति विभत्तपदत्थवती&lt;br&gt;&#xA;मधुरा सुणतं सुरतं मधुरा। ()&lt;br&gt;&#xA;२.&lt;br&gt;&#xA;अधिसीलसमाधिमतिप्पभुति-&lt;br&gt;&#xA;गुणरासिविसिट्ठतरस्स ततो,&lt;br&gt;&#xA;भगवा’ति सदेवमनुस्सपजा-&lt;br&gt;&#xA;पवरस्स सगारवनाम’मिदं। ()&lt;br&gt;&#xA;३.&lt;br&gt;&#xA;भगवावचनेन पवुच्‍चति यो&lt;br&gt;&#xA;सनिरुत्तिनयो वचनत्थवरो,&lt;br&gt;&#xA;स’हि गारवसेट्ठविसिट्ठतरो&lt;br&gt;&#xA;भगवाति निमित्तकनाममिदं। ()&lt;br&gt;&#xA;४.&lt;br&gt;&#xA;परिपाचितसञ्‍चितपारमिता-&lt;br&gt;&#xA;मितभाग्य मनुत्तरियु’त्तरियं,&lt;br&gt;&#xA;यदि विज्‍जति’मस्स अनञ्‍ञसमम्&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;५.&lt;br&gt;&#xA;यदि मारबलं पबलं सकलम्&lt;br&gt;&#xA;कदली द्विरदोरिव तालवनं,&lt;br&gt;&#xA;असनी’व किलेसमभञ्‍जि ततो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;६.&lt;br&gt;&#xA;यदि भग्गमका’खिललोभमपा-&lt;br&gt;&#xA;खिलदोसमपा’खिलमोहमपि,&lt;br&gt;&#xA;विपरीतमनोकणञ्‍च ततो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;७.&lt;br&gt;&#xA;यदि कोधु’पनाह मुसुयनम-&lt;br&gt;&#xA;च्छरियं अहिरिक्‍कनिरोत्तपनं,&lt;br&gt;&#xA;अपि मक्खपलास मभञ्‍जि भवा-&lt;br&gt;&#xA;भवदिट्ठि मनज्‍जव’मद्दवतं। ()&lt;br&gt;&#xA;८.&lt;br&gt;&#xA;खरफारुसता करणुत्तरियम्&lt;br&gt;&#xA;यदि मान’भिमान’पमादमदं,&lt;br&gt;&#xA;सठफारुसता करणुत्तरियम्&lt;br&gt;&#xA;सठमायमभञ्‍जि’ति मोहजटम्&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;९.&lt;br&gt;&#xA;तिविधा’कुसलं तिविधब्बिसमम्&lt;br&gt;&#xA;तिवितक्‍कतिमूलतिसञ्‍ञमपि,&lt;br&gt;&#xA;तिमलं तिपपञ्‍च मभञ्‍जि ततो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;१०.&lt;br&gt;&#xA;चतुरोघ चतुब्बिधयोग चतु-&lt;br&gt;&#xA;ब्बिधगन्थ चतुब्बिधगाह मपि,&lt;br&gt;&#xA;चतुरासवधम्म मभञ्‍जिततो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;११.&lt;br&gt;&#xA;विनिबद्ध मनोखील नीवरणा-&lt;br&gt;&#xA;न्य’भीनन्दनमच्‍चरियानि ततो,&lt;br&gt;&#xA;यदि पञ्‍चविधानि’पि भग्गमका&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;१२.&lt;br&gt;&#xA;छविवादपदानि’पि सत्तविधा-&lt;br&gt;&#xA;नुसयेहि कुसितकवत्थु’मतो,&lt;br&gt;&#xA;य मभञ्‍जि’तराति’पि अट्ठविधम्&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;१३.&lt;br&gt;&#xA;नवधा’लयमुल मभञ्‍जि तथा&lt;br&gt;&#xA;दसधा’कुसलं दसकम्मपथं,&lt;br&gt;&#xA;सकलानि कुदिट्ठिगतानि ततो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;१४.&lt;br&gt;&#xA;परिळाहदरं विविध’द्धसतम्&lt;br&gt;&#xA;भवकनेत्तिविचार महञ्‍जि ततो,&lt;br&gt;&#xA;सतमत्तसहस्सकिलेसगतम्&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;१५.&lt;br&gt;&#xA;अणिमा लघिमा महिमा वसिता-&lt;br&gt;&#xA;पभुति’स्सरिय’ट्ठभगेहि यतो,&lt;br&gt;&#xA;सुभगेहि समङक्गीब्भूव ततो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;१६.&lt;br&gt;&#xA;अणुनो ननुनो’ ननुनोकरणम्&lt;br&gt;&#xA;करणं लहुनो’लहुनो अणिमा,&lt;br&gt;&#xA;लघिमा महिमा महिमाकरणम्&lt;br&gt;&#xA;करणं वसिता वसिताय तहिं। ()&lt;br&gt;&#xA;१७.&lt;br&gt;&#xA;सय मिच्छितठान मुपागमनम्&lt;br&gt;&#xA;लहु विच्छितकारियसाधनता,&lt;br&gt;&#xA;अभिपत्ति पकम्य मसेसवसी-&lt;br&gt;&#xA;करणे’सिकता परमिस्सरता। ()&lt;br&gt;&#xA;१८.&lt;br&gt;&#xA;नभसा पदसा गमनादिवसा&lt;br&gt;&#xA;वजतो परिनिट्ठितकारियता,&lt;br&gt;&#xA;निजकाम’वसायिकतातियहिं-&lt;br&gt;&#xA;परमिस्सरियाख्यभगा’ट्ठविधा। ()&lt;br&gt;&#xA;१९.&lt;br&gt;&#xA;चतुमग्ग चतुप्फलसन्तिपदा-&lt;br&gt;&#xA;रियधम्मसमुहभगेहि युतो,&lt;br&gt;&#xA;विनलीकतपापमलेहि ततो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;२०.&lt;br&gt;&#xA;चरणदिगुण’तिसयाधिगता-&lt;br&gt;&#xA;समकित्तिसरीरभगेत युतो,&lt;br&gt;&#xA;भुवनत्तयविप्फुरितेन ततो&lt;br&gt;&#xA;भगवाति पवुच्‍चति सो भगवा। ()&lt;br&gt;&#xA;२१.&lt;br&gt;&#xA;जनलोचननीहरणाय निरू-&lt;br&gt;&#xA;पम रूपसरीरगताय ततो,&lt;br&gt;&#xA;निखिलावयवस्सिरिया सबितो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;२२.&lt;br&gt;&#xA;अभिपत्थित मिच्छित मत्तहितम्&lt;br&gt;&#xA;परसत्तहितम्पि समिज्झति यं,&lt;br&gt;&#xA;इति तादिसकामभगेन युतो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;२३.&lt;br&gt;&#xA;यदनुत्तरियेन च पारमिता-&lt;br&gt;&#xA;वीरियेन पयत्तभगेन युतो,&lt;br&gt;&#xA;गरुभावपदप्पभवेन ततो&lt;br&gt;&#xA;भगवा’ति पवुच्‍चति सो भगवा।&lt;br&gt;&#xA;२४.&lt;br&gt;&#xA;परमिस्सरियायमधम्मयसो-&lt;br&gt;&#xA;सिरिकामपयत्तभागा छयिमे,&lt;br&gt;&#xA;यदि यस्स जिनस्स भवन्ति ततो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;२५.&lt;br&gt;&#xA;सुभगेन अनञ्‍ञसमेन निरू-&lt;br&gt;&#xA;पमरूपविलासभगेन युतो,&lt;br&gt;&#xA;सतपुञ्‍ञसमुज्‍जलितेन ततो&lt;br&gt;&#xA;भगवाति पवुच्‍चति सो भगवा। ()&lt;br&gt;&#xA;२६.&lt;br&gt;&#xA;निजधम्ससरीरविभूति यथा&lt;br&gt;&#xA;निजरूपसरिरविभूति तथा,&lt;br&gt;&#xA;इह वुच्‍चति भग्गसुभाग्यमिति&lt;br&gt;&#xA;अपि तेहि समङ्गि जिनो भगवा। ()&lt;br&gt;&#xA;२७.&lt;br&gt;&#xA;कुसलादिपदेहि विभत्तमका’-&lt;br&gt;&#xA;यतनादिवसेन च बन्धवसा,&lt;br&gt;&#xA;वत धम्मसमुहसभाव मतो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;२८.&lt;br&gt;&#xA;चतुधा चतुधा चतुधा चतुधा&lt;br&gt;&#xA;चतुसच्‍चदसो’रियसच्‍चम्पि,&lt;br&gt;&#xA;विभजी विभजी विभजी विभजी&lt;br&gt;&#xA;भगवा’ति पवुच्‍चति सो भगवा। (यमकबन्धनं)&lt;br&gt;&#xA;२९.&lt;br&gt;&#xA;यदि दिब्बविहार मसेवि भजि&lt;br&gt;&#xA;सुरजेट्ठविहार मनञ्‍ञसमं,&lt;br&gt;&#xA;अरियञ्‍चविहार मनञ्‍ञसमं,&lt;br&gt;&#xA;अरियञ्‍च विहार मसेवि ततो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;३०.&lt;br&gt;&#xA;यदि कायविवेकसुखं अभजी&lt;br&gt;&#xA;भजि चित्तविवेकसमाधिसुखं,&lt;br&gt;&#xA;उपधीहि विवेकक मसेवि ततो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;३१.&lt;br&gt;&#xA;भजि वट्टगतञ्‍च विवट्टगतम्&lt;br&gt;&#xA;सय मुत्तरिमानुसधम्म मपि,&lt;br&gt;&#xA;तिविधञहि विमोक्ख मसेवि ततो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;३२.&lt;br&gt;&#xA;पुनरागमनावरणेन भवे&lt;br&gt;&#xA;भवनेत्तिसमञ्‍ञ मिदं गमनं,&lt;br&gt;&#xA;यदि वन्तमका’रियमग्गमुखो&lt;br&gt;&#xA;भगवा’ति पवुच्‍चति सो भगवा। ()&lt;br&gt;&#xA;३३.&lt;br&gt;&#xA;भगवा’ति विसिट्ठ’भिधानमिमम्&lt;br&gt;&#xA;न’च मातुपितुप्पभुतिहि कतं,&lt;br&gt;&#xA;सहबोधिपदाधिगमेन गता&lt;br&gt;&#xA;तथसम्मुति तस्सजिनस्स’भवि। ()&lt;br&gt;&#xA;अथमहानिद्देसागतनयो वुच्‍चते।&lt;br&gt;&#xA;३४.&lt;br&gt;&#xA;लोकुत्तराय मतिया&lt;br&gt;&#xA;रागं भग्गं अकासि दोसं मोहं,&lt;br&gt;&#xA;यस्मा कण्टकमानम्&lt;br&gt;&#xA;किलेसमारं ततोपि बुद्धो बगवा। ()&lt;br&gt;&#xA;३५.&lt;br&gt;&#xA;यस्मा विभज्‍जवादि&lt;br&gt;&#xA;भजि विभजि पविभजी सधम्मक्खन्धं,&lt;br&gt;&#xA;लोकुत्तरञ्‍च कतवा&lt;br&gt;&#xA;भवानमत्तं ततोपि बुद्धो भगवा। ()&lt;br&gt;&#xA;३६.&lt;br&gt;&#xA;यस्मा भावितकायो&lt;br&gt;&#xA;भावितसिलो सदा सुभावितचित्तो,&lt;br&gt;&#xA;भावितपञ्‍ञो सब्भि&lt;br&gt;&#xA;सुभावनीयो ततोपि बुद्धो भगवा। ()&lt;br&gt;&#xA;३७.&lt;br&gt;&#xA;भगवा कवनपत्थानि&lt;br&gt;&#xA;पटिसल्‍लानब्बिहारसारुप्पानि,&lt;br&gt;&#xA;जनवातापगतानि&lt;br&gt;&#xA;वनानि सेनासनानि यो पन्तानि। ()&lt;br&gt;&#xA;३८.&lt;br&gt;&#xA;भुधरकन्दरलेणम्&lt;br&gt;&#xA;गुरुहमूलं पकलाल मब्भोकासं,&lt;br&gt;&#xA;सिवथिकं भजि यस्मा&lt;br&gt;&#xA;तिणसत्थारं ततोपि बुद्धो भगवा। ()&lt;br&gt;&#xA;३९.&lt;br&gt;&#xA;चतुब्बिधानं सद्धा-&lt;br&gt;&#xA;देय्यानं चीवरादिसम्भारानं,&lt;br&gt;&#xA;सुभरो यस्मा भागी&lt;br&gt;&#xA;परमप्पिच्छो ततोपि बुद्धो भगवा। ()&lt;br&gt;&#xA;४०.&lt;br&gt;&#xA;अत्थरसस्स सुभागी&lt;br&gt;&#xA;धम्मरसस्स च यतो विमुत्तिरसस्स,&lt;br&gt;&#xA;अधिसीलस्स’धिचित्त-&lt;br&gt;&#xA;स्स’धिपञ्‍ञायच ततोपि बुद्धो भगवा। ()&lt;br&gt;&#xA;४१.&lt;br&gt;&#xA;रूपारूपावचर-&lt;br&gt;&#xA;ज्झानान चतुन्‍न मपक्पमञ्‍ञानम्पि,&lt;br&gt;&#xA;विद्धंसितीवरणो&lt;br&gt;&#xA;यस्मा भागी ततोपि बुद्धो भगवा। ()&lt;br&gt;&#xA;४२.&lt;br&gt;&#xA;अट्ठन्‍नञ्‍चट्ठन्‍नम्&lt;br&gt;&#xA;विमोक्खधम्मान माभिभायतनानं,&lt;br&gt;&#xA;अनुपुब्बविहारानं भागिनवन्‍नं ततोपि बुद्धो भगवा। ()&lt;br&gt;&#xA;४३.&lt;br&gt;&#xA;दसकसिणसमापत्ति&lt;br&gt;&#xA;दससञ्‍ञाभावनान मपि भागीवा,&lt;br&gt;&#xA;असुभसमापत्या’ना-&lt;br&gt;&#xA;पानस्सतिया ततोपि बुद्धो भगवा। ()&lt;br&gt;&#xA;४४.&lt;br&gt;&#xA;सम्मप्पधान पभुति-&lt;br&gt;&#xA;सतिपट्ठानि’द्धिपादधम्मानम्पि,&lt;br&gt;&#xA;चतुधा सुविभत्तानम्&lt;br&gt;&#xA;भागी यस्मा ततोपि बुद्धो भगवा। ()&lt;br&gt;&#xA;४५.&lt;br&gt;&#xA;पञ्‍चन्‍नम्पि बलानम्&lt;br&gt;&#xA;यस्मा पञ्‍चन्‍न मिन्द्रियानं भागी,&lt;br&gt;&#xA;तस्मा दसबलधारी&lt;br&gt;&#xA;जितिन्द्रिसो यो ततोपि बुद्धो भगवा। ()&lt;br&gt;&#xA;४६.&lt;br&gt;&#xA;यस्मा बोज्झङ्गानम्&lt;br&gt;&#xA;अरियस्स’ट्ठङ्गिकस्स मग्गस्सापि,&lt;br&gt;&#xA;तथागतबलानं यो&lt;br&gt;&#xA;भागि दसन्‍नं ततोपि बुद्धो भगवा। ()&lt;br&gt;&#xA;४७.&lt;br&gt;&#xA;चतुवेसारज्‍जानम्&lt;br&gt;&#xA;यदि चतुपटिसम्भिदान मद्धभागी,&lt;br&gt;&#xA;छबुद्धधम्मानम्पि&lt;br&gt;&#xA;छळभिञ्‍ञानं ततोपिबुद्धोभगवा। ()&lt;br&gt;&#xA;४८.&lt;br&gt;&#xA;भगवा’त्ये’तं नामम्&lt;br&gt;&#xA;नकतं मातापितूहि भातुभगिनीहि,&lt;br&gt;&#xA;सकमित्तामच्‍चेहि&lt;br&gt;&#xA;न ञातिसालोहितेहिवा पञ्‍ञत्तं। ()&lt;br&gt;&#xA;४९.&lt;br&gt;&#xA;समणेहि भुसुरेहि&lt;br&gt;&#xA;न देवताहि च नन येन केनचि रचितं,&lt;br&gt;&#xA;उट्ठटकिब्बिसमूले&lt;br&gt;&#xA;सुबोधिमूले सुबुद्धसम्बोधीनं। ()&lt;br&gt;&#xA;५०.&lt;br&gt;&#xA;पटिलाभहेतु तेसम्&lt;br&gt;&#xA;भगवन्तानं अनावरणञाणस्स,&lt;br&gt;&#xA;पविमोक्खन्तिकमेतम्&lt;br&gt;&#xA;यदिदं भगवाति सच्छिकापञ्‍ञत्ति। ()&lt;br&gt;&#xA;अथटीकागतनयोवुच्‍चते।&lt;br&gt;&#xA;५१.&lt;br&gt;&#xA;निरतिसयासीलादि-&lt;br&gt;&#xA;सग्गुणभागा अनञ्‍ञसामञ्‍ञा ये&lt;br&gt;&#xA;यस्सु’पलब्भन्ति ततो&lt;br&gt;&#xA;भगवा’त्य’भिधीयते सबुद्धो भगवा। ()&lt;br&gt;&#xA;५२.&lt;br&gt;&#xA;तथाहि सीलं समाधि&lt;br&gt;&#xA;पञ्‍ञा विमुत्ति विमुत्तिदस्सनञाणं,&lt;br&gt;&#xA;हिरि ओत्तप्पं सद्धम्&lt;br&gt;&#xA;वीरियं सति सम्पजञ्‍ञ मेते धम्मा। ()&lt;br&gt;&#xA;५३.&lt;br&gt;&#xA;सीलविसुद्धि च दिट्ठि-&lt;br&gt;&#xA;विसुद्धि कुसलानि तीणि तम्मूलानि,&lt;br&gt;&#xA;तयो वितक्‍का सम्मा&lt;br&gt;&#xA;तिस्सो धात्वानवज्‍जसञ्‍ञा तिस्सो। ()&lt;br&gt;&#xA;५४.&lt;br&gt;&#xA;चतुसतिपट्ठानि’द्धि-&lt;br&gt;&#xA;प्पादा सम्मप्पधानधम्मा चतुरो,&lt;br&gt;&#xA;पटिसम्भिदा चतस्सो&lt;br&gt;&#xA;चतुरो मग्गा फलानिखो चत्तारि। ()&lt;br&gt;&#xA;५५.&lt;br&gt;&#xA;चत्तारो, रियवंसा&lt;br&gt;&#xA;योनिपरिच्छेदकानि चतुञाणानि,&lt;br&gt;&#xA;चतुवेसारज्‍जानि&lt;br&gt;&#xA;पधानियङ्गानि पञ्‍च परिमाणानि। ()&lt;br&gt;&#xA;५६.&lt;br&gt;&#xA;पञ्‍चङ्गिको’पि सम्मा&lt;br&gt;&#xA;समाधि पञ्‍चिन्द्रियानि पञ्‍चबलानि,&lt;br&gt;&#xA;निस्सारणीयधातु&lt;br&gt;&#xA;पञ्‍चविमुत्तिपरिपाचनिया धम्मा। ()&lt;br&gt;&#xA;५७.&lt;br&gt;&#xA;पञ्‍च विमुत्तायतन-&lt;br&gt;&#xA;ञाणानि छगारवा छबहुलविहारा,&lt;br&gt;&#xA;छा’नुस्सतिठानानि&lt;br&gt;&#xA;निस्सारणिया छधातु छलभिञ्‍ञायो। ()&lt;br&gt;&#xA;५८.&lt;br&gt;&#xA;छब्बिध’नुत्तरियानि&lt;br&gt;&#xA;जब्बिधनिब्बेधभागिया सञ्‍ञायो,&lt;br&gt;&#xA;छअसाधारणञाना-&lt;br&gt;&#xA;न्य’रियधनान्य’परिहानिया धम्मा। ()&lt;br&gt;&#xA;५९.&lt;br&gt;&#xA;सप्पुरिसारियधम्मा&lt;br&gt;&#xA;बोज्झङ्गा सत्त सत्तसञ्‍ञा सत्त,&lt;br&gt;&#xA;खीणासवबलकथना&lt;br&gt;&#xA;सत्तविवधा दक्खिणरहानञ्‍च कथा। ()&lt;br&gt;&#xA;६०.&lt;br&gt;&#xA;अट्ठन्‍नं पञ्‍ञानम्&lt;br&gt;&#xA;पटिलाभ निदानदेसना सम्मत्ता।&lt;br&gt;&#xA;लोकसभाव’च्‍चगमा&lt;br&gt;&#xA;अट्ठ’क्खणदेसना च अट्ठविमोक्खा। ()&lt;br&gt;&#xA;६१.&lt;br&gt;&#xA;वत्थुन्या’रम्हानि&lt;br&gt;&#xA;महापुरिसतक्‍कना’भिभायतनुत्ति,&lt;br&gt;&#xA;अट्ठविधा नवु’पाया&lt;br&gt;&#xA;मनसिकरणमूलका पधान्यङ्गानि। ()&lt;br&gt;&#xA;६२.&lt;br&gt;&#xA;नव सत्तावासकथा&lt;br&gt;&#xA;आघातपटिविनया च नव नानत्ता,&lt;br&gt;&#xA;नवा’नुपुब्बविहारा&lt;br&gt;&#xA;नवसञ्‍ञा दसविधा कुसलकम्मपथा। ()&lt;br&gt;&#xA;६३.&lt;br&gt;&#xA;दस कसिणायतनानि&lt;br&gt;&#xA;दस सम्मत्तानि नाथकरणधम्मा,&lt;br&gt;&#xA;बलानि चा’रियवासा&lt;br&gt;&#xA;मेत्ताये’कादसानिसंसा धम्मा। ()&lt;br&gt;&#xA;६४.&lt;br&gt;&#xA;बारसधम्मा चक्‍का-&lt;br&gt;&#xA;कारा तेरसधुतङ्गधम्मा चे’पि,&lt;br&gt;&#xA;चुद्दसमत्ता बुद्धि&lt;br&gt;&#xA;पञ्‍चदसविमुत्तिपाचनीया धम्मा। ()&lt;br&gt;&#xA;६५.&lt;br&gt;&#xA;आनापानस्सतियो&lt;br&gt;&#xA;सोळस सोळसविधा’ परन्तपतीया,&lt;br&gt;&#xA;अट्ठरस बुद्धगुणा&lt;br&gt;&#xA;एकूणवीसति पच्‍चवेक्खणबुद्धि। ()&lt;br&gt;&#xA;६६.&lt;br&gt;&#xA;चतुचत्ताळिसविधा&lt;br&gt;&#xA;पञ्‍ञावत्थू’दयब्बयेञाणानि,&lt;br&gt;&#xA;पञ्‍ञास कुसलधम्मा&lt;br&gt;&#xA;सत्ताधिकसत्ततिप्पभावत्थूनि। ()&lt;br&gt;&#xA;६७.&lt;br&gt;&#xA;चतुवीसति कोटिलक्ख-&lt;br&gt;&#xA;प्पमित समापत्तियञ्‍चरवजिरञाणं,&lt;br&gt;&#xA;समन्तपट्ठानपच्‍च-&lt;br&gt;&#xA;वेक्खणञाणानि देसनाञाणाति। ()&lt;br&gt;&#xA;६८.&lt;br&gt;&#xA;सत्तान मनत्तानम्&lt;br&gt;&#xA;विभगञाणानिचा’सयानुसयानं,&lt;br&gt;&#xA;वुत्तविभागा सन्ती&lt;br&gt;&#xA;गुणभागा भगवतो ततो भगवा सो। ()&lt;br&gt;&#xA;६९.&lt;br&gt;&#xA;मनुस्सत्तभावादिके अट्ठधम्मे&lt;br&gt;&#xA;समोधानयित्वा’हिसम्बोधिया ये,&lt;br&gt;&#xA;समिद्धा’धिकारेहि सत्तुत्तमेहि&lt;br&gt;&#xA;महाबोधिसत्तेहि सम्पादनीया। ()&lt;br&gt;&#xA;७०.&lt;br&gt;&#xA;अधिट्ठानधम्मादयो पञ्‍चु’ळार-&lt;br&gt;&#xA;परिच्‍चागधम्मा चतुस्सङ्गहा च,&lt;br&gt;&#xA;चरियत्तयं पारमीधम्मरासि&lt;br&gt;&#xA;भवत्त्या’भिसम्बोधिसम्भारभूता। ()&lt;br&gt;&#xA;७१.&lt;br&gt;&#xA;पभुत्या’भिनीहारतो यावबोधि&lt;br&gt;&#xA;असङ्खेय्यकप्पानि चत्तारि’मस्स,&lt;br&gt;&#xA;सलक्खानि ते बोधिसम्भारधम्मा&lt;br&gt;&#xA;भवा वुद्धिपक्खे भता सम्भता’ति। ()&lt;br&gt;&#xA;७२.&lt;br&gt;&#xA;भजीयन्ति या पुञ्‍ञवन्तेहि लोके&lt;br&gt;&#xA;पयोगं समागम्म सम्पत्तियो ता,&lt;br&gt;&#xA;भगानाम वट्टब्बिवट्टानुगा’ति&lt;br&gt;&#xA;पवुच्‍चन्ति तेसं उभिन्‍नं भगानं। ()&lt;br&gt;&#xA;७३.&lt;br&gt;&#xA;पुरे बोधितो बोधिसत्तो समानो&lt;br&gt;&#xA;भुसं बोधिसम्भारधम्मे विनन्तो,&lt;br&gt;&#xA;पतिट्ठासि यस्मिं भगे ते वनीति&lt;br&gt;&#xA;मनुस्सेसु देवेसु उक्‍कंसभुते। ()&lt;br&gt;&#xA;७४.&lt;br&gt;&#xA;तथा’नञ्‍ञसामञ्‍ञसाहिञ्‍ञझान-&lt;br&gt;&#xA;स्समापत्तिभेदग्गमग्गप्फलादी,&lt;br&gt;&#xA;भगे बोधिमूले विवट्टानुगे’पि&lt;br&gt;&#xA;सयं बुद्धभुतो समानो वनी’ति। ()&lt;br&gt;&#xA;७५.&lt;br&gt;&#xA;चतुब्बिस ये कोटिलक्खप्पमाण-&lt;br&gt;&#xA;समापत्तिभागा कमहाभागधेय्यो,&lt;br&gt;&#xA;परेसं नहिताय?त्तनो दिट्ठधम्म-&lt;br&gt;&#xA;सुखत्थाय ते निच्‍चकप्पं वनीति। ()&lt;br&gt;&#xA;७६.&lt;br&gt;&#xA;अभिञ्‍ञेय्यधम्मेसु ये भावितब्ब-&lt;br&gt;&#xA;पहातब्बभागा परिञ्‍ञेय्यभागा,&lt;br&gt;&#xA;सियुं सच्छिकातब्बभागा वनी’ति&lt;br&gt;&#xA;जिनो भावनागोचरासेवनो ते। ()&lt;br&gt;&#xA;७७.&lt;br&gt;&#xA;असाधारणे सेससाधारण ये&lt;br&gt;&#xA;इमे धम्मभागा’धिसीलादिभेदा,&lt;br&gt;&#xA;फलं यावता बोधनेय्येसु सत्था&lt;br&gt;&#xA;वनी पत्थयी सुप्पतिट्ठानुखोति। ()&lt;br&gt;&#xA;७८.&lt;br&gt;&#xA;अवेच्‍चप्पसन्ता इमस्स’त्थि देव-&lt;br&gt;&#xA;मनुस्सा बहू भत्तियुत्ता तथाहि,&lt;br&gt;&#xA;असाधारणा’नोपमानत्तञाण-&lt;br&gt;&#xA;प्पभावादितो सब्बसत्तुत्तमो सो। ()&lt;br&gt;&#xA;७९.&lt;br&gt;&#xA;अनत्थापहारादिपुब्बङ्गमाय&lt;br&gt;&#xA;हितत्था’भिनिप्फादने तप्पराय,&lt;br&gt;&#xA;पयोगाभिसम्पत्तिया बोधनेय्य-&lt;br&gt;&#xA;पजायो’पकारावहाया’मिताय। ()&lt;br&gt;&#xA;८०.&lt;br&gt;&#xA;वियामप्पभा केतुमालाकुलाय&lt;br&gt;&#xA;भुसं लक्खणा’सित्यनुब्यञ्‍जनेहि,&lt;br&gt;&#xA;विचित्ताय रूपिन्दिरामन्दिराय&lt;br&gt;&#xA;समिद्धत्तभावा’भिसम्पत्तियापि। ()&lt;br&gt;&#xA;८१.&lt;br&gt;&#xA;यथाभुच्‍चसीलादिधम्मुब्भवेन&lt;br&gt;&#xA;उळारेन लोकत्तयब्यापिनापि,&lt;br&gt;&#xA;समन्‍नागतत्ता कविसुद्धेन कित्ति-&lt;br&gt;&#xA;स्सरीरेन खीरोदधीपण्डरेन। ()&lt;br&gt;&#xA;८२.&lt;br&gt;&#xA;ठितत्ता विसिट्ठासु उक्‍कंसकोटिम्&lt;br&gt;&#xA;पविट्ठासु सन्तुट्ठिता’प्पिच्छतासु,&lt;br&gt;&#xA;चतुन्‍नं विसारज्‍जधम्मान मद्धा&lt;br&gt;&#xA;दसन्‍नं बलानञ्‍च सब्भावतोपि। ()&lt;br&gt;&#xA;८३.&lt;br&gt;&#xA;समन्तापसादावहत्ता’पिरूप-&lt;br&gt;&#xA;प्पमाणदिके जीवलोके सुरानं,&lt;br&gt;&#xA;नरान’ञ्‍जलीवन्दनामानपूजा-&lt;br&gt;&#xA;विधानारहत्तापि सम्भत्तिठानं। ()&lt;br&gt;&#xA;८४.&lt;br&gt;&#xA;अवेच्‍चप्पसादेनु’पेता’नुसिट्ठि-&lt;br&gt;&#xA;पटिग्गाहका येजना केनचापि,&lt;br&gt;&#xA;मनुस्सेन देवेन वा ब्रह्मुना वा&lt;br&gt;&#xA;असंहारिया भत्ति तेसं कदाचि। ()&lt;br&gt;&#xA;८५.&lt;br&gt;&#xA;परिच्‍चज्‍ज ते सावका जिवितम्पि&lt;br&gt;&#xA;जिनं धम्मपूजाय पूजेन्ति दळ्हं।&lt;br&gt;&#xA;तथाहि’स्स पञ्‍ञत्तसिक्खापदानि&lt;br&gt;&#xA;नवीतिक्‍कमन्ते समुद्दो’व वेलं। ()&lt;br&gt;&#xA;८६.&lt;br&gt;&#xA;पवुच्‍चन्ति भागाति धम्मस्सभाव-&lt;br&gt;&#xA;विभागा हि ते खन्धधात्वादिना’पि,&lt;br&gt;&#xA;अतीतादिरूपादिभेदेहि तेपि&lt;br&gt;&#xA;अनेकप्पभेदा विभत्ता भवन्ती। ()&lt;br&gt;&#xA;८७.&lt;br&gt;&#xA;पपञ्‍चत्तयं सब्बसंयोजनानि&lt;br&gt;&#xA;जिनो गन्थयोगा’सवो’घो’पधीच,&lt;br&gt;&#xA;समुच्छिज्‍ज मग्गेन निब्बानधात्वा-&lt;br&gt;&#xA;मतं सो पिबन्तो वमी ते च भागे। ()&lt;br&gt;&#xA;८८.&lt;br&gt;&#xA;छचक्खादिवत्थुनि जा’रम्मणानि&lt;br&gt;&#xA;छचित्तानि छब्बेदना फस्सछक्‍कं,&lt;br&gt;&#xA;छसञ्‍ञा छतण्हा छसञ्‍चेतना छ-&lt;br&gt;&#xA;ब्बितक्‍के विचारे छ भागे वमीति। ()&lt;br&gt;&#xA;८९.&lt;br&gt;&#xA;यमा’नन्द चत्तञ्‍च वन्तं विमुत्तम्&lt;br&gt;&#xA;पहीणं विनिस्सट्ठ मङ्गीरसस्स,&lt;br&gt;&#xA;न तं जातु पच्‍चेस्सतीत्या’भ सत्था&lt;br&gt;&#xA;यथावुत्तभागे वमीत्वेवमेव। ()&lt;br&gt;&#xA;९०.&lt;br&gt;&#xA;जिनो कण्हसुक्‍केच वज्‍जानवज्‍जे&lt;br&gt;&#xA;निहीनप्पणिते अधम्मे च धम्मे,&lt;br&gt;&#xA;असाधारणेन’ ग्गमग्गा’ननेन&lt;br&gt;&#xA;अपच्‍चागमं पापयी उग्गिरीति। ()&lt;br&gt;&#xA;९१.&lt;br&gt;&#xA;परेसञ्‍च संसारनिराकरम्हा&lt;br&gt;&#xA;समुल्‍लुम्पनत्थाय कुल्‍लूपमं सो,&lt;br&gt;&#xA;यथाज्झासयं देसयित्वान धम्मम्&lt;br&gt;&#xA;पमापेसि तेहा’पि भागे’ति सब्बे। ()&lt;br&gt;&#xA;९२.&lt;br&gt;&#xA;पुरे पूरयं पारमीधम्मजातम्&lt;br&gt;&#xA;महाबोधिसत्तो समानो भगाब्यं,&lt;br&gt;&#xA;सिरिं इस्सरत्तं यसोहत्थसारम्&lt;br&gt;&#xA;वमी छड्ढनीयं यथाखेळपिण्डं। ()&lt;br&gt;&#xA;९३.&lt;br&gt;&#xA;तथाहि’स्स लद्धं पुरे सोमनस्स-&lt;br&gt;&#xA;व्हयो तेमियो’योघरो हत्थिपालो,&lt;br&gt;&#xA;कुमारोसमानो’भिनिक्खम्म गेहा&lt;br&gt;&#xA;सिरिं देवरज्‍जस्सिरिं उग्गिरि सो, ()&lt;br&gt;&#xA;९४.&lt;br&gt;&#xA;अनेकासु जातीसु सम्पन्‍नभोगो&lt;br&gt;&#xA;भागे लद्धभोगे’वमेवु’ग्गिरित्वा,&lt;br&gt;&#xA;सकं हत्थगं पच्छिमे अत्तभावे&lt;br&gt;&#xA;अनोमस्सिरिं चक्‍कवत्तिस्सिरिम्पि। ()&lt;br&gt;&#xA;९५.&lt;br&gt;&#xA;चतुद्दीपिकं देवरज्‍जा’धिपच्‍च-&lt;br&gt;&#xA;समानाधिपच्‍चं यथाभुच्‍च मुच्‍चं,&lt;br&gt;&#xA;यसञ्‍चा’पि तत्निस्सयं पञ्‍चकामे&lt;br&gt;&#xA;अलग्गो तिणग्गाय’पा मञ्‍ञमानो। ()&lt;br&gt;&#xA;९६.&lt;br&gt;&#xA;पहाया’ भिगन्त्वाभिसम्बोधिरज्‍जे&lt;br&gt;&#xA;पतिट्ठाय सद्धम्मराजा बभुव,&lt;br&gt;&#xA;असारे तुसारे’व संसारसारे&lt;br&gt;&#xA;सुवुत्तप्पकारे भगे सो वमीति। ()&lt;br&gt;&#xA;९७.&lt;br&gt;&#xA;पवत्तन्ति नक्खत्तरूपेहि भेहि&lt;br&gt;&#xA;समं चक्‍कवाळावकासेसु याता,&lt;br&gt;&#xA;तिकुटद्दि कुटद्दि चन्द’क्‍क नेरु-&lt;br&gt;&#xA;विमानादिसोभा भगा नाम होन्ति। ()&lt;br&gt;&#xA;९८.&lt;br&gt;&#xA;जिनो तस्समङ्गी जनोकासलोके&lt;br&gt;&#xA;हवे छन्दरागप्पहाणेन येन,&lt;br&gt;&#xA;महाबोधिमण्डे निसिन्‍नोसमानो&lt;br&gt;&#xA;विभूताविभूते भागे ते वमीति। ()&lt;br&gt;&#xA;९९.&lt;br&gt;&#xA;सोभागवा’ति भतवा’ति भगेवनी’ति&lt;br&gt;&#xA;भागेवनी’ति अभिपत्थयि भत्तवा’ति,&lt;br&gt;&#xA;भागेवमी’ति तिभवेसु भगेवमी’ति&lt;br&gt;&#xA;अन्वत्थतो हि भगवा भगवा समञ्‍ञो। ()&lt;br&gt;&#xA;१००.&lt;br&gt;&#xA;इच्‍चेव’मस्स अरहादिगुणप्पबन्ध-&lt;br&gt;&#xA;पुब्बाचलु’ब्भवयसोविसरोसधीसो,&lt;br&gt;&#xA;पज्‍जञ्‍च सज्‍जनमनोकुमुदानि’वे’दम्&lt;br&gt;&#xA;चित्तानि बोधयति किं पुरिसाधमानं। ()&lt;br&gt;&#xA;इतिमेधानन्दाभिधानेन यतिना विरचिते सकलकविजन हदयानन्द दाननिदाने जिनवंसदीपे सन्तिकेनिदाने भगवा’तिनामपञ्‍ञत्तिया अभिधेयपरिदीपो छब्बीसतिमो सग्गो।&lt;br&gt;&#xA;१.&lt;br&gt;&#xA;एत्थ’त्तहिसम्पत्तिपरहितपटिपत्तितो&lt;br&gt;&#xA;निस्सीमापि द्विधा बुद्धगुणा सङ्गहिता कथं। ()&lt;br&gt;&#xA;२.&lt;br&gt;&#xA;तास्व’त्तहितसम्पत्तिसद्धम्मचक्‍कवत्तिनो।&lt;br&gt;&#xA;पहाणसम्पदाञाणसम्पदाभेदतो द्विधा। ()&lt;br&gt;&#xA;३.&lt;br&gt;&#xA;रूपकाया’नुभावासुं तत्थे’व’न्तोगधा द्विधा,&lt;br&gt;&#xA;परत्थपटिपत्ती’पि पयोगासयभेदतो। ()&lt;br&gt;&#xA;४.&lt;br&gt;&#xA;पयोगो लाभसक्‍कारसिलोकनिरपेक्खिनो,&lt;br&gt;&#xA;दुक्खू’पसमणत्थाय नीय्यानिको’पदेसना। ()&lt;br&gt;&#xA;५.&lt;br&gt;&#xA;आसयो देवदत्तादिपच्‍चामित्तजनेसुपि,&lt;br&gt;&#xA;हितज्झासयता निच्‍चं मेत्ताकन्ताय भत्तुनो। ()&lt;br&gt;&#xA;६.&lt;br&gt;&#xA;इन्द्रिया’परिपक्‍कानंबोधनेय्यान मन्वहं,&lt;br&gt;&#xA;पञ्‍ञिन्द्रियादिसम्पाकसमया’वगमादितो। ()&lt;br&gt;&#xA;७.&lt;br&gt;&#xA;देय्यधम्मपटिग्गाहप्पभुतीहा’ नुकम्पिय,&lt;br&gt;&#xA;परहितपटिपत्या’सि परेसं हितसाधनं। ()&lt;br&gt;&#xA;८.&lt;br&gt;&#xA;तेसं गुणविसेयानं विभावनवसेनपि,&lt;br&gt;&#xA;पाळियं अरहन्त्यादिपदानं गहणं कथं। ()&lt;br&gt;&#xA;९.&lt;br&gt;&#xA;तत्था’रहन्ति इमिना पदेन परिदीपिता,&lt;br&gt;&#xA;पहाणसम्पदानाम अत्तनो हितसम्पदा, ()&lt;br&gt;&#xA;१०.&lt;br&gt;&#xA;पदेहि सम्मासम्बुद्धो लोकविदूति अत्तनो,&lt;br&gt;&#xA;ञाणसम्पत्तिसङ्खाता नहितसम्पत्ति दीपिता। ()&lt;br&gt;&#xA;११.&lt;br&gt;&#xA;विज्‍जाचरणसम्पन्‍नो’ति’मिना दस्सिता’त्तनो,&lt;br&gt;&#xA;विज्‍जाचरणप्भुति सब्बा’पि हितसम्पदा। ()&lt;br&gt;&#xA;१२.&lt;br&gt;&#xA;सुगतो’ति’मिना वुत्ता पट्ठायपणिधानतो,&lt;br&gt;&#xA;अत्तनोहितसम्पत्ति परत्थपटिपत्तिच। ()&lt;br&gt;&#xA;१३.&lt;br&gt;&#xA;सत्था देवमनुस्सानं पुरिसदम्मसारथी,&lt;br&gt;&#xA;परत्थपटिपत्ये’व पदञ्‍चयेहि दीपिता। ()&lt;br&gt;&#xA;१४.&lt;br&gt;&#xA;पदञ्‍चयेन बुद्धोति भगवाति विभाविता,&lt;br&gt;&#xA;याव’त्तहितसम्पत्ति परहितपटिपत्ति च। ()&lt;br&gt;&#xA;१५.&lt;br&gt;&#xA;तिधा बुद्धगुणा हेतुफखलसत्तो’पकारतो,&lt;br&gt;&#xA;संखित्ता अरहं सम्मासम्बुद्धो’ति पदेहिच। ()&lt;br&gt;&#xA;१६.&lt;br&gt;&#xA;विज्‍जाचरणसम्पन्‍नो लोकविदू’ति’मेहि च,&lt;br&gt;&#xA;चतूहि फखलसम्पत्तिसङ्खाता कित्तिता गुणा। ()&lt;br&gt;&#xA;१७.&lt;br&gt;&#xA;पुरिसदम्मसारथि सत्था द्वीहिपदेहि तु,&lt;br&gt;&#xA;सत्तोपकारसम्पत्तिवसेन गदिता गुणा। ()&lt;br&gt;&#xA;१८.&lt;br&gt;&#xA;फलसमपत्तिसत्तोपकारसमपत्तिभेदतो,&lt;br&gt;&#xA;उभो बुद्धगुणा बुद्धो’ति’मिना परिदीपिता। ()&lt;br&gt;&#xA;१९.&lt;br&gt;&#xA;सुगतो भगवा द्वीहि पदेहा’दिच्‍चबन्धुनो,&lt;br&gt;&#xA;विभाविता हेतु फलसत्तो’पकारसम्पदा। ()&lt;br&gt;&#xA;२०.&lt;br&gt;&#xA;थीरसारतरो’दारुत्तुङ्ग सग्गुणमेरुना,&lt;br&gt;&#xA;गिरिराजा’पि नीचत्तं जगाम जिनराजिनो। ()&lt;br&gt;&#xA;२१.&lt;br&gt;&#xA;तस्सा’नुपुब्बगम्भीरसम्पुण्णगुणसागरे,&lt;br&gt;&#xA;सागरो’यं परिच्छिन्‍नो बिन्दुमत्तं’व खायति। ()&lt;br&gt;&#xA;२२.&lt;br&gt;&#xA;थावरा’चलपत्थिण्णपतिट्ठागुणभुमिया,&lt;br&gt;&#xA;नोपेति पंसुपथवी कलभागम्पि सत्थुनो। ()&lt;br&gt;&#xA;२३.&lt;br&gt;&#xA;चक्‍कवाळसहस्सानि सम्बाधिकळितानि’व,&lt;br&gt;&#xA;गुणलेसानुभावेन दिस्सन्तेरविबन्धुनो। ()&lt;br&gt;&#xA;२४.&lt;br&gt;&#xA;अनन्तापरियन्तेन गुणाकायेन सत्थुनो,&lt;br&gt;&#xA;आकासो’मनन्तो’पि अन्तभुतो’व गम्यते। ()&lt;br&gt;&#xA;एवं बुद्धगुणानन्तापरियन्ता अचिन्तिया,&lt;br&gt;&#xA;अवाचिया’नोपमेय्या अहोअच्छरियब्भुता। ()&lt;br&gt;&#xA;इतिमेधानन्दाभिधानेन यतिना विरचिते सकलकविजन हदयानन्ददाननिदाने जिनवंसदीपे सन्तिकेनिदाते नवन्‍नमरहादिगुणानं सङ्खेपनयपरिदीपो&lt;br&gt;&#xA;सत्तवीसतिमोसग्गो।&lt;br&gt;&#xA;१.&lt;br&gt;&#xA;धुतनिज्झरचामरानिलेन&lt;br&gt;&#xA;सिसिरे कूटभुजेहि गिज्झकूटे,&lt;br&gt;&#xA;हरिभुधरहारिदेहधारि&lt;br&gt;&#xA;विहरन्तो करुणाकरो कदाचि। ()&lt;br&gt;&#xA;२.&lt;br&gt;&#xA;वसमान मसेसभिक्खुसङ्घम्&lt;br&gt;&#xA;इह राजग्गहनामराजधान्या,&lt;br&gt;&#xA;वरमण्डलमाल मानयस्सु&lt;br&gt;&#xA;मुनिरानन्दयनिन्दमिच्‍चवोच। ()&lt;br&gt;&#xA;३.&lt;br&gt;&#xA;यति सम्पति सन्‍निपातयित्वा&lt;br&gt;&#xA;यतिसङ्घं यतिराजमब्रुवी सो,&lt;br&gt;&#xA;रुचिरञ्‍जलिपूजितङ्घिकञ्‍जो&lt;br&gt;&#xA;समयं मञ्‍ञथ यस्सदानि भन्ते। ()&lt;br&gt;&#xA;४.&lt;br&gt;&#xA;अथ खो सुगतो ततो’हिगन्त्वा&lt;br&gt;&#xA;नवसञ्झाघनरंसिविप्पकिण्णो,&lt;br&gt;&#xA;वरमण्डलमाळ मोतरित्थ&lt;br&gt;&#xA;रवि मन्दारमिवोदया’चलम्हा। ()&lt;br&gt;&#xA;५.&lt;br&gt;&#xA;तहि मासनमत्थके निसिन्‍नो&lt;br&gt;&#xA;मिगराजारिव कञ्‍चनाचलग्गे,&lt;br&gt;&#xA;परिसासु विसारदो अभासि&lt;br&gt;&#xA;मुनिराजा’परिहानियेच धम्मे। ()&lt;br&gt;&#xA;६.&lt;br&gt;&#xA;अभिन्खमिय’म्बलट्ठिकायम्&lt;br&gt;&#xA;विहरन्तो भगवा ततो पुरम्हा,&lt;br&gt;&#xA;नवपल्‍लवमण्डितम्बसाखी&lt;br&gt;&#xA;रिव’नुब्यञ्‍जनचारुरूपकासो। ()&lt;br&gt;&#xA;७.&lt;br&gt;&#xA;इतिसीलपभावितो समाधि&lt;br&gt;&#xA;सफलो चित्तपभाविता च पञ्‍ञा,&lt;br&gt;&#xA;सफला’ति पवत्तधम्मचक्‍को&lt;br&gt;&#xA;अथ नालन्दमुपागमी ससङ्घो। ()&lt;br&gt;&#xA;८.&lt;br&gt;&#xA;तहि मम्बवने यथाभिरन्तम्&lt;br&gt;&#xA;विहरन्तं तमुपेच्‍च थेरनागो,&lt;br&gt;&#xA;मकहीतञ्‍जलिमञ्‍जरिक सिरेन&lt;br&gt;&#xA;चरणचन्द मवन्दि सारिपुत्तो। ()&lt;br&gt;&#xA;९.&lt;br&gt;&#xA;सुनिसज्‍ज असज्‍जमानञाणम्&lt;br&gt;&#xA;भगवन्तं पचुरं अभित्थवन्तो,&lt;br&gt;&#xA;नदि सिहनिभो अभीतवाचम्&lt;br&gt;&#xA;भगवा च’ब्भनुमोदि भासितं तं। ()&lt;br&gt;&#xA;१०.&lt;br&gt;&#xA;कथयं अधिसीलचत्तपञ्‍ञा-&lt;br&gt;&#xA;पटिसञ्‍ञुत्तकथं तहिं वसित्वा,&lt;br&gt;&#xA;यतिसङ्घपुरक्खतो ततो सो&lt;br&gt;&#xA;अगमा पाटलिगाममुग्गधीमा। ()&lt;br&gt;&#xA;११.&lt;br&gt;&#xA;मुनि पाटलिगामुपासकानम्&lt;br&gt;&#xA;अनुकम्पाय सुमापिते निवासे,&lt;br&gt;&#xA;निवसं सवणञ्‍जलीहि पेय्यम्&lt;br&gt;&#xA;वधुरं धम्मसुधारसं अदासि। ()&lt;br&gt;&#xA;१२.&lt;br&gt;&#xA;अचिरापगतेसु’पासकेसु&lt;br&gt;&#xA;भगवा पाटलिगामिकेसु तेसु,&lt;br&gt;&#xA;जनसुञ्‍ञनिकेतनं अनञ्‍ञो&lt;br&gt;&#xA;पविसित्वान अकासि सीहसेय्यं। ()&lt;br&gt;&#xA;१३.&lt;br&gt;&#xA;मगधाधिपतिस्स भुपतिस्स&lt;br&gt;&#xA;नगरं तत्र सुनिधवस्सकारा,&lt;br&gt;&#xA;सचिवा तिदसेहि मन्तयित्वा&lt;br&gt;&#xA;विय तस्मिंसमये सुमापयन्ति। ()&lt;br&gt;&#xA;१४.&lt;br&gt;&#xA;अभिपस्सिय दिब्बचक्खुना तम्&lt;br&gt;&#xA;भगवा’नन्द मवोच हेस्सते’दं,&lt;br&gt;&#xA;अरिया’यतनं वणिप्पथो’ति&lt;br&gt;&#xA;नगरं पाटलिपुत्तनाम मग्गं। ()&lt;br&gt;&#xA;१५.&lt;br&gt;&#xA;मिथुभेदवसेन अग्गितोवा&lt;br&gt;&#xA;दकतो पाटलिपुत्तसञ्‍ञिनो खो,&lt;br&gt;&#xA;नगरस्स कदाचि अन्तराया&lt;br&gt;&#xA;मुनि वेदेहमुनिं तयो’त्य’वोच। ()&lt;br&gt;&#xA;१६.&lt;br&gt;&#xA;तदहे’वुपसङ्कमिंसु येन&lt;br&gt;&#xA;भगवा तेन सुनीधवस्सकारा,&lt;br&gt;&#xA;जिनपादकिरीटफुट्ठसीसा&lt;br&gt;&#xA;अभिसित्ते’व खणं लसिंसु’ हो ते। ()&lt;br&gt;&#xA;१७.&lt;br&gt;&#xA;थिरसारगुणेन धम्मरञ्‍ञो&lt;br&gt;&#xA;धनुदण्डेव ठिता नतङक्गयट्ठि,&lt;br&gt;&#xA;तदुभो सविवा निमन्तयिंसु&lt;br&gt;&#xA;सुगतं अज्‍जतनाय भोजनेन। ()&lt;br&gt;&#xA;१८.&lt;br&gt;&#xA;अधिवासन मस्स ते विदत्वा&lt;br&gt;&#xA;पटियत्तेहि पणीतभोजनेहि,&lt;br&gt;&#xA;भगवन्त मतप्पयुं ससङ्गम्&lt;br&gt;&#xA;कमलावासनिवासगं सहत्था। ()&lt;br&gt;&#xA;१९.&lt;br&gt;&#xA;भगवा’थ सुनीधवस्सकारे&lt;br&gt;&#xA;परिभुत्तो अपनीतपत्तपाणी,&lt;br&gt;&#xA;अनुमोदि निपीय धम्मपानम्&lt;br&gt;&#xA;पचुरं पीतिफुटन्तरा’भवुं ते। ()&lt;br&gt;&#xA;२०.&lt;br&gt;&#xA;अनुयन्तजनेहि धम्मरञ्‍ञो&lt;br&gt;&#xA;वजतो भिक्खुपूरक्खतस्स तम्हा,&lt;br&gt;&#xA;पुथुलोरतलेन यं विसालम्&lt;br&gt;&#xA;नगरद्वार मनन्तरिबभुव। ()&lt;br&gt;&#xA;२१.&lt;br&gt;&#xA;इति गोतमबुद्धपादफुट्ठम्&lt;br&gt;&#xA;तदिदं द्वार महोसी गोतमाख्यं,&lt;br&gt;&#xA;तहि मोतरि यत्थ काककपेय्या&lt;br&gt;&#xA;मुनि गङ्गाख्यसवन्ति तुङ्गवीचि। ()&lt;br&gt;&#xA;२२.&lt;br&gt;&#xA;बहळा’निलभङ्गवीचिमाला-&lt;br&gt;&#xA;लुलिताया’ति गभीरनिन्‍नगाय,&lt;br&gt;&#xA;य मनङ्गपभङ्गुरो तरित्थ&lt;br&gt;&#xA;तयिदं गोतमतित्थनाम मासि। ()&lt;br&gt;&#xA;२३.&lt;br&gt;&#xA;सुगतो परतीरगो’घतिण्णो&lt;br&gt;&#xA;जनतं पस्सिय सावकेहि सद्धिं,&lt;br&gt;&#xA;तरणत्थ मुलुम्पकुल्‍लनावा&lt;br&gt;&#xA;परियेसन्त मुदानगाथ माह। ()&lt;br&gt;&#xA;२४.&lt;br&gt;&#xA;नरसारथि येन भुमिकन्ता-&lt;br&gt;&#xA;मकुटाकारकुटीहि नावकासो,&lt;br&gt;&#xA;उपसङ्कमि तेन कोटिगामो&lt;br&gt;&#xA;उदितम्भोरु हु’पाहनप्पितङ्घी। ()&lt;br&gt;&#xA;२५.&lt;br&gt;&#xA;अहमस्मि पबुद्धसच्‍चधम्मो&lt;br&gt;&#xA;पुनरुप्पत्ति नचत्थि मे’ति वत्वा।&lt;br&gt;&#xA;तहि मोवदि वासगो तिसिक्खा-&lt;br&gt;&#xA;पटिसंयुत्तकथाय भिक्खुसङ्घं। ()&lt;br&gt;&#xA;२६.&lt;br&gt;&#xA;मुनि नातिकनामगामयातो&lt;br&gt;&#xA;कथितानन्दयतिन्दपुट्ठपञ्हो,&lt;br&gt;&#xA;परिदीपयि धम्मदप्पणाख्यम्&lt;br&gt;&#xA;परियायं गतिपच्‍चवेक्खणाय। ()&lt;br&gt;&#xA;२७.&lt;br&gt;&#xA;अरहादिगुणकरोक महेसि&lt;br&gt;&#xA;विहरं तत्रपि गिञ्‍जकानिवासे,&lt;br&gt;&#xA;पिटकत्तयसङ्गहं वसिनम्&lt;br&gt;&#xA;अधिसीलादिकथं कथेसि भीय्यो। ()&lt;br&gt;&#xA;२८.&lt;br&gt;&#xA;सुगतो पगतो सभिक्खुसङ्घो&lt;br&gt;&#xA;अथ वेसालिपुरिं पुरीनमग्गं,&lt;br&gt;&#xA;तहि मम्बवने वसं वसिनम्&lt;br&gt;&#xA;सतिपञ्‍ञापरमं अभासि धम्मं। ()&lt;br&gt;&#xA;२९.&lt;br&gt;&#xA;जिनगन्धगजो मम’म्बपालि-&lt;br&gt;&#xA;गणिका अम्बवने’नि’दानि सुत्वा,&lt;br&gt;&#xA;अभिरुय्ह पयासि भद्दयानम्&lt;br&gt;&#xA;कुचभारातिसमिद्धभत्तिभारा। ()&lt;br&gt;&#xA;३०.&lt;br&gt;&#xA;गणिका’थ कतञ्‍जलिनिसिन्‍ना&lt;br&gt;&#xA;घनपीनत्थनभाररुम्भीतेव,&lt;br&gt;&#xA;करविकविरावमञ्‍जुघोसो&lt;br&gt;&#xA;मधुरं धम्म मभासि ताय सत्था। ()&lt;br&gt;&#xA;३१.&lt;br&gt;&#xA;कतभत्तनिमन्तना पसादम्&lt;br&gt;&#xA;रसनादामसरेहि वाहरन्ति,&lt;br&gt;&#xA;पविधाय पदक्खिणं मुनिन्दम्&lt;br&gt;&#xA;अगमा हंसवधुव मन्दिरं सा। ()&lt;br&gt;&#xA;३२.&lt;br&gt;&#xA;अहताहतनीलपीतरत्त-&lt;br&gt;&#xA;सितमञ्‍जिट्ठविरागसाटकेहि,&lt;br&gt;&#xA;सुनिवत्थसुपारुता’भिरूळ्हा&lt;br&gt;&#xA;सुरपुत्तारिव भद्दभद्दयानं। ()&lt;br&gt;&#xA;३३.&lt;br&gt;&#xA;अथ लिच्छविराजराजपुत्ता&lt;br&gt;&#xA;उपसङ्कम्म पणम्म धम्मरञ्‍ञो,&lt;br&gt;&#xA;नखरंसिपबन्धसिन्धुतीरे&lt;br&gt;&#xA;समयुं मग्गपरिस्समं निसिन्‍ना। ()&lt;br&gt;&#xA;३४.&lt;br&gt;&#xA;विलसिंसु किरिटभिङ्गमाला-&lt;br&gt;&#xA;विरळा लिच्छविकञ्‍जकोसरासि,&lt;br&gt;&#xA;रविबन्धवधम्मभाकरेन&lt;br&gt;&#xA;फुटिता’धट्ठितसिलगन्धसालि। ()&lt;br&gt;&#xA;३५.&lt;br&gt;&#xA;सफलीकतदुल्‍लभन्तभावा&lt;br&gt;&#xA;विफलीभुतनिमन्ताना जना ते,&lt;br&gt;&#xA;विरजङ्घिरजोपिसङ्गमोळी&lt;br&gt;&#xA;पुर मारूळ्हरथा ततो पयासुं। ()&lt;br&gt;&#xA;३६.&lt;br&gt;&#xA;जनलोचनतोरणाकराळम्&lt;br&gt;&#xA;अवतिण्णो विमलञ्‍जसं ससङ्घो,&lt;br&gt;&#xA;गणिकाय घरं महेसि पातो&lt;br&gt;&#xA;चरणक्‍कन्तथलम्बुजो जगाम। ()&lt;br&gt;&#xA;३७.&lt;br&gt;&#xA;कतभोजनसङ्गभावसाने&lt;br&gt;&#xA;गणिका पञ्‍जलिका निसज्‍ज धम्मं,&lt;br&gt;&#xA;सुनिसम्म ससावकस्स’दासि&lt;br&gt;&#xA;सुगतस्स’म्बवनं समिद्धसद्धा। ()&lt;br&gt;&#xA;३८.&lt;br&gt;&#xA;मुनि रम्बवनं पटिग्गहेत्वा&lt;br&gt;&#xA;विहरित्वातहिमेत देव धम्मं,&lt;br&gt;&#xA;कथयं अधिसीलचित्तपञ्‍ञा-&lt;br&gt;&#xA;परमं बेळुवगामकं जगाम। ()&lt;br&gt;&#xA;३९.&lt;br&gt;&#xA;अहमेत्थ वसामि भिक्खवे’को&lt;br&gt;&#xA;समण्हे’त्तसहायकेहि तुम्हे,&lt;br&gt;&#xA;उपगच्छथ वस्स मस्समेसु&lt;br&gt;&#xA;मुनि वेसालिसमनततोत्य’भासि। ()&lt;br&gt;&#xA;४०.&lt;br&gt;&#xA;जितमारबलसस बेळुवस्मिम्&lt;br&gt;&#xA;अथ वस्सुपगतस्स घोररोगो,&lt;br&gt;&#xA;उदपादि च मारणन्तिका’सुम्&lt;br&gt;&#xA;कटुका कायिकवेदना’तिबाळ्हा। ()&lt;br&gt;&#xA;४१.&lt;br&gt;&#xA;अधिवासनखन्तिपारगो सो&lt;br&gt;&#xA;सुखदुक्खेसु तुलासमो तदानि,&lt;br&gt;&#xA;भगवा अविहञ्‍ञमानरूपो&lt;br&gt;&#xA;अधिवासेसि सतो च सम्पजानो। ()&lt;br&gt;&#xA;४२.&lt;br&gt;&#xA;अनपेक्खिय ताव भिक्खुसङ्घम्&lt;br&gt;&#xA;इधु’पट्ठाकनिवेदनं अकत्वा,&lt;br&gt;&#xA;अनलन्ति ममा’नुपादिसेस-&lt;br&gt;&#xA;परिनिब्बानपदं सचे लभेय्यं। ()&lt;br&gt;&#xA;४३.&lt;br&gt;&#xA;वीरियेन पटिप्पणामयित्वा&lt;br&gt;&#xA;बलवा’बाध मलब्भयापनीयं,&lt;br&gt;&#xA;पटिसङ्खरणारहं विसेसम्&lt;br&gt;&#xA;समधिट्ठाय सजीवितिन्द्रियस्स। ()&lt;br&gt;&#xA;४४.&lt;br&gt;&#xA;भगवा’थ समाधि मप्पयित्वा&lt;br&gt;&#xA;पटिपस्सम्भिय दुक्खवेदनं सो,&lt;br&gt;&#xA;पविहासि महाविपस्सनाय&lt;br&gt;&#xA;नहि विक्खम्हित वेदना पुनासुं। ()&lt;br&gt;&#xA;४५.&lt;br&gt;&#xA;रविबन्धु विहारतो’हिगन्त्वा&lt;br&gt;&#xA;बहिछायाएरणङ्गणप्पदेसे,&lt;br&gt;&#xA;सुनिसज्‍जि सुसजजिता सनम्हि&lt;br&gt;&#xA;परियुट्ठाय लहुं गिलानभावा। ()&lt;br&gt;&#xA;४६.&lt;br&gt;&#xA;जितजातिजरारुजो निसीदि&lt;br&gt;&#xA;यहिमानन्दतपोधनो’ पगम्म,&lt;br&gt;&#xA;तहि मञ्‍जलिको मया सुदिट्ठम्&lt;br&gt;&#xA;खमनीयं तव सात मिच्‍चवोच। ()&lt;br&gt;&#xA;४७.&lt;br&gt;&#xA;तव बाळ्हगिलानताय भन्ते&lt;br&gt;&#xA;मम पत्थङ्घनो विय’त्तभावो,&lt;br&gt;&#xA;सकलापि दिसा’नुपट्ठहन्ति&lt;br&gt;&#xA;नपि धम्मा पटिभन्ति मन्ति वत्वा। ()&lt;br&gt;&#xA;४८.&lt;br&gt;&#xA;अपिचा’सि ममे’स सावकानम्&lt;br&gt;&#xA;हदयस्सा’सलवो नकिञ्‍चिवत्वा,&lt;br&gt;&#xA;भगवा नपना’नुपादिसेस-&lt;br&gt;&#xA;परिनिब्बान पदं भजे’ति भन्ते। ()&lt;br&gt;&#xA;४९.&lt;br&gt;&#xA;यमनन्तरबाहिरं करित्वा&lt;br&gt;&#xA;ननु चा’नन्दपकासितो हि धम्मो,&lt;br&gt;&#xA;गुरुमुट्ठि तथागतेसु नत्थि&lt;br&gt;&#xA;वद किं पत्थयते ममे’स सङ्घो। ()&lt;br&gt;&#xA;५०.&lt;br&gt;&#xA;अधुना’ह मसीति वस्सिकोस्मि&lt;br&gt;&#xA;परिजिण्णोस्मि तथागतस्स कायो,&lt;br&gt;&#xA;सकटंविय जज्‍जरं जराय&lt;br&gt;&#xA;भिदुरो वत्तति वेखमिस्सकेन। ()&lt;br&gt;&#xA;५१.&lt;br&gt;&#xA;सनिमित्तकवेदनानिरोधा&lt;br&gt;&#xA;उपसम्पज्‍ज विमुत्तिजं समाधिं,&lt;br&gt;&#xA;विहरेय्य यदा तदात्तभावो&lt;br&gt;&#xA;वयधम्मोपि अतीवफासुहोति। ()&lt;br&gt;&#xA;५२.&lt;br&gt;&#xA;अधुनाग मिव’त्तधम्मदीपा&lt;br&gt;&#xA;भवथा’नञ्‍ञपरायणात्थ तुम्हे,&lt;br&gt;&#xA;भगवावदि ते’व सत्तमा’ति&lt;br&gt;&#xA;समणा भावितकाय चित्तपञ्‍ञा। ()&lt;br&gt;&#xA;५३.&lt;br&gt;&#xA;पुनरागमि तत्थ वुत्थवस्सो&lt;br&gt;&#xA;भगवा जेतवनं महाविहारं,&lt;br&gt;&#xA;उपगम्म तदानि धम्मसेना-&lt;br&gt;&#xA;पति सत्थार मवन्दि सारिपुत्तो। ()&lt;br&gt;&#xA;५४.&lt;br&gt;&#xA;विविधिद्धिविकुब्बणं विधाय&lt;br&gt;&#xA;यतिनागो मुनिना कतावकासो,&lt;br&gt;&#xA;तव पच्छिमदस्सनन्ति वत्वा&lt;br&gt;&#xA;निवुतो पञ्‍चसतेहि सत्थुकप्पो। ()&lt;br&gt;&#xA;५५.&lt;br&gt;&#xA;अभिनम्म पदक्खिणं करित्वा&lt;br&gt;&#xA;भगवन्तं समुपेच्‍च मातुगेहं,&lt;br&gt;&#xA;जनितो’वरके निपज्‍जक मञ्‍चे&lt;br&gt;&#xA;परिनिब्बायि तदा’सि भूमिचालो। ()&lt;br&gt;&#xA;५६.&lt;br&gt;&#xA;अथ कोलितनामथेरनागो&lt;br&gt;&#xA;परिनिब्बायि तथा कतावकासो,&lt;br&gt;&#xA;पुन धातुसरीर मप्पयित्वा&lt;br&gt;&#xA;मुनिकारापयि चेतियानि तेसं। ()&lt;br&gt;&#xA;५७.&lt;br&gt;&#xA;जनलोचनपीयमानरूपो&lt;br&gt;&#xA;मुनि वेसालिपुरं कमेन पत्वा,&lt;br&gt;&#xA;सुनिवत्थसुपारुतो कुलेसु&lt;br&gt;&#xA;चरि पिण्डाय करी’व सेरिचारी। ()&lt;br&gt;&#xA;५८.&lt;br&gt;&#xA;भगवा परिभुत्तपातरासो&lt;br&gt;&#xA;भवता’नन्ददिवाविहारकामो,&lt;br&gt;&#xA;अथ गण्ह निसीदनन्ति वत्वा&lt;br&gt;&#xA;गमि चापालसमञ्‍ञचेतियंहि। ()&lt;br&gt;&#xA;५९.&lt;br&gt;&#xA;अथ खो भगवा निसिदि येन&lt;br&gt;&#xA;तदुपट्ठाकवरो’पगम्म तेन,&lt;br&gt;&#xA;कतपञ्‍जलिको निसिदि वत्वा&lt;br&gt;&#xA;रमणीयंति उदेनचेतियम्पि। ()&lt;br&gt;&#xA;६०.&lt;br&gt;&#xA;सुगतस्स पनी’द्धिपादधम्मा&lt;br&gt;&#xA;चतुरो भिक्खु सुभाविता सुचिण्णा,&lt;br&gt;&#xA;बहुलीकळिता’ति चाह भीय्यो&lt;br&gt;&#xA;मुनि तिट्ठेय्य सचे खमेय्य कप्पं। ()&lt;br&gt;&#xA;६१.&lt;br&gt;&#xA;करुणापरिभावितासयेन&lt;br&gt;&#xA;जितमारेन तिवार मत्तमेवं,&lt;br&gt;&#xA;उजुकं मुनिना करीयमाने&lt;br&gt;&#xA;विपुलोभासनिमित्तजप्पनम्हि। ()&lt;br&gt;&#xA;६२.&lt;br&gt;&#xA;परियुट्ठितमानसो रिव’ञ्‍ञो&lt;br&gt;&#xA;खरमारेन पमुट्ठमानसो सो,&lt;br&gt;&#xA;न च तं पटिविज्झि नेव याचि&lt;br&gt;&#xA;भगवा तिट्ठतु यावता’युकप्पं। ()&lt;br&gt;&#xA;६३.&lt;br&gt;&#xA;वज कङ्खसि यस्सदानिकालम्&lt;br&gt;&#xA;पहिता’नन्दतपोधनो’तिवत्वा,&lt;br&gt;&#xA;वसवत्तिवसिकतो मुहुत्तम्&lt;br&gt;&#xA;अविदूरम्हि निसीदि रुक्खमूले। ()&lt;br&gt;&#xA;६४.&lt;br&gt;&#xA;उपगञ्छिय बोधनेय्य बन्धु&lt;br&gt;&#xA;भगवा येन पमत्त बन्धु तेन,&lt;br&gt;&#xA;भुजगोरिव भुत्तनङ्गलेन&lt;br&gt;&#xA;अभिमानेन अनोनतङ्गयट्ठि। ()&lt;br&gt;&#xA;६५.&lt;br&gt;&#xA;अजपालसमञ्‍ञिनो कदाचि&lt;br&gt;&#xA;उरुवेलाय वटद्दुमस्स मूले,&lt;br&gt;&#xA;कतकिच्‍च? तया कता पटिञ्‍ञा&lt;br&gt;&#xA;लिखिता वत्तति चित्तपोत्थके मे। ()&lt;br&gt;&#xA;६६.&lt;br&gt;&#xA;समणा तव सासना’व तिण्णा&lt;br&gt;&#xA;अधुना धम्मधरा’नुधम्मचारी,&lt;br&gt;&#xA;पटिपत्तिरता बहुस्सुता च&lt;br&gt;&#xA;सुवियत्ता सुविसारदा विनीता। ()&lt;br&gt;&#xA;६७.&lt;br&gt;&#xA;पटिसिद्धपरप्पवादिवादा&lt;br&gt;&#xA;सहधम्मेन सपाटिहारियं ते,&lt;br&gt;&#xA;कथयन्ति कथापयन्ति धम्मम्&lt;br&gt;&#xA;परिनिब्बातु ततो भवन्त्य वोच, ()&lt;br&gt;&#xA;६८.&lt;br&gt;&#xA;परिनिट्ठितसब्बबुद्धकिच्‍चो&lt;br&gt;&#xA;मुनिरेवं समुदिरिते तिवारं,&lt;br&gt;&#xA;अनलन्ति निरालयो भवेसु&lt;br&gt;&#xA;तदू’(पच्छन्दसिकं) निसेधनाय। ()&lt;br&gt;&#xA;६९.&lt;br&gt;&#xA;अप्पोस्सुक्‍को समानो विहरतु कलिमा हो तिमासच्‍चयेन&lt;br&gt;&#xA;सच्‍चालोकप्पकासो दुरित तमहिदो पञ्‍चताळिसवस्सं।&lt;br&gt;&#xA;सम्मा खीणस्सिनेहो तिभुवनभवने धम्मराजप्पदीपो&lt;br&gt;&#xA;निब्बायिस्सत्य’भासि तदहनि विजहञ्‍चा’यु सङ्खारवेगं ()&lt;br&gt;&#xA;७०.&lt;br&gt;&#xA;चापाले चेतिये’वं विजहति सतिया सम्पजञ्‍ञेनवायु-&lt;br&gt;&#xA;सङ्कारे भूमिचालो भवि पटुपटहाराव गम्भिरघोसो,&lt;br&gt;&#xA;गज्छिंसु विज्‍जुराजिभुजसतपहटा सुक्खजिमूतभेरि&lt;br&gt;&#xA;लोको सोकन्धकारे परिपति जनितो भिंसनो लोमहंसो। ()&lt;br&gt;&#xA;इतिमेधानन्दाभिधानेन यतिना विरचिते सकलकविजन हदयानन्ददाननिदाने जिनवंसदीपे सन्तिके निदाने भगवतो आयुसङ्खारोस्सज्‍जन पवत्ति परिदीपो अट्ठवीसतिमो सग्गो।&lt;br&gt;&#xA;१.&lt;br&gt;&#xA;येना’नन्दो वसति भगवा तेन गन्त्वा निसिन्‍नो&lt;br&gt;&#xA;पादम्भोजे सुमहिय सुहेबद्धमुद्धाञ्‍जलिहि,&lt;br&gt;&#xA;भन्ते सुक्खासति च एलिता हिंसनो लोमहंसो&lt;br&gt;&#xA;जातो कस्मा वसुमतिवधू सम्पवेधीत्य’पुच्छि। ()&lt;br&gt;&#xA;२.&lt;br&gt;&#xA;हेट्ठा’कासे बलवपवने वायमाने कदाचि&lt;br&gt;&#xA;वातट्ठा या सलिलपथवी तट्ठिता पंसुभुमि,&lt;br&gt;&#xA;सङ्कम्पन्ते यथरिवतरि लोल कल्‍लोलमालि-&lt;br&gt;&#xA;मज्झोतिण्णा पथविचलनट्ठान मानन्द चे’तं। ()&lt;br&gt;&#xA;३.&lt;br&gt;&#xA;अप्पेकच्‍चे समण समणब्राह्मणा अप्पमाणा&lt;br&gt;&#xA;आपोसञ्‍ञा सुखुमपथवि भाविता सन्ति येसं,&lt;br&gt;&#xA;पत्ताभिञ्‍ञा परिचितवसी ते समापत्तिलाभी&lt;br&gt;&#xA;कम्पेन्तीमं तदपि भवते भूमिचालस्स ठानं। ()&lt;br&gt;&#xA;४.&lt;br&gt;&#xA;गब्भोक्‍कन्तो भचति च यदा सम्पजानो सतोव&lt;br&gt;&#xA;गब्भस्मा निक्खमति चरिमे अत्तभावे तदापि,&lt;br&gt;&#xA;सम्बोधिं वा पुरिसनिसहो बुज्झते कम्पते’या&lt;br&gt;&#xA;एते धम्मा समण महतो भुमिचालस्स हेतु। ()&lt;br&gt;&#xA;५.&lt;br&gt;&#xA;बुद्धो हुत्वा भुवननयनो धम्मचक्‍कं पजानम्&lt;br&gt;&#xA;संवत्तेती विजहति यदा चा’युसङ्खारवेगं,&lt;br&gt;&#xA;कम्पत्ये’सापथवि फुसते खन्धनिब्बानधातुम्&lt;br&gt;&#xA;आनन्दे’ते महतिपथविकम्पनत्थाय हेतु। ()&lt;br&gt;&#xA;६.&lt;br&gt;&#xA;तब्यासेनब्बिगतहदया’नन्दमानन्दथेरम्&lt;br&gt;&#xA;अस्सासेत्वा उपरुपरि सो देसनं वड्ढयित्वा,&lt;br&gt;&#xA;आनन्दा’हं करहचिवसिं यस्स नेरञ्‍जराय&lt;br&gt;&#xA;नज्‍जा तिरे जितजलमुचस्सा’जपालस्स मूले। ()&lt;br&gt;&#xA;७.&lt;br&gt;&#xA;तत्रा’गन्त्वा फुसतु भगवा खन्ध निब्बानधातुम्&lt;br&gt;&#xA;इस्सामायामलिनहदयो पापिमा इच्‍चवोच,&lt;br&gt;&#xA;लद्धोकासो पुनरपि कममं एवमेवा’भियाचि&lt;br&gt;&#xA;अज्‍जा’सीनं परमरुचिरे प्य’त्र चापालचेत्ये। ()&lt;br&gt;&#xA;८.&lt;br&gt;&#xA;अप्पोससुकेका त्वमिह कलिमा होहि मासेहि तीहि&lt;br&gt;&#xA;खन्धानं निब्बुति भगवतो हेस्सती’च्‍चेतमत्थं,&lt;br&gt;&#xA;आरोचेन्तेन हि कसतिमता समपजञ्‍ञेन भिक्खु&lt;br&gt;&#xA;ओस्सट्ठो मे जितनमुचिना चा’युसङ्खारधम्मो। ()&lt;br&gt;&#xA;९.&lt;br&gt;&#xA;एवं वुत्ते चरणकमलचन्द मानन्दथेरो&lt;br&gt;&#xA;नत्वा भन्ते बहुजनहितत्थाय तिट्ठा’युकप्पं,&lt;br&gt;&#xA;वततिक्खत्तुं परमकरुणाचोदितो याचिदानि&lt;br&gt;&#xA;ना’यं कालो भवति सुगतं यावनायि’च्‍च’वोच। ()&lt;br&gt;&#xA;१०.&lt;br&gt;&#xA;सम्बोधिं त्वं यदि भगवतो सद्दहन्तो’सि कस्मा&lt;br&gt;&#xA;निप्पीळेसी दसबल मनुल्‍लङ्घनीया’भिलापं,&lt;br&gt;&#xA;तस्मिं तस्मिं सति भगवता क यमाने निमित्ते&lt;br&gt;&#xA;तुम्हेवे’तं विय कलिमता दुक्‍कतञ्‍चा’परद्धं। ()&lt;br&gt;&#xA;११.&lt;br&gt;&#xA;याचेय्यासि यदि दसबलं चे पटिक्खिप्प वाचा&lt;br&gt;&#xA;सत्था’दत्ते तव ततियकं विप्पयोगो पियेहि,&lt;br&gt;&#xA;नण्वा’क्खातो समण पटिगच्‍चेव मे सङ्खतं यम्&lt;br&gt;&#xA;जातं भूतं अविपरिणतं तं कुतो’ पे’त्थ लब्भा। ()&lt;br&gt;&#xA;१२.&lt;br&gt;&#xA;एकंसेना’वितथवचसा सच्‍चसन्धेन चायु-&lt;br&gt;&#xA;सङ्खारो’ हीयति भगवता व्याकता’नन्द भिक्खु,&lt;br&gt;&#xA;यासा वाचा यथरिव छियामुत्तखाणो तथा तम्&lt;br&gt;&#xA;पच्‍चागच्छे नपुनवचनं जीवितारक्खहेतु। ()&lt;br&gt;&#xA;१३.&lt;br&gt;&#xA;एवं वत्वा सपदि सुगतो गन्धनागिन्दगामी&lt;br&gt;&#xA;येनारञ्‍ञं विपुलमलकासारवेसालियं सो,&lt;br&gt;&#xA;कूटागारं तदवसरिया’नन्दथेरेन सद्धिम्&lt;br&gt;&#xA;इच्‍चाभासी समणपरिसं सन्‍निपातेहि सीघं। ()&lt;br&gt;&#xA;१४.&lt;br&gt;&#xA;एवं भन्ते लपितवचनो सोकसल्‍लेन विद्धो&lt;br&gt;&#xA;सोहा’यस्मा वसिगण मुपट्ठानसाळाय मासुं,&lt;br&gt;&#xA;रासिकत्वा महितचरणो’पाहनो तस्स कालम्&lt;br&gt;&#xA;आरोचेसि गमिय भगवा पीठिकायं निसज्‍ज। ()&lt;br&gt;&#xA;१५.&lt;br&gt;&#xA;आमन्तेत्वा समणपरिसं बोधिपकक्खे भवा मे&lt;br&gt;&#xA;येते धम्मा सयमधिगता देसिता साधुकं वो,&lt;br&gt;&#xA;उग्गण्हित्वा यथरिव सिया सासनञ्‍चद्धनीयम्&lt;br&gt;&#xA;भावेतब्बा सुपरिहरिया सेवितब्बा’ति वत्वा। ()&lt;br&gt;&#xA;१६.&lt;br&gt;&#xA;निब्बायिस्सत्य’वच भगवा अच्‍चयेना’चिरेन&lt;br&gt;&#xA;तेमासानं भुवनभवनु’ज्‍जोतपज्‍जोतरूपो।&lt;br&gt;&#xA;तुम्हे सम्पादयथ समणा अप्पमादेन सब्बे&lt;br&gt;&#xA;सङ्खारा यं समुदयमया लक्खणब्भाहता’ति। ()&lt;br&gt;&#xA;१७.&lt;br&gt;&#xA;पुब्बण्हे सो करकिसलया’धान’विट्ठानपत्तो&lt;br&gt;&#xA;पत्तो सत्था पचुरचरणो चीवरच्छन्‍नगन्तो,&lt;br&gt;&#xA;गत्तोभासारुणितपरिखावीथिपाकारचक्‍कम्&lt;br&gt;&#xA;चक्‍कङ्केह’ङ्कितपदतलस्सालिवेसालिनामं। () (यमकबन्धनं)&lt;br&gt;&#xA;१८.&lt;br&gt;&#xA;आहिण्डित्वा तहि मनुघरं पिण्ड मन्वेसमानो&lt;br&gt;&#xA;पच्छाभत्तं भुवननयनो लोचनिन्दीवरेहि,&lt;br&gt;&#xA;तं वेसालिं द्विरदगतिमा’नन्द नागापलोकम्&lt;br&gt;&#xA;ओलोकेत्वा इद मवच मे पच्छिमं दस्सन’न्ति। ()&lt;br&gt;&#xA;१९.&lt;br&gt;&#xA;तम्भाठाना नयनसुभगं सेवितो सावकेहि&lt;br&gt;&#xA;भण्डग्गामाटवि मवसटो दिट्ठिवादीभसीहो,&lt;br&gt;&#xA;निच्छारेत्वा सरसमधुरं धम्मगम्भीरघोसम्&lt;br&gt;&#xA;तण्हाखीणा ममपुनभवो भिक्खवे नत्थ्य’भासि। ()&lt;br&gt;&#xA;२०.&lt;br&gt;&#xA;तिस्सो सिक्खा परिहरथ वो साधुकं भिक्खवे’ति&lt;br&gt;&#xA;एवं वत्वा मतिभगवतिभत्तुभूतो सयम्भु,&lt;br&gt;&#xA;तम्हागामा पुनरुपगमी हत्थिगाम’म्बगामम्&lt;br&gt;&#xA;जम्बुग्गामं वमितगमनो हत्थिविक्‍कन्तिगन्ता। ()&lt;br&gt;&#xA;२१.&lt;br&gt;&#xA;पत्वा भोगायतन मनसो भोगनामं सुभिक्खम्&lt;br&gt;&#xA;निब्भोगो सो नगरमपरं भारतिभत्तुरूपो,&lt;br&gt;&#xA;चित्ताभोगं कुरुथ समणा साधुकंतं सुणाथ&lt;br&gt;&#xA;देसिस्सामी’त्य’वदि चतुरो वो उळारापदेसे। ()&lt;br&gt;&#xA;२२.&lt;br&gt;&#xA;एसो धम्मो भवति विनयो सासनं सत्थु चेदम्&lt;br&gt;&#xA;अब्भञ्‍ञातं वत भगवतो सम्मुखा मे सुतन्ति,&lt;br&gt;&#xA;सक्खीकत्वा यदि वदति मं भिक्खवे कोचि भिक्खु&lt;br&gt;&#xA;नादतब्बं तदधिवचनं नप्पटिक्‍कोसितब्बं। ()&lt;br&gt;&#xA;२३.&lt;br&gt;&#xA;पक्खित्तानं मम तिपिटके तप्पदब्यञ्‍जनानम्&lt;br&gt;&#xA;यंयंठानं अवतरति संदिस्सते निद्धमेत्थ,&lt;br&gt;&#xA;गन्तब्बं वो सुगहितमिदं भासितं भिक्खुनोति&lt;/p&gt;</description>
    </item>
  </channel>
</rss>
