<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ निरुत्तिदीपनी on पाळिषु विश्वासटिप्पणयो</title>
    <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/</link>
    <description>Recent content in &#43;०१ निरुत्तिदीपनी on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/06_leDI_sayADo_gantha-sangaho/01_niruttidIpanI/index.xml" rel="self" type="application/rss+xml" />
    <item>
      <title>०१. सन्धिकण्ड</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/01_sandhikaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/01_sandhikaNDa/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स ॥&lt;br&gt;&#xA;निरुत्तिदीपनीपाठ&lt;br&gt;&#xA;गन्थारम्भ&lt;br&gt;&#xA;१.&lt;br&gt;&#xA;चतुरासीतिसहस्स , धम्मक्खन्धापभङ्करा।&lt;br&gt;&#xA;लोकम्हि यस्स जोतन्ति, नन्तवण्णपभस्सरा॥&lt;br&gt;&#xA;२.&lt;br&gt;&#xA;अनन्तवण्णं सम्बुद्धं, वन्दे निरुत्तिपारगुं।&lt;br&gt;&#xA;सद्धम्मञ्‍चस्स सङ्घञ्‍च, विसुद्धवण्णभाजनं॥&lt;br&gt;&#xA;३.&lt;br&gt;&#xA;मोग्गल्‍लानो महाञाणी, निरुत्तारञ्‍ञकेसरी।&lt;br&gt;&#xA;नदि ब्याकरणंनादं, सोगतारञ्‍ञब्यापनं॥&lt;br&gt;&#xA;४.&lt;br&gt;&#xA;तस्सत्थं दीपयिस्सामि, नानारासिंविभाजयं।&lt;br&gt;&#xA;ओगाय्ह सद्दसत्थानि, नवङ्गं सत्थुसासनन्ति॥&lt;br&gt;&#xA;१. सन्धिकण्ड&lt;/p&gt;&#xA;&lt;h2 id=&#34;सञञरस&#34;&gt;सञ्‍ञारासि&lt;/h2&gt;&#xA;&lt;h2 id=&#34;गरसञञरस&#34;&gt;गरुसञ्‍ञारासि&lt;/h2&gt;&#xA;&lt;p&gt;वण्णो , सरो, सवण्णो, दीघो, रस्सो, ब्यञ्‍जनो, वग्गो, निग्गहीतं।&lt;br&gt;&#xA;१. अआदयो तितालीसं [तितालीस (बहूसु)] वण्णा [क॰ २; रू॰ २; नी॰ १, २]॥&lt;br&gt;&#xA;अआदयो बिन्दन्ता तेचत्तालीसक्खरा वण्णा नाम होन्ति।&lt;br&gt;&#xA;अ, आ, इ, ई, उ, ऊ, एत, ए, ओत, ओ। क, ख, ग, घ, ङ, च, छ, ज, झ, ञ, ट, ठ, ड, ढ, ण, त, थ, द, ध, न, प, फ, ब, भ, म, य, र, ल,व स, ह, ळ, अं। अत्थं वण्णेन्ति पकासेन्तीति वण्णा, अक्खराति च वुच्‍चन्ति, नामपञ्‍ञत्तिरूपत्ता नक्खरन्ति खयवयं न गच्छन्तीति अक्खरा। ‘‘नामगोत्तं न जीरती’’ति [सं॰ नि॰ १.७६] हि वुत्तं।&lt;br&gt;&#xA;२. दसादो सरा [क॰ ३; रू॰ ३; नी॰ ३]।&lt;br&gt;&#xA;तेसु वण्णेसु आदिम्हि दस वण्णा सरा नाम होन्ति। सयमेव लद्धसरूपा हुत्वा राजन्ति विरोचन्तीति सरा।&lt;br&gt;&#xA;३. द्वे द्वे सवण्णा।&lt;br&gt;&#xA;तेसु सरेसु द्वे द्वेसरा सवण्णा नाम होन्ति।&lt;br&gt;&#xA;अ, आ अवण्णो, इ, ई इवण्णो, उ, ऊ उवण्णो, एत, ए एतवण्णो, ओत, ओ ओतवण्णो। समानो वण्णो सुति एतेसन्ति सवण्णा, सरूपाति च वुच्‍चन्ति, समानं रूपं सुति एतेसन्ति सरूपा।&lt;br&gt;&#xA;४. पुब्बो रस्सो [क॰ ४; रू॰ ४; नी॰ ४.२२]।&lt;br&gt;&#xA;द्वीसु द्वीसु सवण्णेसु यो यो पुब्बो होति, सो सो रस्सो नाम होति। रस्सेन कालेन वत्तब्बाति रस्सा, रस्सकालो नाम अक्खिदलानं उम्मिसननिम्मिसनसमकालो।&lt;br&gt;&#xA;तत्थ एत, ओत इति द्वे एकपदसंयोगे परे क्‍वचि लब्भन्ति। एट्ठि, सेट्ठो, ओट्ठो, सोत्थि।&lt;br&gt;&#xA;एकपदसंयोगेति किं? पदन्तरसंयोगे परे रस्सा मा होन्तूति। मं चे त्वं निखणं वने, [जा॰ २.२२.५] पुत्तो त्याहं महाराज [जा॰ १.१.७]।&lt;br&gt;&#xA;क्‍वचीति किं? एकपदसंयोगेपि वग्गन्तेसु वा य, र, ल, वेसु वा परेसु रस्सा मा होन्तूति। एन्ति, सेन्ति, एय्य, भासेय्य, मेण्डो, सोण्डो।&lt;br&gt;&#xA;५. परो दीघो [क॰ ५; रू॰ ५; नी॰ ५]।&lt;br&gt;&#xA;द्वीसु द्वीसु सवण्णेसु यो यो परो होति, सो सो दीघो नाम होति। दीघेन कालेन वत्तब्बाति दीघा, दीघकालो नाम रस्सेहि दिगुणकालो।&lt;br&gt;&#xA;६. कादयो ब्यञ्‍जना [क॰ ६; रू॰ ८; नी॰ ६]।&lt;br&gt;&#xA;तेसु वण्णेसु कादयो बिन्दन्ता वण्णा ब्यञ्‍जना नाम होन्ति। अत्थं ब्यञ्‍जयन्तीति ब्यञ्‍जना। ते पन सुद्धा अद्धमत्तिका, रस्सयुत्ता दियद्धमत्तिका, दीघयुत्ता तियद्धमत्तिका।&lt;br&gt;&#xA;७. पञ्‍चपञ्‍चका वग्गा [क॰ ७; रू ९; नी॰ ७]।&lt;br&gt;&#xA;तेसु ब्यञ्‍जनेसु कादि-मन्ता पञ्‍चब्यञ्‍जनपञ्‍चका वग्गा नाम होन्ति।&lt;br&gt;&#xA;कादि पञ्‍चको कवग्गो, चादि च वग्गो, टादि टवग्गो, तादि तवग्गो, पादि पवग्गो। सेसा अवग्गाति सिद्धं। वण्णुद्देसे एकट्ठानिकानं ब्यञ्‍जनानं वग्गे समूहे नियुत्ताति वग्गा।&lt;br&gt;&#xA;८. बिन्दु निग्गहीतं [क॰ ८; रू॰ १०; नी॰ ८]।&lt;br&gt;&#xA;अन्ते बिन्दुमत्तो वण्णो निग्गहीतं नाम। निग्गय्ह गय्हति उच्‍चारियतीति निग्गहीतं।&lt;br&gt;&#xA;गरुसञ्‍ञारासि निट्ठितो।&lt;/p&gt;</description>
    </item>
    <item>
      <title>०२. नामकण्ड</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/02_nAmakaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/02_nAmakaNDa/</guid>
      <description>&lt;p&gt;२. नामकण्ड&lt;/p&gt;&#xA;&lt;h2 id=&#34;वभततरस&#34;&gt;विभत्तिरासि&lt;/h2&gt;&#xA;&lt;p&gt;अथ लिङ्गम्हा स्यादिविभत्तिविधानं दीपियते।&lt;br&gt;&#xA;लिङ्गं, नामं, पाटिपदिकन्ति अत्थतो एकं, दब्बाभिधानस्स पुरिसादिकस्स पकतिरूपस्सेतं नामं। तञ्हि सत्तन्नं विभत्तीनं वसेन विभागं पत्वा किञ्चि विसदरूपं होति, किञ्चि अविसदरूपं, किञ्चि मज्झिमरूपन्ति एवं तिविधेन लिङ्गरूपेन युत्तत्ता लिङ्गन्ति वुच्चति।&lt;br&gt;&#xA;तदेव किञ्चि सद्दलिङ्गानुरूपं, किञ्चि अत्थलिङ्गानुरूपञ्च परिणमन्तं पवत्तति, तस्मा नामन्ति च वुच्चति।&lt;br&gt;&#xA;तदेव धातु, पच्चय, विभत्तिपदेहि चेवसद्दपदत्थकपदेहि च ‘विसुं भूतं पद’न्ति कत्वा पाटिपदिकन्ति च वुच्चति।&lt;br&gt;&#xA;तत्थ धातुपदं नाम ब्रू, भू, हूइच्चादि।&lt;br&gt;&#xA;पच्चयपदं नाम ण, तब्ब, अनीय इच्चादि।&lt;br&gt;&#xA;विभत्तिपदं नाम सि, यो, अं, यो,ति, अन्ति इच्चादि।&lt;br&gt;&#xA;सद्दपदत्थकपदानि नाम राजस्स, सखस्स, पुमस्स इच्चादीनि। एत्थ च राजस्सइच्चादीनि सद्दसुत्ते सद्दपदत्थकानि होन्ति, पयोगे अत्थपदत्थकानि। धातुपच्चयविभत्तिपदानि पन निच्चं सद्दपदत्थकानि एव होन्ति, सद्दसुत्तेस्वेव च लब्भन्ति, न पयोगेति, इदं द्विन्नं नानत्तं।&lt;br&gt;&#xA;यदिएवं भुस्स, ब्रुस्स, भूतो, हूतो, णे, तब्बे, सिम्हि, तिम्हि इच्चादिना तेहि कथं विभत्तुप्पत्ति होतीति? अनुकरणपदानि नाम तानि अत्थिस्स, करोतिस्स इच्चादीनि विय, तस्मा तानि च राजस्स इच्चादीनि च अनुकरणलिङ्गभावेन एत्थ सङ्गय्हन्ति, न एकन्तलिङ्गभावेनाति। एवञ्च कत्वा ‘धातु- पच्चय , विभत्तिवज्जितमत्थवं लिङ्ग’न्ति अवोचुं। तत्थ अत्थवन्ति अत्थपदत्थकं वुच्चति, राजस्सइच्चादिकं सद्दपदत्थकं विवज्जेति, एतेन अत्थपदत्थके सति तद्धित, समास, कितकपदानम्पि एकन्तलिङ्गभावं साधेन्ति। न हि तेसं लिङ्गनामब्यपदेसकिच्चं अत्थि, यानि च नामस्स विसेसनानि भवितुं अरहन्ति, तानि उपसग्ग, निपातपदानि त्वान्तादिपदानि च इध विसेसननामभावेन सङ्गय्हन्तीति।&lt;br&gt;&#xA;६१. द्वे द्वेकानेकेसु नामस्मा सि यो अंयो ना हि स नं स्माहि सनंस्मिंसु [क॰ ५५; रू॰ ६३; नी॰ २००]।&lt;br&gt;&#xA;एकस्मिं अत्थे च अनेकेसु अत्थेसु च पवत्ता नामस्मा द्वे द्वे सि, यो…पे॰… स्मिं, सुविभत्तियो होन्ति।&lt;br&gt;&#xA;विभजन्तीति विभत्तियो, एकमेकं पकतिनामपदं नानारूपविभागवसेन कत्तु, कम्मादिनानाअत्थविभागवसेन एकत्त, बहुत्तसङ्ख्याविभागवसेन च विभजन्तीति अत्थो। सि, लो इति पठमा नाम…पे॰… स्मिं, सु इति सत्तमी नाम। द्वीसु द्वीसु पुब्बं पुब्बं ‘एकस्मिं अत्थे पवत्तं वचन’न्ति एकवचनं नाम। परं परं ‘अनेकेसु अत्थेसु पवत्तं वचन’न्ति अनेकवचनं नाम। बहुवचनन्ति च पुथुवचनन्ति च एतस्स नामं। सब्बमिदं इमिना सुत्तेन सिद्धं।&lt;br&gt;&#xA;६२. पठमात्थमत्ते [क॰ २८४; रू॰ ६५; नी॰ ५७७; चं॰ २.१.९३; पा॰ २.३.४६]।&lt;br&gt;&#xA;कत्तु, कम्मादिकं बाहिरत्थं अनपेक्खित्वा लिङ्गत्थमत्ते पवत्ता नामस्मा पठमाविभत्ति होति।&lt;br&gt;&#xA;अयं मम पुरिसो, इमे मम पुरिसा।&lt;br&gt;&#xA;६३. आमन्तने [क॰ २८५; रू॰ ७०; नी॰ ५७८; चं॰ २.१.९४; पा॰ २.३.४७]।&lt;br&gt;&#xA;आमन्तनं वुच्चति आलपनं। आमन्तनविसये लिङ्गत्थमत्ते पवत्ता नामस्मा पठमाविभत्ति होति।&lt;br&gt;&#xA;भो पुरिस, भोन्तो पुरिसा।&lt;br&gt;&#xA;६४. कम्मे दुतिया [क॰ २९७; रू॰ ७६, २८४; नी॰ ५८०; चं॰ २.१.४३; पा॰ १.४.४९-५१]।&lt;br&gt;&#xA;नामस्मा कम्मत्थे दुतियाविभत्ति होति।&lt;br&gt;&#xA;पुरिसं पस्सति, पुरिसे पस्सन्ति।&lt;br&gt;&#xA;६५. कत्तुकरणेसु ततिया [क॰ २८६, २८८; रू॰ ८३; नी॰ ५९१, ५९४; चं॰ २.१.६२, ६३; पा॰ २.३.१८]।&lt;br&gt;&#xA;नामस्मा कत्तरि च करणे च ततियाविभत्ति होति।&lt;br&gt;&#xA;पुरिसेन कतं, पुरिसेहि कतं, पुरिसेन कुलं सोभति, पुरिसेहि कुलं सोभति।&lt;br&gt;&#xA;६६. चतुत्थी सम्पदाने [क॰ २९३; रू ८५, ३०१; नी॰ ६०५; चं॰ २.१.७३; पा॰ २.३.१३]।&lt;br&gt;&#xA;नामस्मा सम्पदानत्थे चतुत्थीविभत्ति होति।&lt;br&gt;&#xA;पुरिसस्स देति, पुरिसानं देति।&lt;br&gt;&#xA;६७. पञ्चम्यावधिस्मिं [क॰ २९५; रू॰ ८९, ३०७; नी॰ ६०७ चं॰ २.१.८१; पा॰ २.३.२८; १.४.२४ पञ्चम्यवधिस्मा (बहूसु)]।&lt;br&gt;&#xA;अवधि वुच्चति अपादानं। नामस्मा अवधिअत्थे पञ्चमीविभत्ति होति।&lt;br&gt;&#xA;पुरिसस्मा अपेति, पुरिसेहि अपेति।&lt;br&gt;&#xA;६८. छट्ठी सम्बन्धे [क॰ ३०; रू॰ ९२, ३१५; नी॰ ६०९; चं॰ २.१.९५; पा॰ २.३.५०]।&lt;br&gt;&#xA;नामस्मा सम्बन्धत्थे छट्ठीविभत्ति होति।&lt;br&gt;&#xA;पुरिसस्स धनं, पुरिसानं धनं।&lt;br&gt;&#xA;६९. सत्तम्याधारे [क॰ ३१२; रू॰ ९४, ३१९; नी॰ ६३०; चं॰ २.१.८८; पा॰ २.३.३६; १.३.४५]।&lt;br&gt;&#xA;नामस्मा आधारत्थे सत्तमीविभत्ति होति।&lt;br&gt;&#xA;पुरिसस्मिं तिट्ठति, पुरिसेसु तिट्ठति।&lt;br&gt;&#xA;विभत्तिरासि निट्ठितो।&lt;/p&gt;</description>
    </item>
    <item>
      <title>०३. कारककण्ड</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/03_kArakakaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/03_kArakakaNDa/</guid>
      <description>&lt;p&gt;३. कारककण्ड&lt;/p&gt;&#xA;&lt;h2 id=&#34;पठमवभततरस&#34;&gt;पठमाविभत्तिरासि&lt;/h2&gt;&#xA;&lt;p&gt;अथ नामविभत्तीनं अत्थभेदा वुच्‍चन्ते।&lt;br&gt;&#xA;कस्मिं अत्थे पठमा?&lt;br&gt;&#xA;२८९. पठमत्थमत्ते [चं॰ २.१.९३; पा॰ २.३.४६]।&lt;br&gt;&#xA;नामस्स अभिधेय्यमत्ते पठमाविभत्ति होति।&lt;br&gt;&#xA;रुक्खो, माला, धनं।&lt;br&gt;&#xA;एत्थ च मत्तसद्देन कत्तु, कम्मादिके विभत्यत्थे निवत्तेति। तस्मा अत्थमत्तन्ति लिङ्गत्थोयेव वुच्‍चति।&lt;br&gt;&#xA;तत्थ अनुच्‍चारिते सति सुणन्तस्स अविदितो अत्थो लीनत्थो नाम। तं लीनमत्थं गमेति बोधेतीति लिङ्गं, उच्‍चारितपदं।&lt;br&gt;&#xA;तं पन पकतिलिङ्गं, निप्फन्‍नलिङ्गन्ति दुविधं। तत्थ विभत्तिरहितं पकतिलिङ्गं इधाधिप्पेतं लिङ्ग, विभत्तीनं विसुं विसुं विभागट्ठानत्ता।&lt;br&gt;&#xA;लीनं अङ्गन्ति लिङ्गं। तत्थ ‘लीन’न्ति अपाकटं। ‘अङ्ग’न्ति अवयवो। लिङ्गं, नामं, पाटिपदिकन्ति अत्थतो एकं।&lt;br&gt;&#xA;लिङ्गस्स अत्थो परमत्थो, पञ्‍ञत्तिअत्थोति दुविधो। तथा विसेसनत्थो, विसेस्यत्थोति।&lt;br&gt;&#xA;तत्थ विसेसनत्थो नाम सकत्थो, तस्स तस्स सद्दस्स पटिनियतो पाटिपुग्गलिकत्थोति वुत्तं होति। सोयेव तस्मिं तस्मिं अत्थे आदिम्हि सद्दुप्पत्तिया चिरकालञ्‍च सद्दपवत्तिया निबद्धकारणत्ता निमित्तत्थोति च वुच्‍चति । सो सुति, जाति, गुण, दब्ब, क्रिया, नाम, सम्बन्धवसेन सत्तविधो होति।&lt;br&gt;&#xA;विसेस्यत्थो नाम सामञ्‍ञत्थो, बहुनिमित्तानं साधारणत्थोति वुत्तं होति, सोयेव तंतंनिमित्तयोगा नेमित्तकत्थोति च वुच्‍चति, सो जाति, गुण, दब्ब, क्रिया, नामवसेन पञ्‍चविधो। गो, सुक्‍को, दण्डी, पाचको, तिस्सोति।&lt;br&gt;&#xA;तत्थ गोसद्दो यदा जातिमत्तं वदति गो जातीति, तदा सुति विसेसनं। यदा दब्बं वदति गो गच्छतीति, तदा सुति च जाति च विसेसनं।&lt;br&gt;&#xA;सुक्‍कसद्दो यदा गुणमत्तं वदति सुक्‍को गुणोति, तदा सुति विसेसनं। यदा गुणविसेसं वदति गोस्स सुक्‍कोति, तदा सुति च गुणजाति च विसेसनं। यदा गुणवन्तं दब्बं वदति सुक्‍को गोति, तदा सुति च गुणजाति च गुणविसेसो च सम्बन्धो च विसेसनं।&lt;br&gt;&#xA;दण्डीसद्दो यदा जातिमत्तं वदति दण्डी जातीति, तदा सुति च दब्बञ्‍च विसेसनं। यदा दब्बवन्तं दब्बं वदति दण्डी पुरिसोति, तदा सुति च दब्बञ्‍च जाति च सम्बन्धो च विसेसनं।&lt;br&gt;&#xA;पाचकसद्दो यदा जातिमत्तं वदति पाचको जातीति, तदा सुति च क्रिया च विसेसनं। यदा क्रियानिप्फादकं दब्बं वदति पाचको पुरिसोति, तदा सुति च क्रिया च जाति च क्रियाकारकसम्बन्धो च विसेसनं।&lt;br&gt;&#xA;तिस्ससद्दो यदा नाममत्तं वदति तिस्सो नामन्ति, तदा सुति विसेसनं। यदा नामवन्तं दब्बं वदति, तिस्सो भिक्खूति, तदा सुति च नामजाति च सम्बन्धो च विसेसनं।&lt;br&gt;&#xA;सब्बत्थ यं यं वदतीति वुत्तं, तं तं विसेस्यन्ति च दब्बन्ति च वेदितब्बं। एत्थ च सुति नाम सद्दसभावा एव होति, सद्दपक्खिका एव। सब्बो सद्दो पठमं सत्ताभिधायकोति च ञासे वुत्तं। तस्मा सब्बत्थ सुतिट्ठाने सत्ता एव युत्ता वत्तुन्ति। सत्ताति च तस्स तस्स अत्थस्स वोहारमत्तेनपि लोके विज्‍जमानता वुच्‍चति, तं तं सद्दं सुणन्तस्स च ञाणं तंतदत्थस्स अत्थितामत्तं सब्बपठमं जानाति, ततो परं जातिसद्दे जातिं जानाति। गुणसद्दे गुणन्ति एवमादि सब्बं वत्तब्बं। लिङ्ग, सङ्ख्या, परिमाणानिपि विसेसनत्थे सङ्गय्हन्ति।&lt;br&gt;&#xA;तत्थ लिङ्गं नाम ये इत्थि, पुरिसानं लिङ्ग, निमित्त, कुत्ता’कप्पा नाम अभिधम्मे वुत्ता, ये च नपुंसकानं लिङ्ग, निमित्त, कुत्ता’कप्पा नाम अवुत्तसिद्धा, ये च सद्देसु चेव अत्थेसु च विसदा’विसदाकार, मज्झिमाकारा सन्दिस्सन्ति, सब्बमेतं लिङ्गं नाम।&lt;br&gt;&#xA;एवं विसेसन, विसेस्यवसेन दुविधो अत्थो पुब्बे वुत्तस्स सद्दलिङ्गस्स अत्थो नाम, सो सलिङ्गो, ससङ्ख्यो, सपरिमाणो चाति तिविधो होति।&lt;br&gt;&#xA;तत्थ सलिङ्गो यथा? सञ्‍ञा, फस्सो, चित्तं। कञ्‍ञा, पुरिसो, कुलं। माला, रुक्खो, धनन्ति।&lt;br&gt;&#xA;ससङ्ख्यो यथा? एको, द्वे, तयो, बहू इच्‍चादि।&lt;br&gt;&#xA;सपरिमाणो यथा? विदत्थि, हत्थो, दोणो, आळ्हकं इच्‍चादि।&lt;br&gt;&#xA;अपि च सुद्धो, संसट्ठोति दुविधो लिङ्गत्थो। तत्थ कम्मादिसंसग्गरहितो सुद्धो नाम। सो सलिङ्गो, ससङ्ख्यो, सपरिमाणो, उपसग्गत्थो, निपातत्थो, पाटि-पदिकत्थोति छब्बिधो। अत्थि, सक्‍का, लब्भाइच्‍चादि इध पाटिपदिकं नाम। तुन, त्वान, त्वा, तवे, तुं, खत्तुंपच्‍चयन्तापि निपातेसु गय्हन्ति।&lt;br&gt;&#xA;संसट्ठो वुत्तसंसट्ठो, अवुत्तसंसट्ठोति दुविधो। तत्थ वुत्तसंसट्ठो चतुब्बिधो समासेन वुत्तसंसट्ठो, तद्धितेन, आख्यातेन, कितेनाति। तत्थ समासेन वुत्तो छकारकसम्बन्धवसेन सत्तविधो, भावेन सद्धिं अट्ठविधो वा, तथा तद्धितेन वुत्तो। आख्यातेन वुत्तो कत्तु, कम्म, भाववसेन तिविधो। कितेन वुत्तो छकारक, भाववसेन सत्तविधो। सब्बो सुद्धो चेव वुत्तसंसट्ठो च पठमाय विसयो।&lt;br&gt;&#xA;अवुत्तसंसट्ठोपि कत्तुसंसट्ठो, कम्मसंसट्ठोतिआदिना अनेकविधो। सो दुतियादीनं एव विसयोति। एत्थ च विभत्तिया विना केवलो सद्दो पयोगं नारहतीति कत्वा पयोगारहत्थमेव छब्बिधे सुद्धे चतुब्बिधे च वुत्तसंसट्ठे पठमा पयुज्‍जति, न अत्थजोतनत्थं।&lt;br&gt;&#xA;केनचि वाचकेन अवुत्तानि पन कम्मादीनि विभत्तीहि विना विदितानि न होन्तीतिकत्वा अत्थजोतनत्थम्पि कम्मादीसु दुतियादयो पयुज्‍जन्ति। तस्मा अत्थमत्तेति इध देसन्तरावच्छेदके विसयमत्ते भुम्मं। कम्मे दुतियाइच्‍चादीसु पन निप्फादेतब्बे पयोजने भुम्मन्ति एवं द्विन्‍नं भुम्मानं नानत्तं वेदितब्बन्ति।&lt;br&gt;&#xA;२९०. आमन्तने [क॰ २८५; रू॰ ७०; नी॰ ५७८; चं॰ २.१.९४; पा॰ २.३.४७; आमन्तणे (बहूसु)]।&lt;br&gt;&#xA;पगेव सिद्धस्स वत्थुनो नामेन वा निपातेन वा अत्तनो अभिमुखीकरणं आमन्तनं नाम। अधिकामन्तने अत्थमत्ते पठमा होति। एत्थ च आमन्तनपदं नाम क्रियापेक्खं न होति, तस्मा कारकसञ्‍ञं न लभति।&lt;br&gt;&#xA;तं पन दुविधं सादरा’नादरवसेन। एहि सम्म, एहि जेति।&lt;br&gt;&#xA;तथा सजीव, निज्‍जीववसेन, भो पुरिस, वदेहि भो सङ्ख, वदेहि भो सङ्ख [दी॰ नि॰ २.४२६]। उम्मुज्‍ज भो पुथुसिले, उम्मुज्‍ज भो पुथुसिलेति [सं॰ नि॰ ४.३५८]।&lt;br&gt;&#xA;तथा पच्‍चक्खा’पच्‍चक्खवसेन, भो पुरिस, कहं एकपुत्तक, कहं एकपुत्तकाति [सं॰ नि॰ २.६३; ध॰ प॰ अट्ठ॰ १.२]।&lt;br&gt;&#xA;तथा नियमा’नियमवसेन, भो पुरिस, अच्छरियं वत भो अब्भुतं वत भो [दी॰ नि॰ २.१९२]। यत्र हि नाम सञ्‍ञी समानोतिआदि [दी॰ नि॰ २.१९२]। इदं आमन्तनं नाम पगेव सिद्धे एव होति, न विधातब्बे, न हि पगेव राजभावं वा भिक्खुभावं वा अप्पत्तं जनं ‘‘भो राजा’’ति वा ‘‘भो भिक्खू’’ति वा आमन्तेन्तीति।&lt;br&gt;&#xA;पठमाविभत्तिरासि निट्ठितो।&lt;/p&gt;</description>
    </item>
    <item>
      <title>०४. समासकण्ड</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/04_samAsakaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/04_samAsakaNDa/</guid>
      <description>&lt;p&gt;४. समासकण्ड&lt;br&gt;&#xA;अथ युत्तत्थानं स्याद्यन्तपदानं एकत्थीभावो वुच्‍चते। एकत्थीभावोति च इध समासो वुच्‍चति। सो च समासो छब्बिधो अब्ययीभावो, तप्पुरिसो, कम्मधारयो, दिगु, बहुब्बीहि, द्वन्दोति।&lt;/p&gt;&#xA;&lt;h2 id=&#34;अबययभवसमस&#34;&gt;अब्ययीभावसमास&lt;/h2&gt;&#xA;&lt;p&gt;तत्थ अब्ययीभावो पठमं वुच्‍चते। ब्ययो वुच्‍चति विकारो, नत्थि ब्ययो एतस्साति अब्ययो, अब्ययो हुत्वा भवतीति अब्ययीभावो, नानालिङ्ग, विभत्ति, वचनेसु रूपविकाररहितो हुत्वा भवतीति अत्थो, सब्बलिङ्ग,-विभत्ति, वचनेसुपि येभुय्येन एकरूपेन पवत्ततीति वुत्तं होति।&lt;br&gt;&#xA;अब्ययन्ति वा उपसग्गनिपातानं एव नामं, अयं पन पकति अब्ययं न होति, असङ्ख्येहि सह एकत्थतावसेन अब्ययं होति, इति अनब्ययम्पि अब्ययं भवतीति अब्ययीभावो।&lt;br&gt;&#xA;३३१. स्यादिस्यादिनेकत्थं [क॰ ३१६; रू॰ ३३१; नी॰ ६७५; चं॰ २.२.१; पा॰ २.१.४]।&lt;br&gt;&#xA;अधिकारसुत्तमिदं। स्यादि वुच्‍चति स्याद्यन्तपदं, ‘स्यादिना’ति स्याद्यन्तपदेन, एको अत्थो यस्स तं एकत्थं, स्यादिपदं स्यादिपदेन सह एकत्थं होतीति अत्थो।&lt;br&gt;&#xA;एत्थ च ‘स्यादी’ति वचनेन उपसग्ग, निपातेहि सद्धिं सब्बानि नामिकपदानि नामपटिरूपकानि च सङ्गण्हाति, त्याद्यन्तपदानि निवत्तेति।&lt;br&gt;&#xA;तत्थ नामपटिरूपकानि नाम ‘येवावनकधम्मा’ इच्‍चादीनि। तथा सञ्‍ञासद्दभावं पत्तानि ‘‘अत्थिपच्‍चयो, नत्थिपच्‍चयो, अत्थिखीरा ब्राह्मणी, अञ्‍ञासिकोण्डञ्‍ञो, मक्खलिगोसालो’’ इच्‍चादीसु ‘अत्थि’ इच्‍चादीनि।&lt;br&gt;&#xA;‘एकत्थ’न्ति एतेन द्वन्दसमासेपि पदानं एककत्तु, एककम्मादिभावेन एकत्थीभावो वुत्तो होतीति।&lt;br&gt;&#xA;३३२. असङ्ख्यं विभत्तिसम्पत्तिसमीपसाकल्याभावयथापच्छायुगपदत्थे [क॰ ३१९; रू॰ ३३०; नी॰ ६९६; चं॰ २.२.२; पा॰ २.१.६]।&lt;br&gt;&#xA;‘असङ्ख्य’न्ति उपसग्गपदं निपातपदञ्‍च वुच्‍चति। तं द्वयम्पि हि एकत्त, बहुत्तसङ्ख्यं पटिच्‍च रूपविकाररहितत्ता ‘असङ्ख्य’न्ति वुच्‍चति। विभत्यत्थे, सम्पत्यत्थे, समीपत्थे, साकल्यत्थे, अभावत्थे, यथात्थे, पच्छात्थे, युगपदत्थे पवत्तं असङ्ख्यं नाम स्यादिपदं अञ्‍ञेन स्यादिपदेन सह एकत्थं होति। अयञ्‍च समासो अन्वत्थवसेन ‘असङ्ख्यो’ति च ‘अब्ययीभावो’ति च वुच्‍चति।&lt;br&gt;&#xA;विभत्यत्थे ताव –&lt;br&gt;&#xA;अधित्थि। एत्थ च अधितो सि, तस्स ‘असङ्ख्येहि सब्बास’न्ति सुत्तेन लोपो, इत्थितो सु, ‘अधि इत्थीसू’ति वाक्यं, तस्स च अत्थं कथेन्तेन निच्‍चसमासत्ता अञ्‍ञपदेन विग्गहो कातब्बो ‘‘इत्थीसु पवत्ता कथा’’ति वा ‘‘इत्थीसु पवत्तो वचनपथो’’ति वा ‘‘इत्थीसु पवत्तं वचन’’न्ति वा, ततो पुरिमसुत्तेन एकत्थसञ्‍ञा, इमिना सुत्तेन असङ्ख्येकत्थसञ्‍ञा च करियते, एकत्थसञ्‍ञाय पन कताय वाक्यत्थाय पयुत्तानं विभत्तीनं अत्थो एकत्थपदेन वुत्तो होति, तदा विभत्तियो वुत्तत्था नाम।&lt;br&gt;&#xA;इदानि वुत्तत्थानं अप्पयोगारहत्ता लोपविधानमाह।&lt;br&gt;&#xA;३३३. एकत्थतायं [क॰ ३१६; रू॰ ३३१; नी॰ ६७५; चं॰ २.१.३९; पा॰ २.४.७१; १.२.४५, ४६]।&lt;br&gt;&#xA;एको अत्थो येसं तानि एकत्थानि, ‘अत्थो’ति चेत्थ पदन्तरे कत्तु, कम्मादिभावेन विधेय्यो पधानत्थो एव वेदितब्बो। तथा हि ‘राजपुत्तो’ति एत्थ पुत्तसद्दत्थो एव तथाविधेय्यो होति, न राजसद्दत्थो, सब्बञ्‍च वचनवाक्यं नाम विधेय्यत्थेहि एव सिज्झति, नो अञ्‍ञथा, यस्मा च ‘राजपुत्तो’ति एतं पुत्तसद्दत्थस्सेव नामं होति, न राजसद्दत्थस्स, तस्मा एको पधानभूतो पुत्तसद्दत्थो एव तेसं द्विन्‍नं सद्दानं अत्थो नाम होति, न राजसद्दत्थोति, एकत्थानं भावो एकत्थता, एकत्थीभावोति वुत्तं होति। सो तिविधो समासो, तद्धितो, धातुपच्‍चयन्तो चाति। तिस्सं तिविधायं एकत्थतायं सब्बासं वुत्तत्थानं स्यादिविभत्तीनं लोपो होतीति इमिना सुस्स लोपो। बहुलाधिकारत्ता पन अलुत्तसमासोपि दिस्सति।&lt;br&gt;&#xA;३३४. तं नपुंसकं [क॰ ३२०; रू॰ ३३५; नी॰ ६९८; चं॰ २.२.१५; पा॰ २.४.१८]।&lt;br&gt;&#xA;तं असङ्ख्यं नाम एकत्थं नपुंसकं होतीति इमिना अधित्थीसद्दस्स नपुंसकभावं कत्वा ततो स्याद्युप्पत्ति।&lt;br&gt;&#xA;३३५. स्यादीसु रस्सो [क॰ ३४२; रू॰ ३३७; नी॰ ७३४; चं॰ २.२.८४; पा॰ १.२.४७]।&lt;br&gt;&#xA;नपुंसकस्स एकत्थस्स रस्सो होति स्यादीसु विभत्तीसूति इमिना ईकारस्स रस्सो।&lt;br&gt;&#xA;३३६. पुब्बस्मामादितो [क॰ ३४३; रू॰ ३३८; नी॰ ३७५; चं॰ २.१.४०; पा॰ १.१.४१]।&lt;br&gt;&#xA;पुब्बअमादि नाम पुब्बपदत्थपधानभूतो असङ्ख्यसमासो वुच्‍चति, ततो परासं सब्बासं विभत्तीनं लोपो होति, आदिसद्देन चेत्थ पठमाविभत्तिपि गय्हति। अथ वा अमादि वुच्‍चति तप्पुरिसो, ततो पुब्बं नाम असङ्ख्यसमासो, इति अमादितो पुब्बभूता असङ्ख्येकत्था परासं सब्बासं विभत्तीनं लोपो होतीति इमिना अधित्थिसद्दतो सब्बविभत्तीनं लोपो।&lt;br&gt;&#xA;अधित्थि तिट्ठति, इत्थीसु पवत्ता कथा तिट्ठतीति अत्थो। अधित्थि तिट्ठन्ति, इत्थीसु पवत्ता कथायो तिट्ठन्तीति अत्थो। एस नयो सेसविभत्तीसु सेसवचनेसु सेसलिङ्गेसु च। एवं सब्बलिङ्गेसु सब्बविभत्तीसु सब्बवचनेसु च एकेनेव रूपेन तिट्ठति, तस्मा अयं समासो रूपविकाररहितत्ता ‘अब्ययीभावो’ति वुच्‍चति।&lt;br&gt;&#xA;एत्थ च विभत्यत्थो नाम ‘‘अधित्थि, बहिगामं, उपरिगङ्ग’’ मिच्‍चादीसु सम्पत्यादीहि विसेसत्थेहि रहितो केवलो विभत्तीनं अत्थो वुच्‍चति। विग्गहे पन ‘‘कथा, पवत्ता’’ इच्‍चादीनि समाससामत्थियेन विदितानि अत्थपदानि नाम, अधिसद्दस्स अत्थपदानीतिपि वदन्ति। एवं अधिकुमारि, अधिवधु, अधिजम्बुइच्‍चादि।&lt;br&gt;&#xA;अत्तनि पवत्तो धम्मो, पवत्ता वाधम्माति अत्थे विभत्तीनं लोपे कते अधिअत्तसद्दस्स नपुंसकभावं कत्वा ततो स्याद्युप्पत्ति, ‘पुब्बस्मामादितो’ति स्यादीनं लोपे सम्पत्ते –&lt;br&gt;&#xA;३३७. नातोमपञ्‍चमिया [क॰ ३४१; रू॰ ३३६; नी॰ ७३३; चं॰ २.१.४१; पा॰ २.४.८३; मु॰ ४.३.३७४]।&lt;br&gt;&#xA;अकारन्तम्हा असङ्ख्येकत्था परं सब्बासं विभत्तीनं लोपो न होति, पञ्‍चमीवज्‍जितानं विभत्तीनं अं होति।&lt;br&gt;&#xA;अज्झत्तं धम्मो जायति, अज्झत्तं धम्मा जायन्ति, अज्झत्तं धम्मं पस्सति, अज्झत्तं धम्मे पस्सन्ति।&lt;br&gt;&#xA;अपञ्‍चमियाति किं? अज्झत्ता अपेति, अज्झत्तेहि अपेति।&lt;br&gt;&#xA;३३८. वा ततियासत्तमीनं [क॰ ३४१; रू॰ ३३६; नी॰ ७३३; चं॰ २.१.४२; पा॰ २.४.८४; मु॰ ४.३.३७५]।&lt;br&gt;&#xA;अकारन्तम्हा असङ्ख्येकत्था परं ततिया, सत्तमीनं विकप्पेन अं होति।&lt;br&gt;&#xA;अज्झत्तं धम्मेन वत्तति अज्झत्तेन वा, अज्झत्तं धम्मेहि वत्तति अज्झत्तेहि वा, अज्झत्तं धम्मस्स देति, अज्झत्तं धम्मानं देति, अज्झत्ता धम्मा अपेति, अज्झत्तेहि धम्मेहि अपेति, अज्झत्तं धम्मस्स सन्तकं, अज्झत्तं धम्मानं सन्तकं, अज्झत्तं धम्मे तिट्ठति अज्झत्ते वा, अज्झत्तं धम्मेसु तिट्ठति अज्झत्तेसु वा। एत्थ च ‘अज्झत्तं धम्मो’ति अज्झत्तभूतो धम्मो, ‘अज्झत्तं धम्मा’ति अज्झत्तभूता धम्मा इच्‍चादिना अत्थो वेदितब्बो। अत्तानं अधिकिच्‍च पवत्तो पवत्ताति वा वुत्तेपि अत्तस्स आधारभावो सिज्झतियेव। एवं अधिचित्तं, अत्तनि विसुं विसुं पवत्तं पवत्तानि वा पच्‍चत्तं। एत्थ च ‘‘अज्झत्तं अभिनिविसित्वा अज्झत्तं वुट्ठाति, बहिद्धा अभिनिविसित्वा अज्झत्तं वुट्ठाती’’ति [ध॰ स॰ अट्ठ॰ ३५०; सं॰ नि॰ अट्ठ॰ २.२.३२] पाठो अत्थि, तस्मा पञ्‍चमिया अंभाववज्‍जनं अप्पकत्ताति दट्ठब्बं। ‘‘अज्झत्ता धम्मा, बहिद्धा धम्मा’’ति [ध॰ स॰ तिकमातिका २०] पाठो अत्थि, तस्मा पठमादीनम्पि विकप्पो लब्भतीति।&lt;br&gt;&#xA;सम्पत्तिअत्थे –&lt;br&gt;&#xA;सम्पन्‍नं ब्रह्मं सब्रह्मं, ‘ब्रह्म’न्ति वेदो वुच्‍चति। एत्थ च ‘अकाले सकत्थस्सा’ति सुत्तेन सहसद्दस्स सादेसो, भिक्खानं समिद्धि सुभिक्खं, ‘स्यादीसु रस्सो’ति सुत्तेन कतनपुंसकस्स रस्सत्तं।&lt;br&gt;&#xA;समीपे –&lt;br&gt;&#xA;नगरस्स समीपं उपनगरं, कुम्भस्स समीपं उपकुम्भं, मणिकाय समीपं उपमणिकं, वधुया समीपं उपवधु, गुन्‍नं समीपं उपगु, ‘गोस्सू’ति सुत्तेन ओस्स उत्तं।&lt;br&gt;&#xA;साकल्ये –&lt;br&gt;&#xA;तिणेन सह सकलं सतिणं, तिणेन सद्धिं सकलं वत्थुं अज्झोहरतीति अत्थो। सहसद्दस्स सादेसो।&lt;br&gt;&#xA;अभावे –&lt;br&gt;&#xA;मक्खिकानं अभावो निम्मक्खिकं, दरथानं अभावो निद्दरथं, भिक्खानं अभावो दुब्भिक्खं, अभावत्थोपि दुसद्दो अत्थि। यथा? दुस्सीलो दुप्पञ्‍ञोति। एत्थ च ‘सम्पन्‍नं ब्रह्म’न्तिआदिना सद्दब्याकरणेसु अत्थवचनं सद्दत्थविभावनमत्तं। सुत्तन्तेसु पन इमेसं पदानं युत्तं अभिधेय्यत्थं ञत्वा तदनुरूपं अत्थवचनम्पि वेदितब्बं।&lt;br&gt;&#xA;यथासद्दत्थे –&lt;br&gt;&#xA;रूपस्स सभावस्स योग्यं अनुरूपं, अत्तानं अत्तानं पटिच्‍च पवत्तं पच्‍चत्तं, अड्ढमासं अड्ढमासं अनुगतं अन्वड्ढमासं, घरं घरं अनुगतं अनुघरं, वस्सं वस्सं अनुगतं अनुवस्सं, जेट्ठानं अनुपुब्बं अनुजेट्ठं, सत्तिया अनुरूपं यथासत्ति, बलस्स अनुरूपं यथाबलं, कमस्स अनुरूपं यथाक्‍कमं। एवं यथासङ्ख्यं, यथालाभं। सोतस्स पटिलोमं पटिसोतं, पटिवातं, पटिसद्दं।&lt;br&gt;&#xA;पच्छापदत्थे –&lt;br&gt;&#xA;रथस्स पच्छा अनुरथं।&lt;br&gt;&#xA;युगभूतो पदत्थो युगपदत्थो, सहभावीअत्थद्वयस्सेतं नामं। तत्थ असनिफलेन सह पवत्तं चक्‍कं सचक्‍कं, गदावुधेन युगळपवत्तं वासुदेवस्स चक्‍कावुधन्तिपि वदन्ति [युगपदत्थे सचक्‍कं निधेहि, (मोग्गल्‍लानवुत्तियं)। चक्‍केन युगपत धेहि सचक्‍कं, (मुग्धबोधवुत्तियं)। हे बिसणु! चक्‍केन सह युगपदेककाले गदं धारय। (मुग्धबोधटीकायं २२६ पिट्ठे)], सहस्स सत्तं।&lt;br&gt;&#xA;३३९. यथा नतुल्ये [क॰ ३१९; रू॰ ३३०; नी॰ ६९६; चं॰ २.२.३; पा॰ २.१.७]।&lt;br&gt;&#xA;तुल्यतो अञ्‍ञस्मिं अत्थे पवत्तो यथासद्दो स्यादिना सह एकत्थो होति [मोग्गल्‍लाने अञ्‍ञथावुत्ति दस्सिता]।&lt;br&gt;&#xA;यथासत्ति, यथाबलं, यथाक्‍कमं, ये ये वुड्ढा यथावुड्ढं, वुड्ढानं पटिपाटि वा यथावुड्ढं।&lt;br&gt;&#xA;नतुल्येति किं? यथा देवदत्तो, तथा यञ्‍ञदत्तो।&lt;br&gt;&#xA;३४०. यावावधारणे [क॰ ३१९; रू॰ ३३०; नी॰ ६९६; चं॰ २.२.४; पा॰ २.१.८]।&lt;br&gt;&#xA;अवधारणं वुच्‍चति परिच्छिन्दनं, अवधारणे पवत्तो यावसद्दो स्यादिना सह एकत्थो भवति।&lt;br&gt;&#xA;यत्तकं अत्थो वत्ततीति यावदत्थं, दागमो। यत्तकं जीवो वत्ततीति यावजीवं, यत्तकं आयु वत्ततीति यावतायुकं, तकार, ककारा आगमा।&lt;br&gt;&#xA;३४१. परापाबहितिरोपुरेपच्छा वा पञ्‍चम्या [क॰ ३१९; रू॰ ३३०; नी॰ ६९६; चं॰ २.२.७; पा॰ २.१.१२, १३; ‘पय्यपा…’ (बहूसु)]।&lt;br&gt;&#xA;परि, अप, आइच्‍चादयो सद्दा पञ्‍चम्यन्तेन स्यादिना सह एकत्था भवन्ति वा।&lt;br&gt;&#xA;पब्बततो परि समन्ता वस्सीति देवो परिपब्बतं परिपब्बता वा, पब्बतं वज्‍जेत्वा वस्सीति अत्थो। पब्बततो बहिद्धा अपपब्बतं अपपब्बता वा, पाटलिपुत्ततो बहिद्धा वस्सीति देवो आपाटलिपुत्तं आपाटलिपुत्ता वा, आकुमारेहि कच्‍चायनस्स यसो वत्ततीति आकुमारं आकुमारा वा, आभवग्गा भगवतो यसो वत्ततीति आभवग्गं आभवग्गा वा, आपाणकोटिया सरणगमनं वत्ततीति आपाणकोटिकं, कागमो। गामतो बहि बहिगामं बहिगामा वा, एवं बहिनगरं, बहिलेणं, पब्बततो तिरो तिरोपब्बतं तिरोपब्बता वा, एवं तिरोपाकारं, तिरोकुट्टं। एत्थ च ‘तिरो’ति परभागो वुच्‍चति। भत्तम्हा पुरे पुरेभत्तं पुरेभत्ता वा, अरुणम्हा पुरे पुरारुणं पुरारुणा वा, भत्तस्स पच्छा पच्छाभत्तं पच्छाभत्ता वा।&lt;br&gt;&#xA;३४२. समीपायामेस्वनु [क॰ ३१९; रू॰ ३३०; नी॰ ६९६; चं॰ २.२.९; पा॰ २.१.१५, १६]।&lt;br&gt;&#xA;समीपे आयामे च पवत्तो अनुसद्दो स्यादिना सह एकत्थो भवति वा।&lt;br&gt;&#xA;वनस्स समीपं अनुवनं, असनि अनुवनं गता, गङ्गं अनुयाता अनुगङ्गं, बाराणसी।&lt;br&gt;&#xA;३४३. ओरो परि पटि पारे मज्झे हेट्ठुद्धाधोन्तो वा छट्ठिया [क॰ ३१९; रू॰ ३३०; नी॰ ६९६; चं॰ २.२.११; पा॰ २.१.१८; ‘ओरेपरि…’ (बहूसु)]।&lt;br&gt;&#xA;ओरादयो सद्दा छट्ठीयन्तेन स्यादिना सह एकत्था भवन्ति वा।&lt;br&gt;&#xA;एत्थ च ओरे, पारे, मज्झेसद्देसु ‘तदमिनादीनी’ति सुत्तेन एकारो, गङ्गाय ओरं ओरेगङ्गं, सिखरस्स उपरि उपरिसिखरं। एवं उपरिपासादं, उपरिमञ्‍चं, उपरिपब्बतं, सोतस्स पटिलोमं पटिसोतं। एवं पटिवातं, यमुनाय पारं पारेयमुनं, गङ्गाय मज्झं मज्झेगङ्गं, पासादस्स हेट्ठा हेट्ठापासादं, हेट्ठामञ्‍चं, गङ्गाय उद्धं उद्धंगङ्गं, गङ्गाय अधो अधोगङ्गं, पासादस्स अन्तो अन्तोपासादं। एवं अन्तोगामं, अन्तोनगरं, अन्तोवस्सं।&lt;br&gt;&#xA;वाति किं? गङ्गाओरं, मज्झेसमुद्दस्मिं इच्‍चादि।&lt;br&gt;&#xA;३४४. तिट्ठग्वादीनि [क॰ ३१९; रू॰ ३३०; नी॰ ६९७; चं॰ २.२.१०; पा॰ २.१.१७]।&lt;br&gt;&#xA;तिट्ठगुइच्‍चादीनि असङ्ख्येकत्थे सिज्झन्ति।&lt;br&gt;&#xA;तिट्ठन्ति गावो यस्मिं काले तिट्ठगु, वहन्ति गावोयस्मिं काले वहगु, ‘गोस्सू’ति सुत्तेन ओस्स उत्तं। आयतिं यवो यस्मिं कालेति आयतियवो, खले यवो यस्मिं कालेति खलेयवं। पुब्बपदे विभत्तिअलोपो। लुना यवा यस्मिं कालेति लुनयवं, एत्थ ‘लुना’ति लाविता, लुयमाना यवा यस्मिन्ति लुयमानयवं इच्‍चादि।&lt;br&gt;&#xA;तथा पातो नहानं यस्मिं कालेति पातनहानं। एवं सायनहानं, पातो कम्मकरणकालो यस्मिन्ति पातकालं। एवं सायकालं, पातो वस्सति मेघो यस्मिन्ति पातमेघं। एवं सायमेघं, पातो गन्तब्बो मग्गो यस्मिन्ति पातमग्गं। एवं सायमग्गं इच्‍चादि। महावुत्तिना पातोसद्दस्स पातत्तं। एत्थ च ‘तिट्ठगु’ इच्‍चादीनि विग्गहत्थवसेन अञ्‍ञपदत्थे सिद्धानि विय दिस्सन्ति, अञ्‍ञपदस्स पन लिङ्गादीनं वसेन तेसं रूपविकारो नाम नत्थि, तस्मा अब्ययरूपत्ता इध गहितानि, सब्बञ्‍चेतं असङ्ख्यसमासपदं नाम नपुंसकं एव होति, रस्सन्तमेव होति। सब्बविभत्तीनञ्‍च अकारन्तम्हा बहुलं अं होति, इकारुकारन्तेहि लोपो होति।&lt;br&gt;&#xA;अब्ययीभावसमासो निट्ठितो।&lt;/p&gt;</description>
    </item>
    <item>
      <title>०५. तद्धित</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/05_taddhita/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/05_taddhita/</guid>
      <description>&lt;p&gt;५. तद्धित&lt;br&gt;&#xA;अथ तद्धितविधानं दीपियते।&lt;br&gt;&#xA;तद्धितवुत्ति नाम विचित्रा होति, सातिसयेन विचित्रञाणहितं वहति, तस्मा तेसं तेसं कुलपुत्तानं हितन्ति तद्धितं, इमस्मिं कण्डे सब्बविधानस्स नामं। तं पन अट्ठविधं होति अपच्‍चं, अनेकत्थं, अस्सत्थि, भावकम्मं, परिमाणं, सङ्ख्या, खुद्दकं, नानात्तन्ति।&lt;/p&gt;&#xA;&lt;h2 id=&#34;अपचचरस&#34;&gt;अपच्‍चरासि&lt;/h2&gt;&#xA;&lt;p&gt;४३०. णो वापच्‍चे [क॰ ३४४; रू॰ ३६१; नी॰ ७५२; चं॰ २.४.१६; पा॰ ४.१.९२; ‘सरानमादिस्सा…’ (बहूसु)]।&lt;br&gt;&#xA;छट्ठ्यन्ता नामम्हा तस्स अपच्‍चन्ति अत्थे विकप्पेन णपच्‍चयो होति। वासद्दो वाक्य, समासानं विकप्पनत्थो, इतो परं अनुवत्तते, तेन सब्बत्थ विकप्पविधि सिज्झति। णानुबन्धो वुद्ध्यत्थो, सो पयोगअप्पयोगी। वसिट्ठस्स अपच्‍चन्ति अत्थे इमिना सुत्तेन वसिट्ठम्हा णपच्‍चयो, सो साम्यत्थञ्‍च अपच्‍चत्थञ्‍च उभयं वदति, छट्ठी च अपच्‍चपदञ्‍च तेन वुत्तत्था नाम होन्ति, वसिट्ठपदं पच्‍चयेन सह एकत्थं होति, उभयं एकतो हुत्वा पुत्तस्स नामं होतीति अत्थो। ततो ‘एकत्थताय’न्ति छट्ठिया लोपो, अपच्‍चपदं पन वुत्तत्थमत्तेन लुप्पति। तञ्हि सुत्ते पधानभावेन निद्दिट्ठं होति, न छट्ठीति, महावुत्तिना वा पदानं लोपो। एवं सब्बत्थ।&lt;br&gt;&#xA;४३१. पदानमादिस्सायुवण्णस्साएओ णानुबन्धे [क॰ ४०५; रू॰ ३६५; नी॰ ८६०]।&lt;br&gt;&#xA;पदानं आदिभूतस्स अकारस्स च इवण्णु’वण्णस्स च आ, ए, ओ वुद्धियो होन्ति णानुबन्धे पच्‍चये परेति पदादिअ-कारस्स आवुद्धि, स्याद्युप्पत्ति।&lt;br&gt;&#xA;वासिट्ठो, पुरिसो, वासिट्ठी, इत्थी, वासिट्ठं, कुलं, वसिट्ठस्स पुत्तो वासिट्ठो, वसिट्ठस्स धीता वासिट्ठी, वसिट्ठस्स कुलं वासिट्ठन्ति एवम्पि योजेतुं युज्‍जति।&lt;br&gt;&#xA;तत्थ ‘वसिट्ठस्सा’ति एतेन गोत्तस्सेव पितुभूतं आदिपुरिसं वदति। कस्मा? गोत्तसद्दत्ता। एवञ्हि सति तस्मिं गोत्ते पच्‍चाजाता सब्बेपि जना तस्स अपच्‍चा नाम होन्ति।&lt;br&gt;&#xA;४३२. मज्झे [क॰ ४०४; रू॰ ३७०; नी॰ ८५९]।&lt;br&gt;&#xA;मज्झे पवत्तानं अ, युवण्णानं आ, ए, ओवुद्धियो होन्ति वा क्‍वचि।&lt;br&gt;&#xA;वासेट्ठो, वासेट्ठी, वासेट्ठं। वासद्देन ‘‘वसिट्ठस्स पुत्तो धीता कुल’’न्ति वाक्यं वा ‘‘वसिट्ठपुत्तो वसिट्ठधीता वसिट्ठकुल’’न्ति समासं वा विकप्पेति। एवं सब्बत्थ।&lt;br&gt;&#xA;भरद्वाजस्स अपच्‍चं भारद्वाजो, विसामित्तस्स [भारद्वाजस्स… वेसामित्तस्स… (रू॰)] अपच्‍चं वेसामित्तो, गोतमस्स अपच्‍चं गोतमो, कस्सपस्स अपच्‍चं कस्सपो, वसुदेवस्स अपच्‍चं वासुदेवो। एवं बालदेवो।&lt;br&gt;&#xA;उपगुस्स अपच्‍चन्ति एत्थ ‘उवण्णस्सावङ…’ति णानुबन्धे पच्‍चये परे उवण्णस्स अवङ होति। ओपगवो, ओपगवी, ओपगवं, मनुनो अपच्‍चं मानवो, भग्गुनो अपच्‍चं भग्गवो, पण्डुनो अपच्‍चं पण्डवो, उपविन्दुस्स अपच्‍चं ओपविन्दवो इच्‍चादि।&lt;br&gt;&#xA;४३३. वच्छादितो णानणायना [क॰ ३४५; रू॰ ३६६; नी॰ ७५४; पा॰ ४.१.९३, ९४, १६२, १६३]।&lt;br&gt;&#xA;छट्ठुन्तेहि वच्छादीहि गोत्तसद्दगणेहि तस्स अपच्‍चन्ति अत्थे णानुबन्धा आन, आयनपच्‍चया होन्ति वा।&lt;br&gt;&#xA;वच्छस्स अपच्‍चं वच्छानो, वच्छायनो, वच्छानी, वच्छायनी, वच्छानं, वच्छायनं। एवं कच्‍चानो, कच्‍चायनो, कातियानो, कातियायनो, साकटानो, साकटायनो, कण्हानो, कण्हायनो, मोग्गल्‍लानो, मोग्गल्‍लायनो, अग्गिवेस्सानो [अग्गिवेस्सनोतिपि दिस्सति दी॰ नि॰ १.१७६; म॰ नि॰ १.३५३ आदयो], अग्गिवेस्सायनो, मुञ्‍चानो, मुञ्‍चायनो, कुञ्‍चानो, कुञ्‍चायनो इच्‍चादि।&lt;br&gt;&#xA;४३४. कत्तिकाविधवादीहि णेय्यणेरा [क॰ ३४६; रू॰ ३६७; नी॰ ७५५; पा॰ ४.१.१२०, १२३, १२६, १२७, १२८, १२९, १३१]।&lt;br&gt;&#xA;छट्ठ्यन्तेहि कत्तिकादीहि विधवादीहि च तस्स अपच्‍चन्ति अत्थे कमेन णानुबन्धा एय्य, एरपच्‍चया होन्ति वा।&lt;br&gt;&#xA;णेय्ये – कत्तिकाय नाम देवधीताय अपच्‍चं कत्तिकेय्यो, विनताय नाम देविया अपच्‍चं वेनतेय्यो, रोहिणिया नाम देविया अपच्‍चं रोहिणेय्यो, भगिनिया अपच्‍चं भागिनेय्यो, नदिया नाम इत्थिया अपच्‍चं नादेय्यो। एवं अन्तेय्यो, आहेय्यो, कामेय्यो, सुचिया अपच्‍चं सोचेय्यो, बालाय अपच्‍चं बालेय्यो इच्‍चादि।&lt;br&gt;&#xA;णेरे – विधवाय अपच्‍चं वेधवेरो, विधवा नाम मतपतिका इत्थी। बन्धुकिया अपच्‍चं बन्धुकेरो, नाळिकिया नाम इत्थिया पुत्तो नाळिकेरो, समणस्स उपज्झायस्स पुत्तो सामणेरो, समणिया पवत्तिनिया धीता सामणेरी इच्‍चादि।&lt;br&gt;&#xA;४३५. ण्य दिच्‍चादीहि [क॰ ३४७; रू॰ ३६८; नी॰ ७५६; चं॰ २.४.२; पा॰ ४.१.८५]।&lt;br&gt;&#xA;छट्ठुन्तेहि दितिइच्‍चादीहि तस्स अपच्‍चन्ति अत्थे णानुबन्धो यपच्‍चयो होति वा।&lt;br&gt;&#xA;४३६. लोपोवण्णिवण्णानं [क॰ २६१; रू॰ ३६९; नी॰ ५०९]।&lt;br&gt;&#xA;ये परे अवण्णस्स इवण्णस्स च लोपो होतीति ण्यम्हि परे अवण्णि’वण्णानं लोपो।&lt;br&gt;&#xA;दितिया नाम देवधीताय अपच्‍चं देच्‍चो, अदितिया अपच्‍चं आदिच्‍चो।&lt;br&gt;&#xA;तत्थ इवण्णलोपे ‘तवग्गवरणानं ये चवग्गबयञा’ति यम्हि परे तवग्गस्स चवग्गत्तं, पुन ‘वग्गलसेहि ते’ति यस्स पुब्बरूपत्तं, कुण्डनिया अपच्‍चं कोण्डञ्‍ञो।&lt;br&gt;&#xA;४३७. उवण्णस्सावङ सरे [क॰ ३४८; रू॰ ३७१; नी॰ ७५७]।&lt;br&gt;&#xA;सरे परे उवण्णस्स अवङ होतीति उवण्णस्स अवत्तं। ‘तवग्गवरणान…’न्ति सुत्तेन वस्स बत्तं, पुन ‘वग्गलसेहि ते’ति सुत्तेन यस्स पुब्बरूपत्तं, भातुनो अपच्‍चं भातब्यो।&lt;br&gt;&#xA;४३८. आ णि [क॰ ३४७; रू॰ ३६८; नी॰ ७५६; चं॰ २.४.१९; पा॰ ४.१.९५]।&lt;br&gt;&#xA;रस्सा’कारन्ततो अपच्‍चत्थे णानुबन्धो रस्सि’पच्‍चयो होति वा।&lt;br&gt;&#xA;दक्खस्स अपच्‍चं दक्खि। एवं दोणि, वासवि, सक्यपुत्ति, नाटपुत्ति, दासपुत्ति, दारुनो अपच्‍चं दारवि [विचारेतब्बमिदं], वरुणस्स अपच्‍चं वारुणि । एवं कण्डि, बालदेवि, पावकि, जिनदत्तस्स अपच्‍चं जेनदत्ति, सुद्धोदनि, अनुरुद्धि इच्‍चादि।&lt;br&gt;&#xA;४३९. राजतो ञो जातियं [क॰ ३४७; रू॰ ३६८; नी॰ ७५६; चं॰ २.४.७०; पा॰ ४.१.१३७]।&lt;br&gt;&#xA;जातियं गम्यमानायं राजसद्दम्हा अपच्‍चत्थे ञपच्‍चयो होति वा।&lt;br&gt;&#xA;रञ्‍ञो अपच्‍चं राजञ्‍ञो, राजकुलस्स पुत्तोति अत्थो।&lt;br&gt;&#xA;जातियन्ति किं? राजपुत्तो।&lt;br&gt;&#xA;४४०. खत्ता यिया [क॰ ३४७; रू॰ ३६८; नी॰ ७५६; चं॰ २.४.६९; पा॰ ४.१.१३८]।&lt;br&gt;&#xA;जातियं गम्यमानायं खत्तसद्दम्हा अपच्‍चत्थे य, इयपच्‍चया होन्ति।&lt;br&gt;&#xA;खत्तकुलस्स अपच्‍चं खत्यो, खत्तियो।&lt;br&gt;&#xA;जातियन्त्वेव? खत्ति।&lt;br&gt;&#xA;४४१. मनुतो स्ससण [क॰ ३४८; रू॰ ३७१; नी॰ ७५३; चं॰ २.४.९४, ९५; पा॰ ४.१.१६१]।&lt;br&gt;&#xA;जातियं गम्यमानायं मनुसद्दम्हा अपच्‍चत्थे स्स, सणपच्‍चया होन्ति।&lt;br&gt;&#xA;मनुनो अपच्‍चं मनुस्सो, मानुसो, मनु नाम कप्पे आदिखत्तियो महासम्मतराजा, इत्थियं मनुस्सी, मानुसी,&lt;br&gt;&#xA;जातियन्त्वेव? माणवो।&lt;br&gt;&#xA;४४२. जनपदनामस्मा जनखत्तिया रञ्‍ञे च णो [क॰ ३५२; रू॰ ३७६; नी॰ ७६५; चं॰ २.४.९६; पा॰ ४.१.१६८; ‘‘जनपदनामस्मा खत्तिया…’’ (बहूसु)]।&lt;br&gt;&#xA;जनवाचिना च खत्तियवाचिना च जनपदनामम्हा रञ्‍ञे च अपच्‍चे च णो होति।&lt;br&gt;&#xA;पञ्‍चालानं जनानं राजा पञ्‍चालो, पञ्‍चालस्स खत्तियस्स अपच्‍चं पञ्‍चालो। एवं कोसलो, मागधो, ओक्‍काको [दी॰ नि॰ १.२६७]।&lt;br&gt;&#xA;जनपदनामस्माति किं? दसरथरञ्‍ञो पुत्तो दासरथि [दासरट्ठि]।&lt;br&gt;&#xA;जनखत्तियाति किं? पञ्‍चालस्स ब्राह्मणस्स अपच्‍चं पञ्‍चालि।&lt;br&gt;&#xA;४४३. ण्य कुरुसिवीहि [क॰ ३४६; रू॰ ३६७; नी॰ ७५५; चं॰ २.४.१०१ …पे॰… ४.१.१७२]।&lt;br&gt;&#xA;कुरु, सिविसद्देहि अपच्‍चे रञ्‍ञे च ण्यो होति।&lt;br&gt;&#xA;कुरुरञ्‍ञो अपच्‍चं कोरब्यो [जा॰ १.१४.२२८, २३२, २३६], कुरुरट्ठवासीनं राजा कोरब्यो, कोरब्बो, पुब्बरूपत्तं, सिविरञ्‍ञो अपच्‍चं सेब्यो, सिविरट्ठवासीनं राजा सेब्यो।&lt;br&gt;&#xA;अपच्‍चरासि निट्ठितो।&lt;/p&gt;</description>
    </item>
    <item>
      <title>०६. आख्यातकण्ड</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/06_AkhyAtakaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/06_AkhyAtakaNDa/</guid>
      <description>&lt;p&gt;६. आख्यातकण्ड&lt;/p&gt;&#xA;&lt;h2 id=&#34;सदधकततरप&#34;&gt;सुद्धकत्तुरूप&lt;/h2&gt;&#xA;&lt;p&gt;अथ धातुपच्‍चयसंसिद्धं काल, कारक, पुरिस, सङ्ख्याभेददीपकं लिङ्गभेदरहितं क्रियापधानवाचकं त्याद्यन्तनामकं आख्यातपदं दीपियते।&lt;br&gt;&#xA;तत्थ क्रियं धारेतीति धातु। सा पकतिधातु, विकतिधातु, नामधातुवसेन तिविधा।&lt;br&gt;&#xA;तत्थ भू, हू, गमु, पच इच्‍चादि पकतिधातु नाम सभावेन सिद्धत्ता।&lt;br&gt;&#xA;तितिक्ख, तिकिच्छ, बुभुक्ख, जिघच्छइच्‍चादि विकतिधातु नाम सङ्खतवसेन सिद्धत्ता।&lt;br&gt;&#xA;पुत्तीय, पब्बताय इच्‍चादि नामधातु नाम नामभूतस्स सतो क्रियवाचीपच्‍चययोगेन धातुट्ठाने ठितत्ता।&lt;br&gt;&#xA;पकतिधातु च सकम्मिका’कम्मिकवसेन दुविधा।&lt;br&gt;&#xA;तत्थया धातु कम्मापेक्खं क्रियं वदति, सा सकम्मिका नाम। गामं गच्छति, ओदनं पचति इच्‍चादि।&lt;br&gt;&#xA;या कम्मनिरपेक्खं क्रियं वदति, सा अकम्मिका नाम। भवति, होति, तिट्ठति, सेति इच्‍चादि।&lt;br&gt;&#xA;सकम्मिका च एककम्मिक, द्विकम्मिकवसेन दुविधा।&lt;br&gt;&#xA;तत्थ या एककम्मापेक्खं क्रियं वदति, सा एककम्मिका नाम। गामं गच्छति, ओदनं पचति इच्‍चादि।&lt;br&gt;&#xA;या पधाना’पधानवसेन कम्मद्वयापेक्खं क्रियं वदति, सा द्विकम्मिका नाम।&lt;br&gt;&#xA;सा च न्यादि, दुहादिवसेन दुविधा।&lt;br&gt;&#xA;तत्थ या धातु पापनत्था होति, सा न्यादि नाम। अजं गामं नेति, भारं गामं वहति, साखं गामं आकड्ढति।&lt;br&gt;&#xA;सेसा द्विकम्मिका दुहादि नाम। गाविं खीरं दुहति, ब्राह्मणं कम्बलं याचति, दायकं भिक्खं भिक्खति, गोणं वजं रुन्धति, भगवन्तं पञ्हं पुच्छति, सिस्सं धम्मं अनुसासति, भगवा भिक्खू एतं [वचनं] अवोच, राजा अमच्‍चं वचनं ब्रवीति इच्‍चादि।&lt;br&gt;&#xA;तत्थ यदा कम्मस्मिं रूपं सिज्झति, तदा विभत्ति, पच्‍चया न्यादिम्हि पधानकम्मं वदन्ति, दुहादिम्हि अपधानकम्मं, सब्बधातूसु कारितयोगे कारितकम्मन्ति, सब्बञ्‍चेतं धातूनं पकतिअत्थवसेन वुत्तं, अनेकत्थत्ता पन धातूनं अत्थन्तरवचने वा नानुपसग्गयोगे वा अकम्मिकापि सकम्मिका होन्ति, सकम्मिकापि अकम्मिका होन्ति।&lt;br&gt;&#xA;अत्थन्तरवचने ताव –&lt;br&gt;&#xA;विद – सत्तायं, धम्मो विज्‍जति, संविज्‍जति।&lt;br&gt;&#xA;विद – ञाणे, धम्मं विदति।&lt;br&gt;&#xA;विद – लाभे, धनं विन्दति।&lt;br&gt;&#xA;विद – अनुभवने, सुखं वेदेति, विपाकं पटिसंवेदेति [म॰ नि॰ ३.३०३]।&lt;br&gt;&#xA;विद – आरोचने, वेदयामहं भन्ते वेदयतीति मं धारेतु [चूळव॰ अट्ठ॰ १०२], कारणं निवेदेति, धम्मं पटिवेदेति इच्‍चादि।&lt;br&gt;&#xA;नानुपसग्गयोगे –&lt;br&gt;&#xA;पद-गतियं, मग्गं पज्‍जति, पटिपज्‍जति, मग्गो उप्पज्‍जति, निपज्‍जति, सम्पज्‍जति, भोगो भवति, सम्भवति, भोगं अनुभवति, तण्हं अभिभवति, परिभवति, अधिभवति, अरञ्‍ञं अभिसम्भवति, अज्झोगाहतीति अत्थो। गच्छन्तं मग्गे अभिसम्भवति, सम्पापुणातीति अत्थो इच्‍चादि।&lt;br&gt;&#xA;पदानं ब्यञ्‍जनसम्पत्तिया वा अत्थसम्पत्तिया वा उपकारका विभत्ति, पच्‍चया पच्‍चया नाम।&lt;br&gt;&#xA;तत्थ विभत्तियो त्यादि, त्वादिइच्‍चादिना अट्ठविधा भवन्ति, सरूपतो छन्‍नवुतिविधा।&lt;br&gt;&#xA;तत्थ पुब्बछक्‍कभूतानि अट्ठचत्तालीसरूपानि परस्सपदानि नाम। परछक्‍कभूतानि अट्ठचत्तालीसरूपानि अत्तनोपदानि नाम।&lt;br&gt;&#xA;तत्थ परहितपटिसंयुत्तेसु ठानेसु पवत्तिबहुलानि पदानि परस्सपदानि नाम। अत्तहितपटिसंयुत्तेसु पवत्तिबहुलानि अत्तनोपदानि नामाति एके।&lt;br&gt;&#xA;परो वुच्‍चति कत्ता सब्बक्रियासाधारणत्ता, अत्ता वुच्‍चति कम्मं सकसकक्रियासाधारणत्ता, परस्स अभिधायकानि पदानि परस्सपदानि, अत्तनो अभिधायकानि पदानि अत्तनोपदानीति अञ्‍ञे।&lt;br&gt;&#xA;अत्ता वुच्‍चति पदत्थानं सरीरभूता क्रिया, कत्तुना पन साध्यट्ठेन क्रियरूपानि भाव, कम्मानिपि अत्ताति वुच्‍चन्ति। साधकट्ठेन तेहि परभूतो कत्ता परो नामाति अपरे।&lt;br&gt;&#xA;अत्ता वुच्‍चति अम्हत्थो, परो वुच्‍चति तुम्ह, नामत्थो, पुब्बछक्‍कानि परबहुलत्ता परस्सपदानि नाम, परछक्‍कानि पन रूळ्हीवसेन अत्तनोपदानि नामातिपि वदन्ति। इदं न युज्‍जति परछक्‍केसु तब्बहुलमत्तस्सापि असिद्धत्ता। पाळिभासं पन पत्वा द्विन्‍नं छक्‍कानं अत्तहित, परहितेसु वा तीसु कारकेसु वा पवत्तिनानात्तं न दिस्सतियेव, तस्मा इमस्मिं गन्थे तं नामद्वयं न गहितन्ति दट्ठब्बं।&lt;br&gt;&#xA;पच्‍चया पन चतुब्बिधा विकरण, किच्‍च, कारित, धातुपच्‍चयवसेन।&lt;br&gt;&#xA;तत्थ ये धातुसिद्धानि त्यादिपदानि तब्बादिपदानि च गणविभागवसेन अञ्‍ञमञ्‍ञं विसदिसरूपानि करोन्ति, ते विकरणपच्‍चया नाम, ल, य, णोइच्‍चादयो।&lt;br&gt;&#xA;भाव, कम्मविसयो क्यो किच्‍चपच्‍चयो नाम।&lt;br&gt;&#xA;परेसं आणापनसङ्खाते पयोजकब्यापारे पवत्ता णि, णापिपच्‍चया कारितपच्‍चया नाम।&lt;br&gt;&#xA;विसुं तंतंक्रियवाचीभावेन धातुरूपा ख, छ, सइच्‍चादिका पच्‍चया धातुपच्‍चया नाम।&lt;br&gt;&#xA;‘‘काल, कारक, पुरिस, सङ्ख्याभेददीपक’’न्ति एत्थ अतीत, पच्‍चुप्पन्‍ना’नागत, कालविमुत्तवसेन कालभेदो चतुब्बिधो।&lt;br&gt;&#xA;तत्थ हिय्यत्तनी, अज्‍जत्तनी [अज्‍जतनी (बहूसु)], परोक्खाति इमा तिस्सो विभत्तियो अतीते काले वत्तन्ति।&lt;br&gt;&#xA;वत्तमाना, पञ्‍चमीति द्वे पच्‍चुप्पन्‍ने।&lt;br&gt;&#xA;एका भविस्सन्ती अनागते।&lt;br&gt;&#xA;सत्तमी, कालातिपत्तीति द्वे कालविमुत्ते वत्तन्ति, अयं किर पोराणिको विभत्तीनं कमो, सो च पाळिया समेतियेव।&lt;br&gt;&#xA;‘‘सब्बे सद्धम्मगरुनो, विहंसु विहरन्ति च।&lt;br&gt;&#xA;अथोपि विहरिस्सन्ति, एसा बुद्धान धम्मता’’ति [अ॰ नि॰ ४.२१] च –&lt;br&gt;&#xA;‘‘अब्भतीता च ये बुद्धा, वत्तमाना अनागता’’ति च [अप॰ थेर १.१.५८८] पाळी। इमस्मिं कमे पञ्‍चमी, सत्तमीति नामद्वयम्पि अन्वत्थवसेन सिद्धं भवति। पच्छा पन गरुनो वत्तिच्छावसेन विभत्तीनं नानाकमं करोन्ति।&lt;br&gt;&#xA;कत्तु, कम्म, भावा पन कारकभेदो नाम। तत्थ भावो दुविधो साध्य, साधनवसेन विसेसन, विसेस्यवसेन च। तत्थ धात्वत्थक्रिया साध्यभावो नाम। पच्‍चयत्थक्रिया साधनभावो नाम।&lt;br&gt;&#xA;तेसु साध्यभावो नानाधातूनं वसेन नानाविधो होति। साधनभावो नानाधात्वत्थानं पवत्ताकारसङ्खातेन एकट्ठेन एकोव होति। सो पन यथा जाति नाम अनुप्पन्‍नपक्खे ठिते सङ्खतधम्मे उप्पादेन्ती विय खायति, तथा वोहारविसयमत्ते ठिते सब्बधात्वत्थे पातुभोन्ते करोन्तो विय खायति, तस्मा सो साधनन्ति च कारकन्ति च वुच्‍चति। यथा च जातिवसेन उप्पन्‍ना सङ्खतधम्मा ‘‘चिन्तनं जातं, फुसनं जात’’ मिच्‍चादिना एकन्तमेव जातिं विसेसेन्ति, तथा पच्‍चयत्थवसेन पातुभोन्ता नानाधात्वत्थापि ‘‘भुय्यते, गम्यते, पच्‍चते, भवनं, गमनं, पचन’’ मिच्‍चादिना एकन्तमेव पच्‍चयत्थं विसेसेन्ति। वत्तिच्छावसेन पन भावसाधनपदेसु धात्वत्थ, पच्‍चयत्थानं अभेदोपि वत्तुं युज्‍जतियेव। इध पन द्वीसु भावेसु साधनभावो अधिप्पेतोति।&lt;br&gt;&#xA;पठम, मज्झिमु’त्तमपुरिसा पुरिसभेदो। ‘पुरिसो’ति च ‘‘यंकिञ्‍चायं पुरिसपुग्गलो पटिसंवेदेति सुखं वा दुक्खं वा अदुक्खमसुखं वा’’ति [म॰ नि॰ ३.१] एत्थ अत्ता एव वुच्‍चति, सो च अत्ता ‘‘सो करोति, सो पटिसंवेदेती’’ति [अ॰ नि॰ ६.४३; विसुद्धि॰ २.५८०] एत्थ कारकोति वुच्‍चति। इति ‘पुरिसो’ति कारको एव।&lt;br&gt;&#xA;सो च तिविधो नामत्थो, तुम्हत्थो, अम्हत्थो चाति। तत्थ अत्तनो अज्झत्तसन्तानभूतत्ता अम्हत्थो उत्तमपुरिसो नाम, सेसा पन कमेन पठमपुरिसो, मज्झिमपुरिसोति वुच्‍चन्ति। विभत्तियो पन तद्दीपकत्ता पठमपुरिसादिनामं लभन्ति। इदञ्‍च नामं कारकभेदे अन्तोगधमेवाति कत्वा इमस्मिं गन्थे न गहितन्ति।&lt;br&gt;&#xA;सङ्ख्याभेदो दुविधो एकत्त, बहुत्तवसेन।&lt;br&gt;&#xA;‘लिङ्गभेदरहित’न्ति ‘‘पुरिसो गच्छति, इत्थी गच्छति, कुलं गच्छति’’ इच्‍चादीसु ‘पुरिसो’इच्‍चादीनं अभिधेय्यपदानं लिङ्गानुगतो रूपभेदो आख्यातपदे नत्थि।&lt;br&gt;&#xA;‘क्रियापधानवाचक’न्ति एत्थ क्रियं एव पधानतो अभिधाति, न नामपदं विय दब्बं पधानतो अभिधातीति अधिप्पायो।&lt;br&gt;&#xA;तत्थ क्रिया नाम धात्वत्थभावो वुच्‍चति, सा च कालवसेन अतीतक्रिया, पच्‍चुप्पन्‍नक्रिया, अनागतक्रिया, कालविमुत्तक्रियाति चतुब्बिधा होति।&lt;br&gt;&#xA;आणत्तिक्रिया, आसिट्ठक्रिया, अनुमतिक्रिया, परिकप्पक्रिया, अरह, सक्‍क, विधि, निमन्तना’मन्तनादिक्रियाति बहुविधो क्रियाभेदोति।&lt;br&gt;&#xA;भू-सत्तायं, सन्तस्स भावो सत्ता, तस्सं सत्तायं, भूधातु सत्तायमत्थे वत्तते, सब्बपदत्थानं सद्द, बुद्धिविसयभावेन विज्‍जमानभावे वत्ततेत्यत्थो।&lt;br&gt;&#xA;५६१. क्रियत्था [क॰ ४३२, ४५५; रू॰ ३६२, ५३०; नी॰ ९०५, ९३६; पा॰ ३.१.९१]।&lt;br&gt;&#xA;अधिकारसुत्तमिदं, क्रियत्था परं विभत्ति, पच्‍चया भवन्तीति अत्थो। क्रिया अत्थो यस्साति क्रियत्थो। पकतिधातु, विकतिधातु, नामधातुवसेन तिविधो धातु, कारितपच्‍चयन्तरूपम्पि विकतिधातुम्हि सङ्गय्हति।&lt;br&gt;&#xA;५६२. वत्तमानेति अन्ति सि थ मि म ते अन्ते से व्हे ए म्हे [क॰ ४१४; रू॰ ४२८; नी॰ ८७२; चं॰ १.२.८२; पा॰ ३.२.१२३]।&lt;br&gt;&#xA;आरभित्वा निट्ठं अनुपगतो भावो वत्तमानो नाम, तंसम्बन्धीकालोपि तदूपचारेन वत्तमानोति वुच्‍चति। वत्तमाने काले क्रियत्था परं त्यादिविभत्तियो भवन्ति। अयञ्‍च विभत्ति त्यादीति च वत्तमानकालविसयत्ता वत्तमानाति च सिज्झति।&lt;br&gt;&#xA;५६३. पुब्बापरछक्‍कानमेकानेकेसु तुम्हम्हसेसेसु द्वे द्वे मज्झिमुत्तमपठमा [क॰ ४०८; रू॰ ४३१; नी॰ ८६७]।&lt;br&gt;&#xA;तुम्हनामं, अम्हनामं, तदुभयतो सेसनामन्ति तीसु नामेसु पयुज्‍जमानेसु वा गम्यमानेसु वा एकस्मिं वा अनेकेसु वा अत्थेसु पुब्बछक्‍क, परछक्‍कानं द्वे द्वे मज्झिम, उत्तम, पठमा विभत्तियो भवन्ति। ‘‘उत्तमन्ति उत्तरं अन्तिम’’न्ति चूळमोग्गल्‍लाने वुत्तं।&lt;br&gt;&#xA;एत्थ च विभत्तिविधानमुखेन तंतंसञ्‍ञाविधानम्पि सिद्धं होति।&lt;br&gt;&#xA;कथं?ति, अन्ति, सि, थ, मि, म इति पुब्बछक्‍कं नाम।&lt;br&gt;&#xA;ते, अन्ते, से, व्हे, ए, म्हे इति परछक्‍कं नाम।&lt;br&gt;&#xA;पुब्बछक्‍के च-ति, अन्तिद्वयं पठमदुकं नाम, सि, थद्वयं मज्झिमदुकं नाम, मि, मद्वयं उत्तमदुकं नाम। एवं परछक्‍के।&lt;br&gt;&#xA;तत्थ तुल्याधिकरणभूते सेसनामे पयुज्‍जमाने वा गम्यमाने वा पठमदुकं भवति। तथा तुम्हनामे मज्झिमदुकं, अम्हनामे उत्तमदुकं। दुकेसु च एकस्मिं अत्थे वत्तब्बे एकवचनं, बहुम्हि वत्तब्बे बहुवचनं।&lt;br&gt;&#xA;एत्थ च नामानं अत्थनिस्सिता कत्वत्थ, कम्मत्था इध नामत्थाति वुच्‍चन्ति। कत्तु, कम्मसङ्खाते यस्मिं नामत्थे त्यादिविभत्तियो भवन्ति, सो नामत्थो त्यादिवाचकानं एव वाच्‍चभूतो वुत्तत्थो नाम होति, न स्यादिविभत्तीनं।&lt;br&gt;&#xA;वुत्तकत्तु, कम्माधिट्ठानस्स च लिङ्गत्थस्स वाचकं नामपदं अभिधेय्यपदं नाम, एतदेव तुल्याधिकरणपदन्ति च वुच्‍चति।&lt;br&gt;&#xA;अमादयो च अत्थवाचकविभत्तियो एतस्मिं ओकासं न लभन्ति, लिङ्गत्थमत्तजोतिका पठमाविभत्ति एव ओकासं लभति। एवरूपानि तुल्याधिकरणभूतानि अभिधेय्यपदानि सन्धाय सुत्ते ‘तुम्हम्हसेसेसू’ति वुत्तं।&lt;br&gt;&#xA;इदञ्‍च सुत्तं सुद्धेहि तुम्ह’म्ह, सेसनामेहि युत्तवाक्ये च मिस्सकेहि युत्तवाक्ये चाति द्वीसु द्वीसु वाक्येसु वेदितब्बं।&lt;br&gt;&#xA;तत्थ सुद्धेहि युत्ते पच्‍चेकं दुकानि वत्तन्ति। यथा? सो गच्छति, ते गच्छन्ति, त्वं गच्छसि, तुम्हे गच्छथ, अहं गच्छामि, मयं गच्छामाति।&lt;br&gt;&#xA;तथा सुद्धद्वन्देपि। यथा? सो च सो च गच्छति, गच्छन्ति वा। ते च ते च गच्छन्ति, सो च ते च गच्छन्ति, त्वञ्‍च त्वञ्‍च गच्छसि, गच्छथ वा। तुम्हे च तुम्हे च गच्छथ, त्वञ्‍च तुम्हे च गच्छथाति।&lt;br&gt;&#xA;मिस्सकेहि युत्ते द्वन्दवाक्ये पन ‘विप्पटिसेधे’ति सङ्केतत्ता परदुकानि एव ओकासं लभन्ति, तेसु च बहुवचनानि एव। यथा? सो च त्वञ्‍च गच्छथ, सो च अहञ्‍च गच्छाम, त्वञ्‍च अहञ्‍च गच्छाम, सो च त्वञ्‍च अहञ्‍च गच्छाम। एकवचनचतुक्‍कं।&lt;br&gt;&#xA;ते च तुम्हे च गच्छथ, ते च मयञ्‍च गच्छाम, तुम्हे च मयञ्‍च गच्छाम, ते च तुम्हे च मयञ्‍च गच्छाम। बहुवचनचतुक्‍कं।&lt;br&gt;&#xA;सो च तुम्हे च गच्छथ, सो च मयञ्‍च गच्छाम, त्वञ्‍च मयञ्‍च गच्छाम, सो च त्वञ्‍च मयञ्‍च गच्छाम। एकवचनमूलचतुक्‍कं।&lt;br&gt;&#xA;ते च त्वञ्‍च गच्छथ, ते च अहञ्‍च गच्छाम, तुम्हे च अहञ्‍च गच्छाम, ते च तुम्हे च अहञ्‍च गच्छाम। बहुवचनमूलचतुक्‍कं।&lt;br&gt;&#xA;अपि च त्वञ्‍च सो च गच्छथ, अहञ्‍च सो च गच्छाम, त्वञ्‍च अहञ्‍च सो च गच्छाम, तुम्हे च सो च गच्छथ, मयञ्‍च सो च गच्छाम, त्वञ्‍च ते च गच्छथ, अहञ्‍च ते च गच्छामइच्‍चादीनिपि चतुक्‍कानि वेदितब्बानि।&lt;br&gt;&#xA;अत्रिमा पाळी – तुवञ्‍च पुत्तो सुणिसा च नत्ता, सम्मोदमाना घरमावसेथ [जा॰ १.८.७]। अहञ्‍च पुत्तो सुणिसा च नत्ता, सम्मोदमाना घरमावसेम [जा॰ १.८.७]।&lt;br&gt;&#xA;अहञ्‍च दानि आयस्मा च सारिपुत्तो भिक्खुसङ्घं परिहरिस्साम [म॰ नि॰ २.१६०]।&lt;br&gt;&#xA;अहञ्‍च इमे च भिक्खू समाधिना निसीदिम्हा।&lt;br&gt;&#xA;अहञ्‍च भरिया च दानपती अहुम्हा [जा॰ २.२२.१५९३]।&lt;br&gt;&#xA;अहञ्‍च सामिको च दानपती अहुम्हा [जा॰ २.२२.१६१७] इच्‍चादि।&lt;br&gt;&#xA;यं पन ‘‘सो च गच्छति, त्वञ्‍च गच्छसी’’ति वत्तब्बे ‘‘तुम्हे गच्छथा’’ति वा ‘‘सो च गच्छति, अहञ्‍च गच्छामी’’ति वत्तब्बे ‘‘मयं गच्छामा’’ति वा वचनं, तं पकतिबहुवचनमेव, न परोपुरिसबहुवचनं।&lt;br&gt;&#xA;यञ्‍च कच्‍चायने – ‘‘सब्बेसमेकाभिधाने परो पुरिसो’’ति [नी॰ २१६ पिट्ठे] सुत्तं, तत्थपि सब्बेसं द्विन्‍नं वा तिण्णं वा मिस्सकभूतानं नाम, तुम्ह’म्हानं एकतो अभिधाने मिस्सकद्वन्दवाक्ये परो पुरिसो योजेतब्बोति अत्थो न न सम्भवतीति।&lt;br&gt;&#xA;५६४. कत्तरि लो [क॰ ४५५; रू॰ ४३३; नी॰ ९२५]।&lt;br&gt;&#xA;अपरोक्खेसु मान, न्त, त्यादीसु परेसु क्रियत्था परं कत्तरि लानुबन्धो अपच्‍चयो होति। लानुबन्धो ‘ऊलस्से’ति सुत्ते विसेसनत्थो।&lt;br&gt;&#xA;एतेन यत्थ मान, न्त, त्यादयो कत्तरि वत्तन्ति, तत्थ अयं लपच्‍चयोति लपच्‍चयेन तेसं कत्तुवाचकभावं ञापेति, एस नयो ‘‘क्यो भावकम्मेसु…’’ इच्‍चादीसुपि।&lt;br&gt;&#xA;एत्थ च विकरणपच्‍चया नाम ब्यञ्‍जनपूरणा एव होन्ति, न अत्थपूरणा, तस्मा यस्मिं पयोगे तेहि विना पदरूपं न सिज्झति, तत्थेव ते वत्तन्ति। यत्थ सिज्झति, तत्थ न वत्तन्ति, अयम्पि लपच्‍चयो धातुतो परं विभत्तिसरे वा आगमसरे वा असन्ते वत्तति, सन्ते पन ‘‘पचामि, पचाम, पचाहि, गमेति, गमेन्ति, वज्‍जेति, वज्‍जेन्ति’’-इच्‍चादीसु कारियन्तरत्थाय वत्तति। यत्थ च पच्‍चयानं लोपो विहितो, तत्थ गणन्तर, रूपन्तरप्पसङ्गपटिसिद्धाय वत्तति, अञ्‍ञत्थ न वत्तति।&lt;br&gt;&#xA;५६५. युवण्णानमेओ पच्‍चये [क॰ ४८५; रू॰ ४३४; नी॰ ९७५; चं॰ १.१.८२; पा॰ ३.१.६०]।&lt;br&gt;&#xA;विभत्ति, पच्‍चया पच्‍चयो नाम। इ, की, खि, चि, जि इच्‍चादयो इवण्णा नाम। चु, जु, भू, हू इच्‍चादयो उवण्णा नाम। पच्‍चये परे एकक्खरधात्वन्तानं इवण्णु’वण्णानं कमेन ए, ओवुद्धियो होन्ति। ‘परो क्‍वची’ति परसरलोपो।&lt;br&gt;&#xA;संपुब्बो-सम्भोति , सम्भोन्ति, सम्भोसि, सम्भोथ, सम्भोमि, सम्भोम।&lt;br&gt;&#xA;अनुपुब्बो-अनुभवने, सो भोगं अनुभोति, ते भोगं अनुभोन्ति, त्वं भोगं अनुभोसि, तुम्हे भोगं अनुभोथ, अहं भोगं अनुभोमि, मयं भोगं अनुभोम।&lt;br&gt;&#xA;तत्थ यथा ‘‘नीलो पटो’’ति एत्थ नीलसद्दस्स अत्थो दुविधो वाच्‍चत्थो, अभिधेय्यत्थोति।&lt;br&gt;&#xA;तत्थ गुणसङ्खातो सकत्थो वाच्‍चत्थो नाम।&lt;br&gt;&#xA;गुणनिस्सयो दब्बत्थो अभिधेय्यत्थो नाम।&lt;br&gt;&#xA;नीलसद्दो पन वच्‍चात्थमेव उजुं वदति, नीलसद्दमत्तं सुणन्तो नीलगुणमेव उजुं जानाति, तस्मा ‘‘पटो’’ इति पदन्तरेन नीलसद्दस्स अभिधेय्यत्थो आचिक्खीयति।&lt;br&gt;&#xA;तथा ‘‘अनुभोती’’ति एत्थ तिसद्दस्स अत्थो दुविधो वाच्‍चत्थो, अभिधेय्यत्थोति।&lt;br&gt;&#xA;तत्थ कत्तुसत्तिसङ्खातो सकत्थो वाच्‍चत्थो नाम।&lt;br&gt;&#xA;सत्तिनिस्सयो लिङ्गत्थो अभिधेय्यत्थो नाम।&lt;br&gt;&#xA;तिसद्दो पन वाच्‍चत्थमेव उजुं वदति, न अभिधेय्यत्थं। ‘‘अनुभोती’’ति सुणन्तोसाध्यक्रियासहितं कत्तारमेव उजुं जानाति, न किञ्‍चि दब्बन्ति अत्थो। तस्मा ‘‘सो’’ इति पदन्तरेन तिसद्दस्स अभिधेय्यत्थो आचिक्खीयति, वाच्‍चत्थस्स पन तिसद्देनेव उजुं वुत्तत्ता ततियाविभत्तिया पुन आचिक्खितब्बकिच्‍चं नत्थि, लिङ्गत्थजोतनत्थं अभिधेय्यपदे पठमाविभत्ति एव पवत्ततीति। एस नयो सब्बत्थ।&lt;br&gt;&#xA;५६६. एओनमयवा सरे [क॰ ५१३, ५१४; रू॰ ४३५, ४९१; नी॰ १०२७, १०२८]।&lt;br&gt;&#xA;सरे परे ए, ओनं कमेन अय, अवा होन्ति। य, वेसु अ-कारो उच्‍चारणत्थो।&lt;br&gt;&#xA;भवति, भवन्ति, भवसि, भवथ।&lt;br&gt;&#xA;५६७. हिमिमेस्वस्स [क॰ ४७८; रू॰ ४३८; नी॰ ९५९]।&lt;br&gt;&#xA;हि, मि, मेसु परेसु अ-कारस्स दीघो होति।&lt;br&gt;&#xA;भवामि, भवाम।&lt;br&gt;&#xA;परछक्‍के – भवते, भवन्ते, भवसे, भवव्हे, भवे, भवम्हे।&lt;br&gt;&#xA;पपुब्बो भू-पवत्तियं, नदी पभवति।&lt;br&gt;&#xA;अध्या’भि, परिपुब्बो हिंसायं, अधिभवति, अभिभवति, परिभवति।&lt;br&gt;&#xA;विपुब्बो विनासे, पाकटे, सोभणे च, विभवति।&lt;br&gt;&#xA;परापुब्बो पराजये, पराभवति।&lt;br&gt;&#xA;अभि, संपुब्बो पत्तियं, अज्झोगाहे च, अभिसम्भवति, तथा पातुब्भवति, आविभवति इच्‍चादि।&lt;br&gt;&#xA;इति सुद्धकत्तुरूपं।&lt;/p&gt;</description>
    </item>
    <item>
      <title>०७. कितकण्ड</title>
      <link>https://vishvAsa.github.io/pALi/06_leDI_sayADo_gantha-sangaho/01_niruttidIpanI/07_kitakaNDa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/06_leDI_sayADo_gantha-sangaho/01_niruttidIpanI/07_kitakaNDa/</guid>
      <description>&lt;p&gt;७. कितकण्ड&lt;/p&gt;&#xA;&lt;h2 id=&#34;धतवनतवकररस&#34;&gt;धात्वन्तविकाररासि&lt;/h2&gt;&#xA;&lt;h2 id=&#34;वसयगरपरस&#34;&gt;विसंयोगरूपरासि&lt;/h2&gt;&#xA;&lt;p&gt;अथ धातुपच्चयसंसिद्धं काल, कारक, लिङ्ग, सङ्ख्या, क्रियाभेददीपकं दब्बप्पधानवाचकं कितकपदं दीपियते।&lt;br&gt;&#xA;तत्थ अतीतादयो कालभेदो नाम।&lt;br&gt;&#xA;कत्ता च कम्मञ्च करणञ्च सम्पदानञ्च अपादानञ्च अधिकरणञ्च भावो चाति सत्त साधनानि कारकभेदो नाम।&lt;br&gt;&#xA;इत्थिलिङ्गादीनि लिङ्गभेदो नाम।&lt;br&gt;&#xA;एकत्त, बहुत्तभेदो सङ्ख्याभेदो नाम।&lt;br&gt;&#xA;तस्सीलक्रिया, तद्धम्मक्रिया, तस्साधुकारक्रिया, अत्तमानक्रिया, अभिक्खञ्ञक्रिया, अरहक्रिया, सक्कक्रिया, पेसनक्रिया, अतिसग्गक्रिया, पत्तकालारोचनक्रिया, अवस्सम्भावीक्रियादयो क्रियाभेदो नाम।&lt;br&gt;&#xA;‘‘गमनं भवति, पचनं जानाति’’ इच्चादीसु पच्चयत्थभूतो भावो नाम साधनरूपो होति। जाति विय सङ्खतधम्मस्स धात्वत्थभूताय साध्यक्रियाय साधकत्ता लिङ्गत्तययुत्तो च होति, क्रिया, कारो, करणन्ति सिद्धत्ता सङ्ख्याभेदयुत्तो च होति-नानाधात्वत्थानञ्च कत्तु, कम्मानञ्च कालादीनञ्च भेदेन सरूपभेदसब्भवतो, तस्मा सोपि दब्बे एव सङ्गय्हतीति कत्वा ‘दब्बप्पधानवाचक’न्ति वुत्तं। सेसं सब्बं त्यादिकण्डे भावसाधनविनिच्छये वुत्तमेव।&lt;br&gt;&#xA;‘बहुल’न्ति च ‘क्रियत्था’ति च वत्तन्ते –&lt;br&gt;&#xA;७१५. कत्तरि भूते क्त क्तवन्तु क्तावी [क॰ ५५५; रू॰ ६१२; नी॰ ११४२; चं॰ १.२.६६ …पे॰… ३.२.१०२]।&lt;br&gt;&#xA;अभवीति भूतो, अतीतो, भूते वत्तब्बे क्रियत्था कत्तरि कानुबन्धा त, तवन्तु, तावीपच्चया होन्ति, कानुबन्धा ‘न ते कानुबन्धनागमेसू’ति सुत्ते विसेसनत्था।&lt;br&gt;&#xA;७१६. क्तो भावकम्मेसु [क॰ ५५६; रू॰ ६२२; नी॰ ११४३; चं॰ १.२.६७ …पे॰… ३.२.१०२; ३.४.७०]।&lt;br&gt;&#xA;भूते वत्तब्बे क्रियत्था भाव, कम्मेसु कानुबन्धो तपच्चयो होति।&lt;br&gt;&#xA;अभवीति भूतो-पुरिसो, भूता-इत्थी, भूतं-कुलं, कारिते धातुतो णानुबन्धानं पठमं सम्पत्तत्ता ‘न ते कानुबन्धनागमेसू’ति पटिसेधो न पापुणाति, ‘युवण्णानमेओ पच्चये’ति ओवुद्धि, ‘आवाया णानुबन्धे’ति ओस्स आवत्तं, ततो तपच्‍चयो।&lt;br&gt;&#xA;७१७. ञी ब्यञ्‍जनस्स [क॰ ६०५; रू॰ ५४७; नी॰ १२१०]।&lt;br&gt;&#xA;ब्यञ्‍जनादिपच्‍चयस्स आदिम्हि ञानुबन्धो ईकारो आगच्छति।&lt;br&gt;&#xA;कत्तरि-अभावयित्थाति भावितो-पुरिसो, भाविताइत्थी, भावितं-कुलं।&lt;br&gt;&#xA;कम्मे-अनुभूयित्थाति अनुभूतो-भोगो, अनुभूतासम्पत्ति, अनुभूतं-सुखं।&lt;br&gt;&#xA;कारिते-भावीयित्थाति भावितो-मग्गो, भावितापटिपदा, भावितं-चित्तं।&lt;br&gt;&#xA;तवन्तु , तावीसु-अभवीति भूतवा-पुरिसो, भूतवन्ती, भूतवती-इत्थी, भूतवं-कुलं, गुणवन्तुसमं। भूतावी-पुरिसो। भूताविनी-इत्थी, भूतावि-चित्तं, दण्डी, दण्डिनीसमं। पुरिसो भोगं अनुभूतो, पुरिसेन भोगो अनुभूतो।&lt;br&gt;&#xA;एत्थ च कितपच्‍चयानं अत्थो दुविधो वाच्‍चत्थो, अभिधेय्यत्थो चाति सब्बं त्यादिकण्डे वुत्तनयेन वेदितब्बं।&lt;br&gt;&#xA;पुरिमेसु पन छसु साधनेसु पच्‍चयानं अभिधेय्यत्थो पदन्तरेन आचिक्खीयति, भावसाधने पन अत्तनो धातुना एव।&lt;br&gt;&#xA;तत्थ च कत्तुसत्ति, कम्मसत्ति, करणसत्ति, सम्पदानसत्ति, अपादानसत्ति, अधिकरणसत्तिसङ्खातं वाच्‍चत्थं उजुं वदन्ता कितपच्‍चया अत्तनो अभिधेय्यपदेन समानलिङ्ग, विभत्ति, सङ्ख्यायुत्ता हुत्वा वदन्ति।&lt;br&gt;&#xA;तं यथा? –&lt;br&gt;&#xA;कत्तरि ताव-पुरिसो भोगं अनुभूतो, पुरिसा भोगं अनुभूता…पे॰… पुरिसेसु भोगं अनुभूतेसु, इत्थी भोगं अनुभूता, इत्थियो भोगं अनुभूतायो…पे॰… इत्थीसु भोगं अनुभूतासु, कुलं भोगं अनुभूतं, कुलानि भोगं अनभूतानि…पे॰… कुलेसु भोगं अनुभूतेसु।&lt;br&gt;&#xA;कम्मे-भोगो पुरिसेन अनुभूतो, भोगा पुरिसेन अनुभूता…पे॰… भोगेसु पुरिसेन अनुभूतेसु, सम्पत्ति पुरिसेन अनुभूता, सम्पत्तियो पुरिसेन अनुभूतायो…पे॰… सम्पत्तीसु पुरिसेन अनुभूतासु, सुखं पुरिसेन अनुभूतं, सुखानि पुरिसेन अनुभूतानि…पे॰… सुखेसु पुरिसेन अनुभूतेसु। एस नयो करणादीसुपि।&lt;br&gt;&#xA;एवं कितवाचका अत्तनो अभिधेय्यपदेन समानलिङ्ग, विभत्ति, सङ्ख्यायुत्ता हुत्वा तं तं साधनं वदन्ति।&lt;br&gt;&#xA;‘इत्थियमणतिकयक्या चा’ति इत्थियं तिपच्‍चयो, अनुभवनं, अनुभूयते वा अनुभूति। ‘‘तिस्सस्स अनुभूति, फुस्सस्स अनुभूति’’ इच्‍चादिका बहू अनुभूतियोपि सिज्झन्ति, तस्मा ‘‘अनुभूति, अनुभूतियो, अनुभूतिं, अनुभूतियो…पे॰… अनुभूतीसू’’ति युज्‍जति।&lt;br&gt;&#xA;५०३ ७१८. कत्तरि ल्तुणका [क॰ ५२७, ५३०; रू॰ ५६८, ५९०; नी॰ ११०९, १११४; चं॰ १.१.१३९; पा॰ ३.१.१३३, १३४]।&lt;br&gt;&#xA;कत्तुकारके क्रियत्था ल्तु, णका होन्ति, लानुबन्धो तुस्स कत्तरि निबन्धनत्थो, ‘ल्तुपितादीनमा’ति विसेसनत्थो च।&lt;br&gt;&#xA;अनुभवतीति अनुभूता, अनुभूतारो, सत्थुसमं।&lt;br&gt;&#xA;सामञ्‍ञविधानत्ता अरहत्थे सत्तिअत्थे तस्सील, तद्धम्म, तस्साधुकार, अत्तमानेसु च कालत्तये च भवन्ति।&lt;br&gt;&#xA;अरहत्थे-ब्रह्मणो ब्रह्मणिया परिग्गहिता।&lt;br&gt;&#xA;सत्तिअत्थे-भगवा अनुप्पन्‍नस्स मग्गस्स उप्पादेता।&lt;br&gt;&#xA;तस्सीलादीसु-पसय्हपवत्ता।&lt;br&gt;&#xA;अत्तमाने-अत्तानं पण्डितं मञ्‍ञतीति पण्डितमानिता।&lt;br&gt;&#xA;७१९. पुब्बेककत्तुकानं [क॰ ५६४; रू॰ ६४०; नीति॰ ११५०-६; चं॰ १.३.१३१; पा॰ ३.४.२१]।&lt;br&gt;&#xA;यासं विसेसन, विसेस्यानं द्विन्‍नं पुब्बा’परक्रियानं कत्ता एकोव होति। तासु पुब्बक्रियायं भावत्थे तुन, त्वान, त्वापच्‍चया होन्ति। ‘एओनमयवा सरे’ति ईकारे परे ओवुद्धिया अवत्तं।&lt;br&gt;&#xA;भोगं अनुभवितुन, अनुभुत्वान, अनुभुत्वा।&lt;br&gt;&#xA;एककत्तुकानन्ति किं? देवदत्तो भुञ्‍जि, यञ्‍ञदत्तो गच्छति।&lt;br&gt;&#xA;पुब्बेति किं? पच्छा भुञ्‍जति, पठमं पचति।&lt;br&gt;&#xA;बहुलाधिकारा समाना’परक्रियासुपि नानाकत्तुकासुपि तुनादयो भवन्ति। थक्‍कच्‍च दण्डो पतति, द्वारं संवरित्वा निक्खमति, पुरिसो सीहं दिस्वा भयं उप्पज्‍जतीति।&lt;br&gt;&#xA;यस्मिं वाक्ये अपरक्रियापदं न दिस्सति। यथा? पब्बतं अतिक्‍कम्म नदी, अतिक्‍कम्म नदिं पब्बतो, ये ते सन्ता विमोक्खा अतिक्‍कम्म रूपे अरूपाति, तत्थपि सत्ताक्रिया विञ्‍ञायतेव सब्बपदत्थानं सत्तानातिवत्तनतो। अपरक्रियारहिते असमानकत्तुके च वाक्ये पठमन्तयोगस्स दिट्ठत्ता कत्तरिपि तुनादीनं सम्भवो युत्तो।&lt;br&gt;&#xA;७२०. पटिसेधालंखलूनं तुन त्वान त्वा वा [पटिसेधेलंखलूनं तुनत्त्वान त्त्वा वा’ (बहूसु)]।&lt;br&gt;&#xA;पटिसेधत्थानं अलं, खलूनं योगे तुनादयो होन्ति वा।&lt;br&gt;&#xA;अलं भुत्वा, खलु भुत्वा, अलं भुत्तेन, खलु भुत्तेन वा।&lt;br&gt;&#xA;७२१. तुंतायेतवे भावे भविस्सतिक्रियायं तदत्थायं [क॰ ५६१-२-३; रू॰ ६३६, ६३८-९; नी॰ ११४८-९]।&lt;br&gt;&#xA;तस्सा तस्सा क्रियाय अत्थभूताय भविस्समानक्रियाय गम्यमानाय भावत्थे तुं, ताये, तवेपच्‍चया भवन्ति। सुत्तपदवड्ढनेन तुयेपच्‍चयोपि।&lt;br&gt;&#xA;अनुभवितुं गच्छति, अनुभविताये गच्छति, अनुभवितवे गच्छति, अनुभवितुं इच्छति, कामेति, सक्‍कोति, जानाति। तथा कालो अनुभवितुं, समयो अनुभवितुं, वेला अनुभवितुं । तथा अनुभवितुं मनो, अनुभवितुं सोको, चक्खु दट्ठुं, सोतं सोतुं, मनो विञ्‍ञातुं, हत्थो कातुं, पादो गन्तुं, धनु युज्झितुं, जळो वत्तुं, मन्दो गन्तुं, अलसो कत्तुन्ति।&lt;br&gt;&#xA;एत्थ च ‘‘कालो अनुभवितु’’न्तिआदीसु सत्तावसेन हेतुक्रिया सिज्झति, तस्मा ‘‘अनुभवितुं कालो भवती’’तिआदिना अत्थो वेदितब्बो।&lt;br&gt;&#xA;इमे पनेत्थ ताये, तुयेपयोगा – आगताम्ह इमं धम्मसमयं, दक्खिताये अपराजितसङ्घं [दी॰ नि॰ २.३३२]। अलञ्हि ते जग्घिताये, ममं दिस्वान एदिसं [जा॰ १.५.१३७]। को तादिसं अरहति खादिताये [जा॰ १.१६.९२], अत्थि हेहिति सो मग्गो, न सो सक्‍का न होतुये [बु॰ वं॰ २.९ ‘हेतुये’], अरहसि नं याचितुये तुवम्पि, अरहसि नो जानितुये कतानि इच्‍चादि।&lt;br&gt;&#xA;७२२. भावकम्मेसु तब्बानीया [क॰ ५४०; रू॰ ५४५; नी॰ ११२५]।&lt;br&gt;&#xA;भावे कम्मनि च तब्ब, अनीया होन्ति। सुत्तपदवड्ढनेन तब्य, ताय, तेय्यपच्‍चयापि होन्ति।&lt;br&gt;&#xA;अनुभवितब्बो-भोगो, अनुभवितब्बा-सम्पत्ति, अनुभवितब्बं-सुखं।&lt;br&gt;&#xA;बहुलाधिकारा कत्तादीस्वपि भवन्ति, तपन्तीति तपनीयापापधम्मा, उपट्ठातीति उपट्ठानीयो-सिस्सो। पवुच्‍चति एतेनाति पवचनीयो-उपज्झायो, निय्यन्ति एतेनाति निय्यानीयो, सो एव निय्यानिको।&lt;br&gt;&#xA;सिना-सोचेय्ये, सिनायन्ति एतेनाति सिनानीयंचुण्णं, दीयते अस्साति दानीयो-ब्राह्मणो। सम्मा वत्तति एत्थाति सम्मावत्तनीयो-गुरु।&lt;br&gt;&#xA;इध गाथा वुच्‍चति –&lt;br&gt;&#xA;अरहत्थे च सक्‍कत्थे, पत्तकाले च पेसने।&lt;br&gt;&#xA;तब्बादयो अतिसग्गे, अवस्साधमिणेसु च॥&lt;br&gt;&#xA;तत्थ ‘‘अरह सक्‍क विसिट्ठे कत्तरी’’ति वुत्तियं वुत्तं, तस्मा भवतीति भब्बो, भवितुं अरहतीति अत्थो, मज्‍जतीति मज्‍जं, मदनीयं, मज्‍जितुं सक्‍कोतीति अत्थो, एवम्पि युज्‍जति।&lt;br&gt;&#xA;पत्तकाले-कत्तब्बो भवता कटो, एस कालो कटकरणस्साति दीपेति।&lt;br&gt;&#xA;पेसने-गन्तब्बो भवता गामो, गच्छतु भवं गामन्ति दीपेति।&lt;br&gt;&#xA;अतिसज्‍जनं सम्बोधनं अतिसग्गो, उपदेसो चेव विधि च। तत्थ कत्तब्बा’कत्तब्बस्स कम्मस्स आचिक्खणं उपदेसो, दानं दातब्बं, सीलं रक्खितब्बं, पाणो न हन्तब्बो, अदिन्‍नं न आदातब्बं [दी॰ नि॰ ३.८५]। कत्तब्बा’कत्तब्बाकारदस्सनं विधि, सक्‍कच्‍चं दानं दातब्बं, नो असक्‍कच्‍चं।&lt;br&gt;&#xA;अवस्सके-गमनीयो अभिसम्परायो, अवस्सं गन्तब्बोति अत्थो।&lt;br&gt;&#xA;यं इणं अदेन्तस्स दण्डो आगच्छति, इदं अधमिणं नाम, सतं मे दातब्बं भवताति।&lt;br&gt;&#xA;इमे पनेत्थ तब्य, ताय, तेय्यपयोगा – न ब्राह्मणे अद्धिके तिट्ठमाने, गन्तब्यमाहु द्विपदिन्द सेट्ठ [जा॰ १.१०.१३ (गन्तब्ब)]। भूतगामपातब्यता, कामेसु पातब्यता [पाचि॰ ९०], अलज्‍जिताये लज्‍जन्ति [ध॰ प॰ ३१६], लज्‍जिताये न लज्‍जरे। घातेतायं वा घातेतुं, पब्बाजेतायं वा पब्बाजेतुं [म॰ नि॰ १.३५७], ञातेय्यं, दिट्ठेय्यं, पत्तेय्यं, विद्धेय्यं मं अमञ्‍ञथ [जा॰ २.२२.२९७]।&lt;br&gt;&#xA;त,ति , तु, तवन्तु, तावी, त्वा, त्वान, तुन, तुं, तवे, ताये, तुये, तब्ब। इमे तकारपच्‍चया नाम।&lt;br&gt;&#xA;कर, खनु, गा, गमु, जन, ठा, तनु, थर, धा, धर, नमु, पा, फर, भर, मन, मर, रमु, सर, हर, हन।&lt;br&gt;&#xA;७२३. गमादिरानं लोपोन्तस्स [क॰ ५८६-७; रू॰ ६००, ६३२; नी॰ ११९०, ११९१]।&lt;br&gt;&#xA;गमादीनं मकार, नकारन्तानं रकारन्तानञ्‍च धातूनं अन्तस्स लोपो होति कानुबन्धे तपच्‍चये परे त्वादिवज्‍जिते।&lt;br&gt;&#xA;कर-करणे, करीयित्थाति कतो-विहारो, कतागूहा, कतं-गेहं, सक्‍करीयित्थाति सक्‍कतो, महावुत्तिना सन्तस्स सो।&lt;br&gt;&#xA;‘करोतिस्स खो’ति पादितो करस्स कस्स खो, सङ्खरीयित्थाति सङ्खतो, अभिसङ्खतो, विसङ्खरित्थ विकिरीयित्थाति विसङ्खतो, उपकरीयित्थ सज्‍जीयित्थाति उपक्खटो, ‘तथनरानं टठणला’ति तस्स टो। एवं दुक्‍कटं।&lt;br&gt;&#xA;परितो करीयित्थाति परिक्खतो, पुरतो करीयित्थाति पुरक्खतो, पुरेक्खतो वा, महावुत्तिना पुरस्स एत्तं।&lt;br&gt;&#xA;खनु-अवदारणे, खञ्‍ञित्थाति खतो-आवाटो।&lt;br&gt;&#xA;गा-सद्दे।&lt;br&gt;&#xA;७२४. गापानमी [क॰ ५८८; रू॰ ६२०; नी॰ ११९२]।&lt;br&gt;&#xA;गा, पानं अन्तो ईकारो होति कानुबन्धे तपच्‍चये परे त्वादिवज्‍जिते।&lt;br&gt;&#xA;गायित्थाति गीतं, समोधानेत्वा गायित्थाति सङ्गीतोपरियत्तिधम्मो।&lt;br&gt;&#xA;गमु-गतिम्हि अगच्छीति गतो, अगच्छीयित्थाति वा गतो। एवं आगतो, उग्गतो, दुग्गतो, निग्गतो, विगतो, सुगतो, सङ्गतो, अनुगतो, अपगतो, अवगतो, उपगतो, अधिगतो।&lt;br&gt;&#xA;जन-जातियं।&lt;br&gt;&#xA;७२५. जनिस्सा [क॰ ५८५; रू॰ ६१९; नी॰ ११८९]।&lt;br&gt;&#xA;जनिस्स नस्स आ होति कानुबन्धे तपच्‍चये परे त्वादिवज्‍जिते।&lt;br&gt;&#xA;अजायित्थाति जातो, दुज्‍जातो, सुजातो, सञ्‍जातो, अनुजातो, अवजातो, अतिजातो।&lt;br&gt;&#xA;सुत्तविभत्तेन अञ्‍ञस्मिम्पि वण्णे परे नस्स आ होति, पुत्तं विजायित्वा, विजायितुं, विजायनं, विजायन्ती-इत्थी, विजायमाना, पुत्तं जनेतीति जाया इच्‍चादि, सब्बत्थ महावुत्तिना सरे परे यागमो, महावुत्तिना वा सब्बत्थ नस्स यादेसो आदिदीघो च।&lt;br&gt;&#xA;ठा-गतिनिवत्तियं।&lt;br&gt;&#xA;७२६. ठास्सि [क॰ ५८८; रू॰ ६२०; नी॰ ११९२]।&lt;br&gt;&#xA;ठास्स इ होति कानुबन्धे तकारे त्वादिवज्‍जिते।&lt;br&gt;&#xA;अट्ठासीति ठितो, उट्ठितो, निट्ठितो, सण्ठितो, अधिट्ठितो।&lt;br&gt;&#xA;तनु-वित्थारे, आतञ्‍ञित्थाति आततं, विततं, आततविततं, तूरियभेदो।&lt;br&gt;&#xA;थर-सन्थरणे, सन्थरीयित्थाति सन्थतो, वित्थतो।&lt;br&gt;&#xA;धा-धारणे।&lt;br&gt;&#xA;७२७. धास्स हि [क॰ ५१७; रू॰ ४८८; नी॰ ११०५]।&lt;br&gt;&#xA;धाधातुस्स धस्स हि होति कानुबन्धे तकारे त्वादिवज्‍जिते।&lt;br&gt;&#xA;आधीयित्थाति आहितो, आग्याहितो, विधीयित्थाति विहितो, निधीयित्थाति निहितो, सन्धीयित्थाति संहितो, ओधीयित्थाति ओहितो, अभिधीयित्थाति अभिहितो, पिधीयित्थाति पिहितो, अपिहितो। द्वित्ते पुब्बस्स ततियत्तं, ‘धास्स हो’ति सुत्तेन परस्स हत्तं, आदहितो, विदहितो, निदहितो, संदहितो, सद्दहितो वा, सन्‍निदहितो, ओदहितो, पिदहितो, अपिदहितो, परिदहितो।&lt;br&gt;&#xA;धर-धारणे, उद्धरीयित्थाति उद्धटो, समुद्धटो, निद्धटो, तस्स टत्तं।&lt;br&gt;&#xA;नमु-नमने, नमित्थाति नतो, उन्‍नतो, समुन्‍नतो, ओनतो, अवनतो।&lt;br&gt;&#xA;पा-पाने, ‘गापानमी’ति ईत्तं, पीयित्थाति पीतं।&lt;br&gt;&#xA;फर-फरणे, फरित्थ, फरीयित्थाति वा फुटो, विप्फुटो, सम्फुटो, ओफुटो, महावुत्तिना फस्स उत्तं, तस्स टत्तं।&lt;br&gt;&#xA;भर-धारणे, भरीयित्थाति भतो, आभतो, आभटो वा। उदकातलमुब्भतो, उब्भतं सङ्घेन कथिनं [महाव॰ ३१७], सम्भतं धनं।&lt;br&gt;&#xA;मन-ञाणे, मतो, महाजनेन सम्मतोति महासम्मतो, सम्मता सीमा [महाव॰ १३९], अनुमतो, अभिमतो।&lt;br&gt;&#xA;मर-पाणचागे, मरित्थाति मतो, कालङ्कतो।&lt;br&gt;&#xA;रमु-कीळायं, रमित्थाति रतो, अभिरतो।&lt;br&gt;&#xA;रमु-उपरमे , विरतो, पटिविरतो, उपरतो।&lt;br&gt;&#xA;सर-गति, चिन्तासु, बहुलाधिकारा कालत्तयेपि तपच्‍चयो, सरति, असरि, सरिस्सतीति सतो, अनुस्सतो, पतिस्सतो।&lt;br&gt;&#xA;हर-हरणे, हरीयित्थाति हतो, आहतो, निहतो।&lt;br&gt;&#xA;तस्स टत्ते-आहटो, निहटो, उदाहटो, समुदाहटो, अवहटो।&lt;br&gt;&#xA;हन-हिंसायं, हञ्‍ञित्थाति हतो, विहतो, समूहतो अविप्पवासो [महाव॰ १४५], समूहता सीमा [महाव॰ १४६]।&lt;br&gt;&#xA;तिपच्‍चयम्हि बहुलाधिकारा अकानुबन्धेपि अन्तलोपो। पठमं करीयतीति पकति, आकारो आकति, विकारो विकति, गायनं गीति, उग्गीति, सङ्गीति, अनुगायनं अनुगीति, गमनं गति, गन्तब्बाति वा गति, गच्छन्ति एत्थाति वा गति, आगमनं आगति, सुगति, दुग्गति, समागमनं सङ्गति, जननं जाति, जायन्ति एताय, एत्थाति वा जाति, ठानं ठिति, सण्ठिति, अवट्ठिति, पुनप्पुनं तननं सन्तति, धारेन्ति एतायाति धीति, महावुत्तिना ईत्तं।&lt;br&gt;&#xA;नमनं नति, उन्‍नति, समुन्‍नति, ओनति, अवनति, भरितब्बाति भति, मनति जानाति एतायाति मति, विविधा मति विमति, रमणं रति, आरमणं आरति, विरमणं विरति, अभिरमणं अभिरति, पटिविरमणं पतिविरति, सरणं सति, सरन्ति एतायाति वा सति, अनुस्सति, पटिस्सति, उपहननं उपहति।&lt;br&gt;&#xA;तवन्तुपच्‍चयम्हि-अकासीति कतवा, अहनीति हतवा।&lt;br&gt;&#xA;तावीपच्‍चयम्हि-कतावी, हतावी।&lt;br&gt;&#xA;त्वादीसु –&lt;br&gt;&#xA;७२८. तुंतुनतब्बेसु वा।&lt;br&gt;&#xA;करधातुस्स र-कारस्स आ होति वा तुं, तुन, तब्बेसु। तुनसद्देन त्वान, त्वापि सङ्गय्हन्ति।&lt;br&gt;&#xA;७२९. करस्सा तवे।&lt;br&gt;&#xA;करस्स र-कारस्स आ होति तवेपच्‍चयम्हि।&lt;br&gt;&#xA;कातुं, कातवे, कातुन, कातब्बं।&lt;br&gt;&#xA;यथा करस्स, तथा महावुत्तिना हरस्स रूपं सिज्झति, हाथुं, हातवे, हातुन। तेसं तुण्डेन हातून, मुञ्‍चे पुब्बकतं इणं [जा॰ १.१४.१०]।&lt;br&gt;&#xA;त्वाम्हि आस्स इत्तं, आहित्वा, सोण्डायुदकमाहित्वा [जा॰ १.१०.९ (…हत्वा)]।&lt;br&gt;&#xA;इति विसंयोगरूपरासि।&lt;/p&gt;</description>
    </item>
  </channel>
</rss>
