<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ पट्ठानुद्देस दीपनीपाठ on पाळिषु विश्वासटिप्पणयो</title>
    <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/</link>
    <description>Recent content in &#43;०४ पट्ठानुद्देस दीपनीपाठ on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/index.xml" rel="self" type="application/rss+xml" />
    
    
    <item>
      <title>०१. हेतुपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/01_hetupachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/01_hetupachchayo/</guid>
      <description>॥ नमो तस्स भगवतो अरहतो सम्मासम्बुद्धस्स॥
पट्ठानुद्देस दीपनीपाठ
१. हेतुपच्‍चयो
कतमो हेतुपच्‍चयो। लोभो हेतुपच्‍चयो। दोसो, मोहो, अलोभो, अदोसो, अमोहो हेतु पच्‍चयो।
कतमे धम्मा हेतुपच्‍चयस्स पच्‍चयुप्पन्‍ना। लोभ सहजाता चित्तचेतसिका धम्मा च रूपकलापाधम्मा च दोससह जाता मोहसहजाता अलोभसहजाता अदोससह जाता अमोहसहजाता चित्तचेतसिका धम्मा च रूपकलापा धम्मा च हेतुपच्‍चयतो उप्पन्‍ना हेतुपच्‍चयुप्पन्‍ना धम्मा।
सहजातरूपकलापा नाम सहेतुकपटिसन्धिक्खणे कम्मजरूपानि च पवत्तिकाले सहेतुकचित्तजरूपानि च। तत्थ पटिसन्धिक्खणो नाम पटिसन्धिचित्तस्स उप्पादक्खणो। पवत्तिकालो नाम पटिसन्धिचित्तस्स ठितिक्खणतो पट्ठाय याव चुतिकालं वुच्‍चति।</description>
    </item>
    
    <item>
      <title>०२. आरम्मणपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/02_ArammaNapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/02_ArammaNapachchayo/</guid>
      <description>२. आरम्मणपच्‍चयो
कतमो आरम्मणपच्‍चयो। सब्बेपि चित्तचेतसिका धम्मा सब्बेपि रूपधम्मा सब्बंपि निब्बानं सब्बापि पञ्‍ञत्तियो आरम्मण पच्‍चयो। न हि सो नाम एकोपि धम्मो अत्थि, यो चित्त चेतसिकानं आरम्मणं न होति। सङ्खेपतो पन आरम्मणं छब्बिधं होति रूपारम्मणं सद्दारम्मणं गन्धारम्मणं रसारम्मणं फोट्ठब्बारम्मणं धम्मारम्मणन्ति।
कतमे धम्मा आरम्मणपच्‍चयस्स पच्‍चयुप्पन्‍ना। सब्बेपि चित्त चेतसिकाधम्मा आरम्मणपच्‍चयस्स पच्‍चयुप्पन्‍ना। न हि किञ्‍चि चित्तं नाम अत्थि, यं चित्तं भूतेन वा अभूतेन वा आरम्मणेन विना पवत्तति।
तत्थ पच्‍चुप्पन्‍नं रूपारम्मणं दुविधस्स चक्खुविञ्‍ञाणचित्तस्स आरम्मणपच्‍चयो। पच्‍चुप्पन्‍नं सद्दारम्मणं दुविधस्स सोतविञ्‍ञाण चित्तस्स। पच्‍चुप्पन्‍नं गन्धारम्मणं दुविधस्स घानविञ्‍ञाणचित्तस्स। पच्‍चुप्पन्‍नं रसारम्मणं दुविधस्स जित्हविञ्‍ञाणचित्तस्स। पच्‍चुप्पन्‍नं तिविधं फोट्ठब्बारम्मणं दुविधस्स कायविञ्‍ञाणचित्तस्स। पच्‍चुप्पन्‍नानि तानि पञ्‍चारम्मणानि तिविधस्स मनोधातुचित्तस्स आरम्मणपच्‍चयो। सब्बानि तानि अतीतानागतपच्‍चुप्पन्‍नानि पञ्‍चारम्मणानि वा सब्बानि तेकालिकानि कालविमुत्तानि धम्मारम्मणानि वा छ सत्ततिविधानं मनोविञ्‍ञाणचित्तानं यथारहं आरम्मणपच्‍चयो।</description>
    </item>
    
    <item>
      <title>०३. अधिपतिपच्चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/03_adhipatipachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/03_adhipatipachchayo/</guid>
      <description>३. अधिपतिपच्चयो
दुविधो अधिपतिपच्चयो आरम्मणाधिपतिपच्चयो सह जाताधिपतिपच्चयो च। तत्थ कतमो आरम्मणाधिपतिपच्चयो। आरम्मणपच्चये वुत्तेसु आरम्मणेसु यानि आरम्मणानि अतिइट्ठानि होन्ति अतिकन्तानि अतिमनापानि गरुकतानि। तानि आरम्मणानि आरम्मणाधिपतिपच्चयो। तत्थ अतिइट्ठानीति सभावतो इट्ठानि वा होन्तु अनिट्ठानि वा, तेन तेन पुग्गलेन अतिइच्छितानि आरम्मणानि इध अतिइट्ठानि नाम।
तानि पन धम्मतो द्वे दोसमूलचित्तुप्पादे च द्वे मोमूह चित्तुप्पादे च दुक्खसहगतकायविञ्ञाणचित्तुप्पादे च ठपेत्वा अवसेसानि सब्बानि कामावचरचित्तचेतसिकानि च रूपारूप लोकुत्तरचित्तचेतसिकानि च सब्बानि अतिइट्ठरूपानि च होन्ति।
तेसुपि कामारम्मणानि गरुं करोन्तस्सेव आरम्मणा धिपतिपच्चयो। गरुं अकरोन्तस्स आरम्मणाधिपतिपच्चयो न होति। झानलाभिनो पन अत्तना पटिलद्धानि महग्गतझानानि अरियसावका च अत्तना पटिलद्धे लोकुत्तरधम्मे गरुं अकरोन्ता नाम नत्थि।</description>
    </item>
    
    <item>
      <title>०४. अनन्तरपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/04_anantarapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/04_anantarapachchayo/</guid>
      <description>४. अनन्तरपच्‍चयो
कतमो अनन्तरपच्‍चयो। अनन्तरे खणे निरुद्धो चित्त चेतसिकधम्मसमूहो अनन्तरपच्‍चयो।
कतमो धम्मो अनन्तरपच्‍चयस्स पच्‍चयुप्पन्‍नो। पच्छिमे अनन्तरे एव खणे उप्पन्‍नो चित्तचेतसिकधम्मसमूहो तस्स पच्‍चयस्स पच्‍चयुप्पन्‍नो।
एकस्मिं भवे पटिसन्धिचित्तं पठमभवङ्गचित्तस्स अनन्तर पच्‍चयो, पठम भवङ्गचित्तं दुतियभवङ्गचित्तस्स अनन्तरपच्‍चयोतिआदिना वत्तब्बो।
यदा पन धम्मयमके सुद्धावासानं दुतिये अकुसले चित्ते वत्तमानेति वुत्तनयेन तस्स सत्तस्स अत्तनो अभिनवं अत्तभावं आरब्भ एतं मम एसोहमस्मि एसो मे अत्ताति पवत्तं भवनिकन्तिक तण्हासहगतचित्तं उप्पज्‍जति। तदा पठमं द्विक्खत्तुं भवङ्गं चलति। ततो मनोद्वारावज्‍जनचित्तं उप्पज्‍जति। ततो सत्त भवनिकन्तिकजवनानि उप्पज्‍जन्ति। ततो परं भवङ्गवारो।</description>
    </item>
    
    <item>
      <title>०५. समनन्तरपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/05_samanantarapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/05_samanantarapachchayo/</guid>
      <description>५. समनन्तरपच्‍चयो
पच्‍चयधम्मविभागो च पच्‍चयुप्पन्‍नधम्मविभागो च अनन्तपच्‍चय सदिसो।
केनट्ठेन समनन्तरोति। सुट्ठु अनन्तरट्ठेन समनन्तरो। यथा सिलाथम्भादीसु रूपकलापा एकाबद्धा समानापि रूप धम्मभावेन सण्ठान जातिकत्ता मज्झे परिच्छेदरूपसहिता एव होन्ति। द्विन्‍नं रूपकलापानं मज्झे अन्तरं नाम विवरं नाम अत्थियेव। न तथा पुरिमपच्छिमानं द्विन्‍नं चित्तचेतसिक कलापानं मज्झे। ते पन अरूपधम्मभावेन असण्ठान जातिकत्ता मज्झे परिच्छेदधम्मस्स नाम कस्सचि आकासविवरस्स अभावतो सब्बसो अन्तर रहिता एव होन्ति। लोकस्सपि द्विन्‍नं कलापानं अन्तरं नाम न दिस्सति। ततो इमे सत्ता चित्तं नाम निच्‍चं धुवं थावरं अविपरिणामधम्मन्ति एवं चित्ते निच्‍चसञ्‍ञिनो होन्ति। एवं सुट्ठु अनन्तरट्ठेन समनन्तरो। अनन्तरट्ठेनाति च अत्तनो अनन्तरे अत्तसदिसस्स धम्मन्तरस्स उप्पादनट्ठेनाति पुब्बे वुत्तमेव।</description>
    </item>
    
    <item>
      <title>०६. सहजातपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/06_sahajAtapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/06_sahajAtapachchayo/</guid>
      <description>६. सहजातपच्‍चयो
पच्‍चयधम्मविभागो च पच्‍चयुप्पन्‍नधम्मविभागोच वुच्‍चति। एकतो उप्पन्‍ना सब्बेपि चित्तचेतसिका धम्मा अञ्‍ञमञ्‍ञं सहजात पच्‍चया च होन्ति सहजातपच्‍चयुप्पन्‍ना च। पटिसन्धिनामक्खन्धा च पटिसन्धिसहजातं हदयवत्थु च अञ्‍ञमञ्‍ञं सहजातपच्‍चया च होन्ति सहजातपच्‍चयुप्पन्‍ना च। सब्बानि महाभूतानिपि अञ्‍ञमञ्‍ञं सहजातपच्‍चया च होन्ति पच्‍चयुप्पन्‍नधम्मा च। पटिसन्धिचित्तस्स उप्पादक्खणे सब्बानि कम्मजरूपानि च पवत्तिकाले तस्स तस्स चित्तस्स उप्पादक्खणे तेन तेन चित्तेन जातानि सब्बानि चित्तजरूपानि च सहजातचित्तस्स पच्‍चयुप्पन्‍नानि नाम। सब्बानि उपादारूपानि सहजातमहाभूतानं पच्‍चयुप्पन्‍नानि नाम।
केनट्ठेन सहजातो, केनट्ठेन पच्‍चयो। सह जाननट्ठेन सहजातो, उपकारकट्ठेन पच्‍चयो। तत्थ सहजाननट्ठेनाति यो धम्मो जायमानो अत्तनो पच्‍चयुप्पन्‍नेहि धम्मेहि सहेव सयञ्‍च जायति उप्पज्‍जति, अत्तनो पच्‍चयुप्पन्‍ने च धम्मे अत्तना सहेव जनेति उप्पादेति, तस्स सो अत्थो सहजाननट्ठो नाम।</description>
    </item>
    
    <item>
      <title>०७. अञ्‍ञमञ्‍ञपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/07_a~n~nama~n~napachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/07_a~n~nama~n~napachchayo/</guid>
      <description>७. अञ्‍ञमञ्‍ञपच्‍चयो
सहजातपच्‍चये विभत्तेसु धम्मेसु यो यो पच्‍चय धम्मोति वुत्तो, सो सो एव इध पच्‍चयधम्मो चेव पच्‍चयुप्पन्‍न धम्मो च होति। सब्बेपि चित्तचेतसिका धम्मा अञ्‍ञमञ्‍ञस्स पच्‍चयधम्मा च होन्ति अञ्‍ञमञ्‍ञस्स पच्‍चयुप्पन्‍नधम्मा। सहजाता चत्तारो महाभूता अञ्‍ञमञ्‍ञस्स पच्‍चयधम्मा च होन्ति अञ्‍ञमञ्‍ञस्स पच्‍चयुप्पन्‍नधम्मा च। पटिसन्धिनामक्खन्धा च पटिसन्धि सहजातं हदयवत्थुरूपञ्‍च अञ्‍ञमञ्‍ञस्स पच्‍चयधम्मा च होन्ति अञ्‍ञमञ्‍ञस्स पच्‍चयुप्पन्‍नधम्मा च। अत्थो सुविञ्‍ञेय्योयेव।
यथा अञ्‍ञमञ्‍ञं निस्साय उस्सापिता तयो दण्डा अञ्‍ञमञ्‍ञस्स निस्सया च होन्ति, अञ्‍ञमञ्‍ञं निस्सिता च। तेसु एकमेकस्मिं उस्सिते सब्बे उस्सिता होन्ति, एकमेकस्मिं पतन्ते सब्बे पतन्ति। एवं अञ्‍ञमञ्‍ञधम्मा च दट्ठब्बा।</description>
    </item>
    
    <item>
      <title>०८. निस्सयपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/08_nissayapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/08_nissayapachchayo/</guid>
      <description>८. निस्सयपच्‍चयो
तिविधो निस्सयपच्‍चयो, सहजातनिस्सयो वत्थु पुरेजातनिस्सयो वत्थारम्मणपुरेजातनिस्सयो।
तत्थ कतमो सहजातनिस्सयो। सब्बो सहजात पच्‍चयो सहजातनिस्सयो। तस्मा तत्थ पच्‍चयविभागो च पच्‍चयुप्पन्‍नविभागो च सहजातपच्‍चये वुत्तनयेन वेदितब्बो।
कतमो पन वत्थुपुरेजातनिस्सयो। छ वत्थूनि चक्खु वत्थु सोतवत्थु घानवत्थु जित्हवत्थु कायवत्थु हदयवत्थु। इमानि छवत्थूनि पवत्तिकाले सत्तानं विञ्‍ञाणधातूनं वत्थुपुरे जातनिस्सयो।
वत्थुरूपमेव पुरेजातं हुत्वा निस्सयो वत्थुपुरेजात निस्सयो। तत्थ चित्तचेतसिकानं निस्सयट्ठानट्ठेन वत्थु नाम। पुरेजातन्ति अत्तनो अत्तनो पच्‍चयुप्पन्‍नस्स धम्मस्स उप्पत्तिक्खणतो पुरिमे खणे जातं।
तत्थ पटिसन्धिचित्तं तदा पुरेजातस्स वत्थुरूपस्स अभावतो अत्तना सहुप्पन्‍नमेव हदयवत्थुरूपं निस्साय उप्पज्‍जति। पठम भवङ्गचित्तं पन पटिसन्धिचित्तेन सहुप्पन्‍नहदय वत्थुरूपं निस्साय उप्पज्‍जति। दुतियभवङ्गचित्तं पठमभवङ्गचित्तेन सहुप्पन्‍नं निस्साय उप्पज्‍जति। एवं ततियभवङ्गचित्तं दुतिय भवङ्गचित्तेन सहुप्पन्‍नन्तिआदिना यावमरणासन्‍नकाला द्विन्‍नं मनोधातुमनोविञ्‍ञाणधातूनं वत्थुपुरेजातनिस्सयो वेदितब्बो।</description>
    </item>
    
    <item>
      <title>०९. उपनिस्सयपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/09_upanissayapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/09_upanissayapachchayo/</guid>
      <description>९. उपनिस्सयपच्‍चयो
तिविधो उपनिस्सयपच्‍चयो, आरम्मणूपनिस्सयो अनन्तरूपनिस्सयो पकतूपनिस्सयो। तत्थ आरम्मणूप निस्सयो आरम्मणाधिपतिपच्‍चयसदिसो, अनन्तरूपनिस्सयो अनन्तरपच्‍चयसदिसो।
कतमो पकतूपनिस्सयो। सब्बेपि अतीतानागत पच्‍चुप्पन्‍ना अज्झत्तबहिद्धाभूता चित्तचेतसिकरूपधम्मा च निब्बानञ्‍च पञ्‍ञत्ति च सब्बेसं पच्‍चुप्पन्‍नानं चित्तचेतसिकानं धम्मानं यथारहं पकतूपनिस्सयो।
तत्थ अतीतो परिनिब्बुतो अम्हाकं बुद्धो च धम्मो च अरियसावकसङ्घो च सम्मुतिसङ्घपरम्परा च अम्हाकं पच्छिम जनानं कुसलुप्पत्तिया पकतूपनिस्सयपच्‍चयो। तथा लोके अतीता कालङ्कता मातापितरो च आचरिया च पण्डितसमणब्राह्मणा च पाकटा नानातित्थाचरिया च महिद्धिका महानुभावा पोराणकराजानो च पच्छिमकानं जनानं कुसलुप्पत्तिया वा अकुसलुप्पत्तिया वा सुखदुक्खुप्पत्तिया वा पकतूपनिस्सयो। तथा हि ते पच्छिमकानं जनानं अत्थाय नानासद्धम्मपञ्‍ञत्तियो वा नानाअसद्धम्मपञ्‍ञत्तियो वा नानालोकूपकरणानि वा पुरे पट्ठपेसुं। पच्छिमजना च तेहि पट्ठपितेसु दानसीलादिधम्मेसु वा लोकचारित्त कुलगोत्तचारित्त धम्मेसु वा नानादिट्ठिवादेसु वा नानाकम्मायतनसिप्पायतन विज्‍जाठानेसु वा यथापट्ठपितेसु गामनिगमनगरखेत्तवत्थु तळाकपोक्खरणिआवाटादीसु वा गेहरथसकटनावा सम्पोतसम्बन्धादीसु वा जातरूपरजतमणिमुत्तादीसु वा दायज्‍जं पटिपज्‍जन्ता लोके वड्ढन्ति।</description>
    </item>
    
    <item>
      <title>१०. पुरेजातपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/10_purejAtapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/10_purejAtapachchayo/</guid>
      <description>१०. पुरेजातपच्‍चयो
तिविधो पुरेजातपच्‍चयो। वत्थुपुरेजातपच्‍चयो च आरम्मणपुरेजातपच्‍चयो च वत्थारम्मणपुरेजातपच्‍चयो च।
तत्थ वत्थुपुरेजातो च वत्थारम्मणपुरेजातो च पुब्बे निस्सयपच्‍चये निस्सयनामेन वुत्ता एव।
आरम्मणपुरेजातो नाम पच्‍चुप्पन्‍नानि अट्ठारसनिप्फन्‍नरूपानि एव। तेसुपि पच्‍चुप्पन्‍नानि रूपसद्दादीनि पञ्‍चारम्मणानि पञ्‍चन्‍नं पञ्‍चविञ्‍ञाण वीथिचित्तानं नियमतो आरम्मणपुरेजातपच्‍चया होन्ति। यथा हि वीणासद्दा नाम वीणातन्तीसु वीणादण्डकेन पहरण पच्‍चया एव उप्पज्‍जन्ति। एवञ्‍च सति ते सद्दा पुरेजाताहि वीणातन्ति वीणादण्डकेहि विना उप्पज्‍जितुं न सक्‍कोन्ति। एवमेवं पञ्‍च विञ्‍ञाण वीथिचित्तानिपि पञ्‍चसु वत्थुद्वारेसु पञ्‍चन्‍नं आरम्मणानं आपातागमन पच्‍चया एव उप्पज्‍जन्ति। आपातागमनञ्‍च तेसं द्विन्‍नं ठितिपत्तकाले एव होति। न केवलञ्‍च तस्मिं काले तानि पञ्‍चारम्मणानि तेसु पञ्‍चवत्थूसु एव आपातमागच्छन्ति। अथ खो भवङ्गमनोद्वारेपि आपातं आगच्छन्तियेव। तस्मिं आपातगमनत्ता एव तं भवङ्गम्पि द्विक्खत्तुं चलित्वा उपच्छिज्‍जति, भवङ्गुपच्छेदे एव तानि वीथिचित्तानि उप्पज्‍जन्ति। एवञ्‍च सति तानि वीथिचित्तानि पुरेजातेहि वत्थु द्वारारम्मणेहि विना उप्पज्‍जितुं न सक्‍कोन्तीति। तानि पन सब्बानिपि अट्ठारसनिप्फन्‍नरूपानि निरुद्धानि हुत्वा अतीतानिपि होन्ति, अनुप्पन्‍नानि हुत्वा अनागतानिपि होन्ति। उप्पन्‍नानि हुत्वा पच्‍चुप्पन्‍नानिपि होन्ति। सब्बानिपि मनोविञ्‍ञाणवीथिचित्तानं आरम्मणानि होन्ति। तेसु पच्‍चुप्पन्‍नानि एव तेसं आरम्मणपुरेजातपच्‍चया होन्ति। यदा दूरे वा पटिच्छन्‍ने वा ठितं तं तं आरम्मणवत्थुं मनसा एव आरम्मणं करोति, तदा तं तं वत्थु सचे तत्थ तत्थ विज्‍जमानं होति, पच्‍चुप्पन्‍नं नाम होति। पुरेजातपच्‍चयदीपना निट्ठिता।</description>
    </item>
    
    <item>
      <title>११. पच्छाजातपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/11_pachChAjAtapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/11_pachChAjAtapachchayo/</guid>
      <description>११. पच्छाजातपच्‍चयो
पच्छिमं पच्छिमं पच्‍चुप्पन्‍नं चित्तं पुरेजातस्स पच्‍चुप्पन्‍नस्स चतु समुट्ठानिकस्स रूपकायस्स वुड्ढिविरुळ्हिया पच्छाजातपच्‍चयो। यथा तं पच्छिमवस्सेसु अनुवस्सं वस्समानानि वस्सोदकानि पुरिमवस्सेसु जातानं रुक्खपोतकानं वुड्ढिविरुळ्हिया पच्छाजात पच्‍चया होन्तीति।
तत्थ पच्छिमं पच्छिमं चित्तन्ति पठमभवङ्गतो पट्ठाय याव चुति चित्ता सब्बं चित्तं वुच्‍चति। पुरेजातस्साति पटिसन्धिचित्तेन सहुप्पन्‍नं कम्मजरूपकायं आदिं कत्वा अज्झत्तसन्तानपरियापन्‍नो सब्बो चतुसमुट्ठानिकरूपकायो वुच्‍चति।
पटिसन्धिचित्तेन सहुप्पन्‍नस्स कम्मजरूपकायस्स पठम भवङ्गादीनि पन्‍नरसभवङ्गचित्तानि पच्छाजातपच्‍चया होन्ति। पटिसन्धि चित्तं पन तेन कायेन सहुप्पन्‍नत्ता पच्छजातं न होति। सोळसमभवङ्गचित्तञ्‍च तस्स कायस्स भिज्‍जनक्खेत्ते उप्पन्‍नत्ता पच्‍चयो न होति। तस्मा पन्‍नरसभवङ्गचित्तानीति वुत्तं।</description>
    </item>
    
    <item>
      <title>१२. आसेवनपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/12_Asevanapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/12_Asevanapachchayo/</guid>
      <description>१२. आसेवनपच्‍चयो
द्वादस अकुसलचित्तानि सत्तरस लोकियकुसल चित्तानि आवज्‍जनद्वयवज्‍जितानि अट्ठारसकिरियचित्तानीति सत्त चत्तालीसं लोकियजवनचित्तानि आसेवनपच्‍चयो। तेसु निरन्तरप्पवत्तं जवनसन्ततिं पत्वा पुरिमं पुरिमं जवनचित्तं आसेवन पच्‍चयो। चतूहि मग्गचित्तेहि पच्छिमं पच्छिमं चित्तं आसेवनपच्‍चयुप्पन्‍नं।
केनट्ठेन आसेवनन्ति। उपरूपरिपगुणभाववड्ढनत्थंथाम बलवड्ढनत्थञ्‍च परिवासग्गाहापनट्ठेन।
तत्थ पगुणभावोति पुनप्पुनं सज्झायितस्स पाळिपाठस्स सुखेन पवत्तनं विय जवनट्ठानजवनकिच्‍चसङ्खाते ठानकिच्‍चविसेसे पच्छिम पच्छिमचित्तस्स सुखेन पवत्तनं। परिवासो नाम कोसेय्यवत्थं पुनप्पुनं सुगन्धेन परिवासनं विय चित्तसन्ताने पुनप्पुन्‍नं रज्‍जनदुस्सनादिना वा अरज्‍जन अदुस्सनादिना वा परिवासनं। पुरिमस्मिं जवनचित्ते निरुद्धेपि तस्स जवनवेगो न निरुज्झति, पच्छिमं चित्तसन्तानं फरमानो पवत्ततियेव। तस्मा पच्छिमं पच्छिमं जवनचित्तं उप्पज्‍जमानं तेन वेगेन पग्गहितं बलवतरं हुत्वा उप्पज्‍जति। एवं पुरिमचित्तं अत्तनो परिवासं पच्छिमचित्तं गण्हापेति। पच्छिमञ्‍च चित्तं पुरिमस्स चित्तस्स परिवासं गहेत्वा पवत्तति। एवं सन्तेपि सो आसेवनवेगो पकतिया सत्तहि चित्तवारेहि परिक्खयं गच्छति, ततो परं तदारम्मणविपाक चित्तं वा उप्पज्‍जति, भवङ्ग चित्तवारो वा पवत्तति।</description>
    </item>
    
    <item>
      <title>१३. कम्मपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/13_kammapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/13_kammapachchayo/</guid>
      <description>१३. कम्मपच्‍चयो
दुविधो कम्मपच्‍चयो सहजातकम्मपच्‍चयो नानाक्खणिक कम्मपच्‍चयो।
तत्थ खणत्तयसमङ्गि भूता सब्बापि कुसलाकुसला ब्याकतचेतना सहजातकम्म पच्‍चयो। चेतनासम्पयुत्ता सब्बेपि चित्तचेतसिका धम्माच पटिसन्धिचित्तेन सहुप्पन्‍ना कम्मजरूपधम्मा च पवत्तिकाले सब्बेपि चित्तजरूपधम्मा च तस्स पच्‍चयस्स पच्‍चयुप्पन्‍ना।
अतीता कुसलाकुसलचेतना नानाक्खणिककम्म पच्‍चयो। बात्तिंसविधा लोकियविपाक चित्तचेतसिका धम्मा च सब्बे कम्मजरूपधम्मा च तस्स पच्‍चयस्स पच्‍चयुप्पन्‍ना।
केनट्ठेन कम्मन्ति। किरियाविसेसट्ठेन कम्मं। चेतना हि किरिया विसेसो होति सब्बकम्मेसु जेट्ठकत्ता। ता हि सब्बेसु कायवचीमनोकम्मेसु पच्‍चुपट्ठितेसु तस्स तस्स कम्मस्स निप्फत्तत्थाय सम्पयुत्तधम्मे चेतेति कप्पेति संविदहति, एकतो उट्ठापेति, तस्मा सब्बकम्मेसु जेट्ठका होति। इति किरियाविसेसट्ठेन कम्मं नाम। करोन्ति एतेनाति वा कम्मं। किं करोन्ति। कायिककिरियंपि करोन्ति, वाचसिककिरियंपि करोन्ति, मानसिककिरियंपि करोन्ति। तत्थ कायिककिरिया नाम गमनठान निसज्‍जादयो अभिक्‍कमनपटिक्‍कमनादयो अन्तमसो अक्खिदलानं उक्खिपननिक्खिपनानिपि। वाचसिककिरिया नाम वाचापवत्तनकिरिया। मानसिककिरिया नाम सुचिन्तित दुचिन्तितकिरिया, अन्तमसो पञ्‍च विञ्‍ञाणानं दस्सनकिच्‍चसवनकिच्‍चादीनिपि। सब्बापि इमा किरियायो एताय चेतनाय सत्ता करोन्ति, संविदहन्ति, तस्मा सा चेतना कम्मं नाम।</description>
    </item>
    
    <item>
      <title>१४. विपाकपच्चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/14_vipAkapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/14_vipAkapachchayo/</guid>
      <description>१४. विपाकपच्चयो
छत्तिंसविधा विपाकभूता सहजातचित्तचेतसिका धम्मा विपाक पच्‍चयो। तेयेव अञ्‍ञमञ्‍ञञ्‍च पटिसन्धिक्खणे कम्मजरूपानि च पवत्तिक्खणे विपाक चित्तजातानि चित्तजरूपानि च विपाकपच्‍चयुप्पन्‍ना।
केनट्ठेन विपाकोति। विपच्‍चनट्ठेन विपाको। विपच्‍चनं नाम मुदुतरुणभावं अतिक्‍कम्म विपक्‍कभावं आपज्‍जनं। कस्स पन धम्मस्स मुदुतरुणभावो, कस्स विपक्‍कभावोति। नानाक्खणिककम्मपच्‍चय सङ्खातस्स अतीतकम्मस्स मुदुतरुणभावो, तस्सेव कम्मस्स विपक्‍कभावो।
तत्थ एकस्स कम्मस्स चतस्सो अवत्थायो होन्ति चेतना वत्था कम्मावत्था निमित्तावत्था विपाकावत्थाति।
तत्थ ताय चेतनाय निरुद्धायपि तस्सा किरिया विसेसो न निरुज्झति, तं चित्तसन्तानं अनुगच्छतियेव। अयं कम्मावत्था नाम।
निमित्तावत्थाति तं कम्मं यदा विपच्‍चितुं ओकासं लभति, तदा मरणासन्‍नकाले तस्स पुग्गलस्स तमेव कम्मं वा पच्‍चुपट्ठाति, सो पुग्गलो तदा दानं देन्तो विय सीलं रक्खन्तो विय पाणघातं वा करोन्तो विय होति। कम्मनिमित्तं वा पच्‍चुपट्ठाति, दान वत्थुआदिकं वा सत्थादिकं वा अञ्‍ञं वापि पुब्बे तस्स कम्मस्स उपकरणभूतं आरम्मणं तदा तस्स पुग्गलस्स हत्थगतं विय होति। गतिनिमित्तं वा पच्‍चुपट्ठाति, दिब्बविमानादिकं वा निरयग्गिजालादिकं वा उप्पज्‍जमानभवे उपलभितब्बं वा अनुभवितब्बं वा आरम्मणं तदा दिस्समानं होति। अयं निमित्ता वत्था नाम।</description>
    </item>
    
    <item>
      <title>१५. आहारपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/15_AhArapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/15_AhArapachchayo/</guid>
      <description>१५. आहारपच्‍चयो
दुविधो आहारपच्‍चयो रूपाहारपच्‍चयो अरूपाहार पच्‍चयो।
तत्थ रूपाहारपच्‍चयो नाम कबळीकाराहारसङ्खातं ओज रूपं वुच्‍चति। सो च अज्झत्ताहारो बहिद्धाहारोति दुविधो। कबळीकाराहारभक्खानं सत्तानं सब्बेपि चतुसमुट्ठानिकरूपधम्मा तस्स दुविधस्स रूपाहारस्स पच्‍चयुप्पन्‍ना।
अरूपाहारो पन तिविधो फस्साहारो मनोसञ्‍चेतना हारो विञ्‍ञाणाहारो च। तयोपेते धम्मा सहजातानं नामरूपधम्मानं आहारपच्‍चयो होन्ति। सहजाता च नामरूप धम्मा तेसं पच्‍चयुप्पन्‍ना।
केनट्ठेन आहारोति। भुसं हरणट्ठेन आहारो। भुसं हरणट्ठेनातिच दळ्हं पवत्तापनट्ठेन, चिरकालं ठितिया वुड्ढिया विरुळ्हिया वेपुल्‍लाय उपत्थम्भनट्ठेनाति वुत्तं होति। जननकिच्‍चयुत्तोपि आहारो उपत्थम्भनकिच्‍चप्पधानो होतीति।
तत्थ दुविधो रूपाहारो अज्झत्तसन्ताने चतुसमुट्ठानिकं रूपकायं उपब्रूहयन्तो भुसं हरति, दळ्हं पवत्तेति, चिरं अद्धानं गमेति, तं तं आयुकप्पपरियोसानं पापेतीति आहारो।</description>
    </item>
    
    <item>
      <title>१६. इन्द्रियपच्चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/16_indriyapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/16_indriyapachchayo/</guid>
      <description>१६. इन्द्रियपच्चयो
तिविधो इन्द्रियपच्चयो सहजातिन्द्रियपच्चयो पुरे जातिन्द्रियपच्चयो रूपजीवितिन्द्रियपच्चयो।
तत्थ पन्नरसिन्द्रियधम्मा सहजातिन्द्रियपच्चयो नाम, जीवितिन्द्रियं मनिन्द्रियं सुखिन्द्रियं दुक्खिन्द्रियं सोमनस्सिन्द्रियं दोमनस्सिन्द्रियं उपेक्खिन्द्रियं सद्धिन्द्रियं वीरियिन्द्रियं सतिन्द्रियं समाधिन्द्रियं पञ्ञिन्द्रियं अनञ्ञातञ्ञस्सामीतिन्द्रियं अञ्ञिन्द्रियं अञ्ञाताविन्द्रियन्ति। तेहि सहजाता चित्तचेतसिकधम्मा च रूपधम्मा च तस्स पच्चयुप्पन्ना।
पञ्चिन्द्रियरूपानि पुरेजातिन्द्रियपच्चयो, चक्खुन्द्रियं सोतिन्द्रियं घानिन्द्रियं जिव्हिन्द्रियं कायिन्द्रियं। पञ्चविञ्ञाणचित्त चेतसिक धम्मा तस्स पच्चयुप्पन्ना।
एकं रूपजीवितिन्द्रियं रूपजीवितिन्द्रियपच्चयो। सब्बानि कम्मज रूपानि जीवितरूपवज्जितानि तस्स पच्चयुप्पन्नानि।
केनट्ठेन इन्द्रियन्ति। इस्सरियट्ठेन इन्द्रियं। तत्थ कत्थ इस्सरियन्ति। अत्तनो अत्तनो पच्चयुप्पन्नेसु धम्मेसु इस्सरियं। कस्मिं कस्मिं किच्चे इस्सरियन्ति । अत्तनो अत्तनो किच्चे इस्सरियं। नामजीवितं सम्पयुत्तधम्मानं जीवनकिच्चे इस्सरियं। जीवनकिच्चेति आयुवड्ढनकिच्चे, सन्ततिठितिया चिरकालठितिकिच्चेति अत्थो। मनिन्द्रियं आरम्मणग्गहणकिच्चे सम्पयुत्तधम्मानं इस्सरियं। अवसेसो इन्द्रियट्ठो पुब्बे इन्द्रिययमकदीपनियं वुत्तोयेव।</description>
    </item>
    
    <item>
      <title>१७. झानपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/17_jhAnapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/17_jhAnapachchayo/</guid>
      <description>१७. झानपच्‍चयो
सत्त झानङ्गानि झानपच्‍चयो, वितक्‍को विचारो पीति सोमनस्सं दोमनस्सं उपेक्खा एकग्गता। तेहि सहजाता पञ्‍चविञ्‍ञाणवज्‍जिता चित्तचेतसिकधम्मा च रूपधम्मा च तस्स पच्‍चयुप्पन्‍ना।
केनट्ठेन झानन्ति। उपनिज्झायनट्ठेन झानं। उपनिज्झाय नट्ठेनाति च मनसा आरम्मणं उपगन्त्वा निज्झायनट्ठेन पेक्खनट्ठेन। यथा हि इस्सासो दूरे ठत्वा खुद्दके लक्खमण्डले सरं पवेसेन्तो हत्थेहि सरं उजुकञ्‍च निच्‍चलञ्‍च कत्वा मण्डलञ्‍च विभूतं कत्वा चक्खुना निज्झायन्तो पवेसेति। एवमेव इमेहि अङ्गेहि चित्तं उजुकञ्‍च निच्‍चलञ्‍च कत्वा आरम्मणञ्‍च विभूतं कत्वा निज्झायन्तो पुग्गलो उपनिज्झायतीति वुच्‍चति। एवं उपनिज्झायित्वा यंकिञ्‍चि कायकम्मं वा वचीकम्मं वा मनोकम्मं वा करोन्तो अविरज्झमानो करोति।</description>
    </item>
    
    <item>
      <title>१८. मग्गपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/18_maggapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/18_maggapachchayo/</guid>
      <description>१८. मग्गपच्‍चयो
द्वादस मग्गङ्गानि मग्गपच्‍चयो सम्मादिट्ठि सम्मासङ्कप्पो सम्मा वाचा सम्माकम्मन्तो सम्माआजीवो सम्मावायामो सम्मासति सम्मासमाधि मिच्छादिट्ठि मिच्छासङ्कप्पो मिच्छावायामो मिच्छासमाधि। सेसा मिच्छावाचा मिच्छाकम्मन्तो मिच्छाआजीवोति तयो धम्मा विसुं चेतसिकधम्मा न होन्ति। मुसावादादिवसेन पवत्तानं चतुन्‍नं अकुसलखन्धानं नामं। तस्मा ते मग्गपच्‍चये विसुं न गहिताति। सब्बे सहेतुका चित्त चेतसिकधम्मा च सहेतुकचित्तसह जाता रूपधम्मा च तस्स पच्‍चयुप्पन्‍ना।
केनट्ठेन मग्गोति। सुगतिदुग्गतिनिब्बान दिसादेससम्पा पनट्ठेन मग्गो। सम्मादिट्ठिआदिकानि हि अट्ठ सम्मामग्गङ्गानि सुगति दिसादेसञ्‍च निब्बानदिसादेसञ्‍च सम्पापनत्थाय संवत्तन्ति। चत्तारि मिच्छामग्गङ्गानि दुग्गतिदिसादेसं सम्पापनत्थाय संवत्तन्तीति।</description>
    </item>
    
    <item>
      <title>१९. सम्पयुत्तपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/19_sampayuttapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/19_sampayuttapachchayo/</guid>
      <description>१९. सम्पयुत्तपच्‍चयो
सम्पयुत्तपच्‍चयो विप्पयुत्तपच्‍चयोति एकं दुक्‍कं। अत्थि पच्‍चयो नत्थि पच्‍चयोति एकं दुक्‍कं। विगतपच्‍चयो अविगत पच्‍चयोति एकं दुक्‍कं। इमानि तीणि पच्‍चयदुक्‍कानि विसुं पच्‍चय विसेसानि न होन्ति। पुब्बे आगतेसु पच्‍चयेसु केचि पच्‍चया अत्तनो पच्‍चयुप्पन्‍नेहि सम्पयुत्ता हुत्वा पच्‍चयत्तं गच्छन्ति, केचि विप्पयुत्ता हुत्वा, केचि विज्‍जमाना हुत्वा, केचि अविज्‍जमाना हुत्वा, केचि विगता हुत्वा, केचि अविगता हुत्वा पच्‍चयत्तं गच्छन्तीति दस्सनत्थं इमानि तीणि पच्‍चयदुक्‍कानि वुत्तानि।
एत्थ च अत्थीति खो कच्‍चान अयमेको अन्तो, नत्थीति खो दुतियो अन्तोति एवरूपेसु ठानेसु अत्थिनत्थिसद्दा सस्सतुच्छेदेसुपवत्तन्ति, तस्मा एवरूपानं अत्थानं निवत्तनत्थं पुन विगतदुक्‍कं वुत्तं।</description>
    </item>
    
    <item>
      <title>२०. विप्पयुत्तपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/20_vippayuttapachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/20_vippayuttapachchayo/</guid>
      <description>२०. विप्पयुत्तपच्‍चयो
चतुब्बिधो विप्पयुत्तपच्‍चयो, सहजातो वत्थुपुरे जातो वत्थारम्मणपुरेजातो पच्छाजातोति।
तत्थ सहजातविप्पयुत्तो नाम द्विसु सहजातपच्‍चय पच्‍चयुप्पन्‍नेसु नामरूपेसु नामं वा रूपस्स रूपं वा नामस्स विप्पयुत्तं हुत्वा पच्‍चयो। तत्थ नामन्ति पवत्तिकाले चतुक्खन्धनामं, रूपस्साति चित्तजरूपस्स, रूपन्ति पटिसन्धिक्खणे हदयवत्थुरूपं, नामस्साति पटिसन्धिचतुक्खन्धनामस्स। सेसा तयोपि विप्पयुत्तपच्‍चया पुब्बे विभत्ता एवाति। विप्पयुत्तपच्‍चयदीपना निट्ठिता।</description>
    </item>
    
    <item>
      <title>२१. अत्थिपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/21_atthipachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/21_atthipachchayo/</guid>
      <description>२१. अत्थिपच्‍चयो
सत्तविधो अत्थिपच्‍चयो, सहजातत्थिपच्‍चयो वत्थुपुरे जातत्थि पच्‍चयो आरम्मणपुरेजातत्थिपच्‍चयो वत्थारम्मणपुरे जातत्थिपच्‍चयो पच्छाजातत्थिपच्‍चयो रूपाहारत्थिपच्‍चयो रूप जीवितिन्द्रियत्थिपच्‍चयोति।
तत्थ सहजातपच्‍चयो एव सहजातत्थिपच्‍चयो नाम। एस नयो सेसेसु छसु। पच्‍चयपच्‍चयुप्पन्‍नविभागोपि हेट्ठा तत्थ तत्थ वुत्तोयेव।
केनट्ठेन अत्थिपच्‍चयो। सयं खणिकपच्‍चुप्पन्‍नता सङ्खातेन अत्थिभावेन पच्‍चुप्पन्‍नस्स धम्मस्स पच्‍चयो अत्थिपच्‍चयो। अत्थिपच्‍चयदीपना निट्ठिता।</description>
    </item>
    
    <item>
      <title>२२ पच्‍चयसभागो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/22_pachchayasabhAgo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/22_pachchayasabhAgo/</guid>
      <description>पच्‍चयसभागो
पच्‍चयसभागो वुच्‍चते। पञ्‍चदस सहजातजातिका होन्ति, चत्तारो महासहजाता चत्तारो मज्झिमसहजाता सत्त खुद्दकसहजाता। तत्थ चत्तारो महासहजाता नाम सहजातो सहजातनिस्सयो सहजातत्थि सहजात अविगतो। चत्तारो मज्झिमसहजाता नाम अञ्‍ञमञ्‍ञो विपाको सम्पयुत्तो सहजातविप्पयुत्तो। सत्त खुद्दकसह जाता नाम हेतु सहजाताधिपति सहजातकम्मं सह जाताहारो सहजातिन्द्रियं झानं मग्गो।
तयो रूपाहारा, रूपाहारो रूपाहारत्थि रूपाहारा विगतो।
तीणि रूपजीवितिन्द्रियानि, रूपजीवितिन्द्रियं रूपजीवितिन्द्रियत्थि रूपजीवितिन्द्रियाविगतं।
सत्तरस पुरेजातजातिका होन्ति, छ वत्थुपुरेजाता छ आरम्मणपुरेजाता पञ्‍च वत्थारम्मणपुरेजाता। तत्थ छ वत्थुपुरेजाता नाम वत्थुपुरेजातो वत्थुपुरेजातनिस्सयो वत्थुपुरेजातिन्द्रियं वत्थुपुरेजातविप्पयुत्तं वत्थुपुरेजातत्थि वत्थु पुरेजातअविगतो। छ आरम्मणपुरेजाता नाम आरम्मण पुरेजातो किञ्‍चिआरम्मणं कोचि आरम्मणाधिपति कोचि आरम्मणूपनिस्ससो आरम्मणपुरेजातत्थि आरम्मणपुरेजात अविगतो। किञ्‍चि आरम्मणन्तिआदीसु किञ्‍चिकोचिवचनेहि पच्‍चुप्पन्‍नं निप्फन्‍नरूपं गय्हति। पञ्‍च वत्थारम्मणपुरेजाता नाम वत्थारम्मण पुरेजातो वत्थारम्मणपुरेजातनिस्सयो वत्थारम्मणपुरे जात विप्पयुत्तो वत्थारम्मणपुरेजातत्थि वत्थारम्मणपुरेजात अविगतो।</description>
    </item>
    
    <item>
      <title>२२. नत्थिपच्‍चयो</title>
      <link>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/22_natthipachchayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/06_leDI_sayADo_gantha-sangaho/04_paTThAnuddesa_dIpanIpATha/22_natthipachchayo/</guid>
      <description>२२. नत्थिपच्‍चयो
२३. विगतपच्‍चयो २४. अविगतपच्‍चयो सब्बो अनन्तरपच्‍चयो नत्थि पच्‍चयो नाम। तथा विगत पच्‍चयो। अविगतपच्‍चयोपि अत्थिपच्‍चयेन सब्बसदिसो। अत्थीतिच अविगतोति च अत्थतो एकमेव। तथा नत्थीति च विगतोतिच। नत्थिविगतअविगतपच्‍चयदीपना निट्ठिता।
पच्‍चयत्थदीपना निट्ठिता।</description>
    </item>
    
  </channel>
</rss>