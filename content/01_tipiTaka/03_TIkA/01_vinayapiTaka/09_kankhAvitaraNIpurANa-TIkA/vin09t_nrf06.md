---
title: पाटिदेसनीयकण्डं

---
पाटिदेसनीयकण्डं  


## १. पठमपाटिदेसनीयसिक्खापदवण्णना

यामकालिकादीसु आहारत्थाय एव दुक्कटं। तम्पि आमिसेन असम्भिन्नरसे, सम्भिन्ने पन एकरसे पाटिदेसनीयमेव।  
पठमपाटिदेसनीयसिक्खापदवण्णना निट्ठिता।  


## २. दुतियपाटिदेसनीयसिक्खापदवण्णना

‘‘समुट्ठानादीनि कथिनसदिसानि, इदं पन किरियाकिरिय’’न्ति पाठो।  
दुतियपाटिदेसनीयसिक्खापदवण्णना निट्ठिता।  


## ४. चतुत्थपाटिदेसनीयसिक्खापदवण्णना

आरामे वा आरामूपचारे वा पटिग्गहेत्वा अज्झोहरन्तस्साति आरामे वा आरामूपचारे वा पटिग्गहेत्वा आरामे वा आरामूपचारे वा अज्झोहरन्तस्साति अत्थो।  
बहारामे पटिग्गहितं अज्झारामे भुञ्जन्तस्स अनापत्ति। अङ्गेसु च ‘‘अज्झारामे वा आरामूपचारे वा पटिग्गहण’’न्ति गहेतब्बं। अज्झारामे हि दस्सिते आरामूपचारं दस्सितमेवाति। ‘‘समुट्ठानादीनि कथिनसदिसानि, इदं पन किरियाकिरिय’’न्ति पाठो।  
चतुत्थपाटिदेसनीयसिक्खापदवण्णना निट्ठिता।  
पाटिदेसनीयवण्णना निट्ठिता।  