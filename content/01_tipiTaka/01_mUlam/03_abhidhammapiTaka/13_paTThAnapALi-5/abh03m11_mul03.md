---
title: धम्मपच्चनीये दुकपट्ठानं

---
धम्मपच्चनीये दुकपट्ठानं  
१. हेतुदुकं  
१-७. पटिच्चवारादि  


## पच्चयचतुक्कं



## हेतुपच्चयो

१. नहेतुं धम्मं पटिच्च नहेतु धम्मो उप्पज्जति हेतुपच्चया – नहेतुं एकं खन्धं पटिच्च तयो खन्धा चित्तसमुट्ठानञ्च रूपं…पे॰… द्वे खन्धे पटिच्च द्वे खन्धा चित्तसमुट्ठानञ्च रूपं; पटिसन्धिक्खणे…पे॰… (याव महाभूता)। नहेतुं धम्मं पटिच्च न नहेतु धम्मो उप्पज्जति हेतुपच्चया – नहेतू खन्धे पटिच्च हेतू; पटिसन्धिक्खणे…पे॰… नहेतुं धम्मं पटिच्च नहेतु च न नहेतु च धम्मा उप्पज्जन्ति हेतुपच्चया। (३)  
न नहेतुं धम्मं पटिच्च न नहेतु धम्मो उप्पज्जति हेतुपच्चया। न नहेतुं धम्मं पटिच्च नहेतु धम्मो उप्पज्जति हेतुपच्चया। न नहेतुं धम्मं पटिच्च नहेतु च न नहेतु च धम्मा उप्पज्जन्ति हेतुपच्चया। (३)  
नहेतुञ्च न नहेतुञ्च धम्मं पटिच्च नहेतु धम्मो उप्पज्जति हेतुपच्चया। नहेतुञ्च न नहेतुञ्च धम्मं पटिच्च न नहेतु धम्मो उप्पज्जति हेतुपच्चया। नहेतुञ्च न नहेतुञ्च धम्मं पटिच्च नहेतु च न नहेतु च धम्मा उप्पज्जन्ति हेतुपच्चया। (३) (संखित्तं।)  
२. हेतुया नव, आरम्मणे नव…पे॰… अविगते नव।  
(सहजातवारम्पि…पे॰… सम्पयुत्तवारम्पि पटिच्चवारसदिसं एवं वित्थारेतब्बं।)  


## हेतु-आरम्मणपच्चया

३. न नहेतु धम्मो न नहेतुस्स धम्मस्स हेतुपच्चयेन पच्चयो। न नहेतु धम्मो नहेतुस्स धम्मस्स हेतुपच्चयेन पच्चयो। न नहेतु धम्मो नहेतुस्स च न नहेतुस्स च धम्मस्स हेतुपच्चयेन पच्चयो। (३)  
नहेतु धम्मो नहेतुस्स धम्मस्स आरम्मणपच्चयेन पच्चयो। नहेतु धम्मो न नहेतुस्स धम्मस्स आरम्मणपच्चयेन पच्चयो। नहेतु धम्मो नहेतुस्स च न नहेतुस्स च धम्मस्स आरम्मणपच्चयेन पच्चयो। (३)  
न नहेतु धम्मो न नहेतुस्स धम्मस्स आरम्मणपच्चयेन पच्चयो। न नहेतु धम्मो नहेतुस्स धम्मस्स आरम्मणपच्चयेन पच्चयो। न नहेतु धम्मो नहेतुस्स च न नहेतुस्स च धम्मस्स आरम्मणपच्चयेन पच्चयो। (३)  
नहेतु च न नहेतु च धम्मा नहेतुस्स धम्मस्स आरम्मणपच्चयेन पच्चयो। नहेतु च न नहेतु च धम्मा न नहेतुस्स धम्मस्स आरम्मणपच्चयेन पच्चयो। नहेतु च न नहेतु च धम्मा नहेतुस्स च न नहेतुस्स च धम्मस्स आरम्मणपच्चयेन पच्चयो। (३) (संखित्तं।)  
४. हेतुया तीणि, आरम्मणे नव…पे॰… अविगते नव। (यथा कुसलत्तिके पञ्हावारं, एवं वित्थारेतब्बं।)  
२. सहेतुकदुकं  
१-७. पटिच्चवारादि  


## पच्चयचतुक्कं



## हेतुपच्चयो

५. नसहेतुकं धम्मं पटिच्च नसहेतुको धम्मो उप्पज्जति हेतुपच्चया – विचिकिच्छासहगतं उद्धच्चसहगतं मोहं पटिच्च चित्तसमुट्ठानं रूपं, एकं महाभूतं पटिच्च तयो महाभूता…पे॰… द्वे महाभूते पटिच्च द्वे महाभूता, महाभूते पटिच्च चित्तसमुट्ठानं रूपं कटत्तारूपं उपादारूपं। नसहेतुकं धम्मं पटिच्च नअहेतुको धम्मो उप्पज्जति हेतुपच्चया – विचिकिच्छासहगतं उद्धच्चसहगतं मोहं पटिच्च सम्पयुत्तका खन्धा; पटिसन्धिक्खणे वत्थुं पटिच्च सहेतुका खन्धा। नसहेतुकं धम्मं पटिच्च नसहेतुको च नअहेतुको च धम्मा उप्पज्जन्ति हेतुपच्चया। (३)  
नअहेतुकं धम्मं पटिच्च नअहेतुको धम्मो उप्पज्जति हेतुपच्चया… तीणि।  
नसहेतुकञ्च नअहेतुकञ्च धम्मं पटिच्च नसहेतुको धम्मो उप्पज्जति हेतुपच्चया। नसहेतुकञ्च नअहेतुकञ्च धम्मं पटिच्च नअहेतुको धम्मो उप्पज्जति हेतुपच्चया। नसहेतुकञ्च नअहेतुकञ्च धम्मं पटिच्च नसहेतुको च नअहेतुको च धम्मा उप्पज्जन्ति हेतुपच्चया। (३) (संखित्तं।)  
६. हेतुया नव, आरम्मणे छ…पे॰… अविगते नव।  
(सहजातवारम्पि…पे॰… सम्पयुत्तवारम्पि पटिच्चवारसदिसं एवं वित्थारेतब्बं।)  


## हेतु-आरम्मणपच्चया

७. नसहेतुको धम्मो नसहेतुकस्स धम्मस्स हेतुपच्चयेन पच्चयो। नसहेतुको धम्मो नअहेतुकस्स धम्मस्स हेतुपच्चयेन पच्चयो। नसहेतुको धम्मो नसहेतुकस्स च नअहेतुकस्स च धम्मस्स हेतुपच्चयेन पच्चयो। (३)  
नअहेतुको धम्मो नअहेतुकस्स धम्मस्स हेतुपच्चयेन पच्चयो… तीणि।  
नसहेतुको धम्मो नसहेतुकस्स धम्मस्स आरम्मणपच्चयेन पच्चयो (संखित्तं।)  
८. हेतुया छ, आरम्मणे नव…पे॰… अविगते नव।  
(यथा कुसलत्तिके पञ्हावारं, एवं वित्थारेतब्बं।)  
३. हेतुसम्पयुत्तदुकं  


## १-७. पटिच्चवारादि

९. नहेतुसम्पयुत्तं धम्मं पटिच्च नहेतुसम्पयुत्तो धम्मो उप्पज्जति हेतुपच्चया। नहेतुसम्पयुत्तं धम्मं पटिच्च नहेतुविप्पयुत्तो धम्मो उप्पज्जति हेतुपच्चया। नहेतुसम्पयुत्तं धम्मं पटिच्च नहेतुसम्पयुत्तो च नहेतुविप्पयुत्तो च धम्मा उप्पज्जन्ति हेतुपच्चया। (३)  
नहेतुविप्पयुत्तं धम्मं पटिच्च नहेतुविप्पयुत्तो धम्मो उप्पज्जति हेतुपच्चया। नहेतुविप्पयुत्तं धम्मं पटिच्च नहेतुसम्पयुत्तो धम्मो उप्पज्जति हेतुपच्चया । नहेतुविप्पयुत्तं धम्मं पटिच्च नहेतुसम्पयुत्तो च नहेतुविप्पयुत्तो च धम्मा उप्पज्जन्ति हेतुपच्चया। (३)  
नहेतुसम्पयुत्तञ्च नहेतुविप्पयुत्तञ्च धम्मं पटिच्च नहेतुसम्पयुत्तो धम्मो उप्पज्जति हेतुपच्चया… तीणि। (संखित्तं।)  
१०. हेतुया नव, आरम्मणे छ…पे॰… अविगते नव। (सहजातवारेपि…पे॰… पञ्हावारेपि सब्बत्थ वित्थारेतब्बं।)  
४. हेतुसहेतुकदुकं  


## १-७. पटिच्चवारादि

११. नहेतुञ्चेव नअहेतुकञ्च धम्मं पटिच्च नहेतु चेव नअहेतुको च धम्मो उप्पज्जति हेतुपच्चया। नहेतुञ्चेव नअहेतुकञ्च धम्मं पटिच्च नअहेतुको चेव न नहेतु च धम्मो उप्पज्जति हेतुपच्चया। नहेतुञ्चेव नअहेतुकञ्च धम्मं पटिच्च नहेतु चेव नअहेतुको च नअहेतुको चेव न नहेतु च धम्मा उप्पज्जन्ति हेतुपच्चया। (३)  
नअहेतुकञ्चेव न नहेतुञ्च धम्मं पटिच्च नअहेतुको चेव न नहेतु च धम्मो उप्पज्जति हेतुपच्चया। नअहेतुकञ्चेव न नहेतुञ्च धम्मं पटिच्च नहेतु चेव नअहेतुको च धम्मो उप्पज्जति हेतुपच्चया। नअहेतुकञ्चेव न नहेतुञ्च धम्मं पटिच्च नहेतु चेव नअहेतुको च नअहेतुको चेव न नहेतु च धम्मा उप्पज्जन्ति हेतुपच्चया। (३)  
नहेतुञ्चेव नअहेतुकञ्च नअहेतुकञ्चेव न नहेतुञ्च धम्मं पटिच्च नहेतु चेव नअहेतुको च धम्मो उप्पज्जति हेतुपच्चया… तीणि। (संखित्तं।)  
हेतुया नव, आरम्मणे नव…पे॰… अविगते नव।  
(सहजातवारेपि…पे॰… पञ्हावारेपि सब्बत्थ वित्थारो।)  
५. हेतुहेतुसम्पयुत्तदुकं  


## १-७. पटिच्चवारादि

१२. नहेतुञ्चेव नहेतुविप्पयुत्तञ्च धम्मं पटिच्च नहेतु चेव नहेतुविप्पयुत्तो च धम्मो उप्पज्जति हेतुपच्चया। नहेतुञ्चेव नहेतुविप्पयुत्तञ्च धम्मं पटिच्च नहेतुविप्पयुत्तो चेव न नहेतु च धम्मो उप्पज्जति हेतुपच्चया । नहेतुञ्चेव नहेतुविप्पयुत्तञ्च धम्मं पटिच्च नहेतु चेव नहेतुविप्पयुत्तो च नहेतुविप्पयुत्तो चेव न नहेतु च धम्मा उप्पज्जन्ति हेतुपच्चया। (३)  
नहेतुविप्पयुत्तञ्चेव न नहेतुञ्च धम्मं पटिच्च नहेतुविप्पयुत्तो चेव न नहेतु च धम्मो उप्पज्जति हेतुपच्चया। नहेतुविप्पयुत्तञ्चेव न नहेतुञ्च धम्मं पटिच्च नहेतु चेव नहेतुविप्पयुत्तो च धम्मो उप्पज्जति हेतुपच्चया। नहेतुविप्पयुत्तञ्चेव न नहेतुञ्च धम्मं पटिच्च नहेतु चेव नहेतुविप्पयुत्तो च नहेतुविप्पयुत्तो चेव न नहेतु च धम्मा उप्पज्जन्ति हेतुपच्चया। (३)  
नहेतुञ्चेव नहेतुविप्पयुत्तञ्च नहेतुविप्पयुत्तञ्चेव न नहेतुञ्च धम्मं पटिच्च नहेतु चेव नहेतुविप्पयुत्तो च धम्मो उप्पज्जति हेतुपच्चया… तीणि। (संखित्तं।)  
हेतुया नव…पे॰… अविगते नव। (सब्बत्थ वित्थारो।)  
६. नहेतुसहेतुकदुकं  


## १-७. पटिच्चवारादि

१३. नहेतुं नसहेतुकं धम्मं पटिच्च नहेतु नसहेतुको धम्मो उप्पज्जति हेतुपच्चया – एकं महाभूतं पटिच्च तयो महाभूता…पे॰…। नहेतुं नसहेतुकं धम्मं पटिच्च नहेतु नअहेतुको धम्मो उप्पज्जति हेतुपच्चया – पटिसन्धिक्खणे वत्थुं पटिच्च नहेतुसहेतुका खन्धा। नहेतुं नसहेतुकं धम्मं पटिच्च नहेतु नसहेतुको च नहेतु नअहेतुको च धम्मा उप्पज्जन्ति हेतुपच्चया। (३)  
नहेतुं नअहेतुकं धम्मं पटिच्च नहेतु नअहेतुको धम्मो उप्पज्जति हेतुपच्चया। नहेतुं नअहेतुकं धम्मं पटिच्च नहेतु नसहेतुको धम्मो उप्पज्जति हेतुपच्चया। नहेतुं नअहेतुकं धम्मं पटिच्च नहेतु नसहेतुको च नहेतु नअहेतुको च धम्मा उप्पज्जन्ति हेतुपच्चया। (३)  
नहेतुं नसहेतुकञ्च नहेतुं नअहेतुकञ्च धम्मं पटिच्च नहेतु नसहेतुको धम्मो उप्पज्जति हेतुपच्चया। नहेतुं नसहेतुकञ्च नहेतुं नअहेतुकञ्च धम्मं पटिच्च नहेतु नअहेतुको धम्मो उप्पज्जति हेतुपच्चया। नहेतुं नसहेतुकञ्च नहेतुं नअहेतुकञ्च धम्मं पटिच्च नहेतु नसहेतुको च नहेतु नअहेतुको च धम्मा उप्पज्जन्ति हेतुपच्चया। (३) (संखित्तं।)  
१४. हेतुया नव, आरम्मणे चत्तारि…पे॰… अविगते नव।  
(सहजातवारम्पि…पे॰… सम्पयुत्तवारम्पि पटिच्चवारसदिसं।)  


## आरम्मणपच्चयो

१५. नहेतु नसहेतुको धम्मो नहेतुस्स नसहेतुकस्स धम्मस्स आरम्मणपच्चयेन पच्चयो। नहेतु नसहेतुको धम्मो नहेतुस्स नअहेतुकस्स धम्मस्स आरम्मणपच्चयेन पच्चयो। (२)  
नहेतु नअहेतुको धम्मो नहेतुस्स नअहेतुकस्स धम्मस्स आरम्मणपच्चयेन पच्चयो। नहेतु नअहेतुको धम्मो नहेतुस्स नसहेतुकस्स धम्मस्स आरम्मणपच्चयेन पच्चयो। (२) (संखित्तं।)  
१६. आरम्मणे चत्तारि…पे॰… अविगते सत्त।  
हेतुगोच्छकं निट्ठितं।  
७. सप्पच्चयदुकं  


## १-७. पटिच्चवारादि

१७. नअप्पच्चयं धम्मं पटिच्च नअप्पच्चयो धम्मो उप्पज्जति हेतुपच्चया।  
हेतुया एकं। (सब्बत्थ वित्थारो।)  
१८. नअप्पच्चयो धम्मो नअप्पच्चयस्स धम्मस्स हेतुपच्चयेन पच्चयो।  
नसप्पच्चयो धम्मो नअप्पच्चयस्स धम्मस्स आरम्मणपच्चयेन पच्चयो। (संखित्तं।)  
हेतुया एकं, आरम्मणे द्वे। (सब्बत्थ वित्थारो।)  
८. सङ्खतदुकं  


## १-७. पटिच्चवारादि

१९. नअसङ्खतं धम्मं पटिच्च नअसङ्खतो धम्मो उप्पज्जति हेतुपच्चया। हेतुया एकं। (सप्पच्चयदुकसदिसं।)  
९. सनिदस्सनदुकं  


## १-७. पटिच्चवारादि

२०. नसनिदस्सनं धम्मं पटिच्च नसनिदस्सनो धम्मो उप्पज्जति हेतुपच्चया। नसनिदस्सनं धम्मं पटिच्च नअनिदस्सनो धम्मो उप्पज्जति हेतुपच्चया। नसनिदस्सनं धम्मं पटिच्च नसनिदस्सनो च नअनिदस्सनो च धम्मा उप्पज्जन्ति हेतुपच्चया। (३) (संखित्तं।)  
हेतुया तीणि।  
१०. सप्पटिघदुकं  


## १-७. पटिच्चवारादि

२१. नसप्पटिघं धम्मं पटिच्च नसप्पटिघो धम्मो उप्पज्जति हेतुपच्चया । नसप्पटिघं धम्मं पटिच्च नअप्पटिघो धम्मो उप्पज्जति हेतुपच्चया। नसप्पटिघं धम्मं पटिच्च नसप्पटिघो च नअप्पटिघो च धम्मा उप्पज्जन्ति हेतुपच्चया। (३)  
नअप्पटिघं धम्मं पटिच्च नअप्पटिघो धम्मो उप्पज्जति हेतुपच्चया… तीणि।  
नसप्पटिघञ्च नअप्पटिघञ्च धम्मं पटिच्च नसप्पटिघो धम्मो उप्पज्जति हेतुपच्चया… तीणि। (संखित्तं।)  
हेतुया नव, आरम्मणे एकं।  
(सहजातवारम्पि…पे॰… सम्पयुत्तवारम्पि पटिच्चवारसदिसं।)  
२२. नसप्पटिघो धम्मो नसप्पटिघस्स धम्मस्स हेतुपच्चयेन पच्चयो। नसप्पटिघो धम्मो नअप्पटिघस्स धम्मस्स हेतुपच्चयेन पच्चयो। नसप्पटिघो धम्मो नसप्पटिघस्स च नअप्पटिघस्स च धम्मस्स हेतुपच्चयेन पच्चयो। (३)  
नसप्पटिघो धम्मो नसप्पटिघस्स धम्मस्स आरम्मणपच्चयेन पच्चयो। नअप्पटिघो धम्मो नसप्पटिघस्स धम्मस्स आरम्मणपच्चयेन पच्चयो। (२) (संखित्तं।)  
२३. हेतुया तीणि, आरम्मणे द्वे, अधिपतिया चत्तारि…पे॰… अविगते नव।  
११. रूपीदुकं  


## १-७. पटिच्चवारादि

२४. नरूपिं धम्मं पटिच्च नरूपी धम्मो उप्पज्जति हेतुपच्चया। नरूपिं धम्मं पटिच्च नअरूपी धम्मो उप्पज्जति हेतुपच्चया। नरूपिं धम्मं पटिच्च नरूपी च नअरूपी च धम्मा उप्पज्जन्ति हेतुपच्चया। (३)  
नअरूपिं धम्मं पटिच्च नअरूपी धम्मो उप्पज्जति हेतुपच्चया । नअरूपिं धम्मं पटिच्च नरूपी धम्मो उप्पज्जति हेतुपच्चया। नअरूपिं धम्मं पटिच्च नरूपी च नअरूपी च धम्मा उप्पज्जन्ति हेतुपच्चया। (३)  
नरूपिञ्च नअरूपिञ्च धम्मं पटिच्च नरूपी धम्मो उप्पज्जति हेतुपच्चया। नरूपिञ्च नअरूपिञ्च धम्मं पटिच्च नअरूपी धम्मो उप्पज्जति हेतुपच्चया। नरूपिञ्च नअरूपिञ्च धम्मं पटिच्च नरूपी च नअरूपी च धम्मा उप्पज्जन्ति हेतुपच्चया। (३) (संखित्तं।)  
२५. हेतुया नव, आरम्मणे तीणि…पे॰… अविगते नव।  
(सहजातवारेपि…पे॰… पञ्हावारेपि सब्बत्थ वित्थारो।)  
१२. लोकियदुकं  


## १-७. पटिच्चवारादि

२६. नलोकियं धम्मं पटिच्च नलोकियो धम्मो उप्पज्जति हेतुपच्चया। नलोकियं धम्मं पटिच्च नलोकुत्तरो धम्मो उप्पज्जति हेतुपच्चया। नलोकियं धम्मं पटिच्च नलोकियो च नलोकुत्तरो च धम्मा उप्पज्जन्ति हेतुपच्चया। (३)  
नलोकुत्तरं धम्मं पटिच्च नलोकुत्तरो धम्मो उप्पज्जति हेतुपच्चया।  
नलोकियञ्च नलोकुत्तरञ्च धम्मं पटिच्च नलोकुत्तरो धम्मो उप्पज्जति हेतुपच्चया। (२) (संखित्तं।)  
हेतुया पञ्च, आरम्मणे द्वे…पे॰… अविगते पञ्च। (सब्बत्थ वित्थारो।)  
१३. केनचिविञ्ञेय्यदुकं  


## १-७. पटिच्चवारादि

२७. नकेनचि विञ्ञेय्यं धम्मं पटिच्च नकेनचि विञ्ञेय्यो धम्मो उप्पज्जति हेतुपच्चया। नकेनचि विञ्ञेय्यं धम्मं पटिच्च ननकेनचि विञ्ञेय्यो धम्मो उप्पज्जति हेतुपच्चया। नकेनचि विञ्ञेय्यं धम्मं पटिच्च नकेनचि विञ्ञेय्यो च ननकेनचि विञ्ञेय्यो च धम्मा उप्पज्जन्ति हेतुपच्चया। (३)  
ननकेनचि विञ्ञेय्यं धम्मं पटिच्च ननकेनचि विञ्ञेय्यो धम्मो उप्पज्जति हेतुपच्चया… तीणि।  
नकेनचि विञ्ञेय्यञ्च ननकेनचि विञ्ञेय्यञ्च धम्मं पटिच्च नकेनचि विञ्ञेय्यो धम्मो उप्पज्जति हेतुपच्चया… तीणि। (संखित्तं।)  
हेतुया नव…पे॰… अविगते नव। (सब्बत्थ वित्थारो।)  
चूळन्तरदुकं निट्ठितं।  
१४. आसवदुकं  


## १-७. पटिच्चवारादि

२८. नोआसवं धम्मं पटिच्च नोआसवो धम्मो उप्पज्जति हेतुपच्चया। नोआसवं धम्मं पटिच्च ननोआसवो धम्मो उप्पज्जति हेतुपच्चया। नोआसवं धम्मं पटिच्च नोआसवो च ननोआसवो च धम्मा उप्पज्जन्ति हेतुपच्चया। (३)  
ननोआसवं धम्मं पटिच्च ननोआसवो धम्मो उप्पज्जति हेतुपच्चया… तीणि।  
नोआसवञ्च ननोआसवञ्च धम्मं पटिच्च नोआसवो धम्मो उप्पज्जति हेतुपच्चया। नोआसवञ्च ननोआसवञ्च धम्मं पटिच्च ननोआसवो धम्मो उप्पज्जति हेतुपच्चया। नोआसवञ्च ननोआसवञ्च धम्मं पटिच्च नोआसवो च ननोआसवो च धम्मा उप्पज्जन्ति हेतुपच्चया। (३) (संखित्तं।)  
हेतुया नव, आरम्मणे नव…पे॰… अविगते नव (सब्बत्थ वित्थारो)।  
१५. सासवदुकं  


## १-७. पटिच्चवारादि

२९. नसासवं धम्मं पटिच्च नसासवो धम्मो उप्पज्जति हेतुपच्चया । नसासवं धम्मं पटिच्च नअनासवो धम्मो उप्पज्जति हेतुपच्चया। नसासवं धम्मं पटिच्च नसासवो च नअनासवो च धम्मा उप्पज्जन्ति हेतुपच्चया। (३)  
नअनासवं धम्मं पटिच्च नअनासवो धम्मो उप्पज्जति हेतुपच्चया। (१)  
नसासवञ्च नअनासवञ्च धम्मं पटिच्च नअनासवो धम्मो उप्पज्जति हेतुपच्चया। (१) (संखित्तं।)  
हेतुया पञ्च, आरम्मणे द्वे…पे॰… अविगते पञ्च (सब्बत्थ वित्थारो)।  
१६. आसवसम्पयुत्तदुकं  


## १-७. पटिच्चवारादि

३०. नआसवसम्पयुत्तं धम्मं पटिच्च नआसवसम्पयुत्तो धम्मो उप्पज्जति हेतुपच्चया। नआसवसम्पयुत्तं धम्मं पटिच्च नआसवविप्पयुत्तो धम्मो उप्पज्जति हेतुपच्चया। नआसवसम्पयुत्तं धम्मं पटिच्च नआसवसम्पयुत्तो च नआसवविप्पयुत्तो च धम्मा उप्पज्जन्ति हेतुपच्चया। (३)  
नआसवविप्पयुत्तं धम्मं पटिच्च नआसवविप्पयुत्तो धम्मो उप्पज्जति हेतुपच्चया। नआसवविप्पयुत्तं धम्मं पटिच्च नआसवसम्पयुत्तो धम्मो उप्पज्जति हेतुपच्चया। नआसवविप्पयुत्तं धम्मं पटिच्च नआसवसम्पयुत्तो च नआसवविप्पयुत्तो च धम्मा उप्पज्जन्ति हेतुपच्चया। (३)  
नआसवसम्पयुत्तञ्च नआसवविप्पयुत्तञ्च धम्मं पटिच्च नआसवसम्पयुत्तो धम्मो उप्पज्जति हेतुपच्चया। नआसवसम्पयुत्तञ्च नआसवविप्पयुत्तञ्च धम्मं पटिच्च नआसवविप्पयुत्तो धम्मो उप्पज्जति हेतुपच्चया। नआसवसम्पयुत्तञ्च नआसवविप्पयुत्तञ्च धम्मं पटिच्च नआसवसम्पयुत्तो च नआसवविप्पयुत्तो च धम्मा उप्पज्जन्ति हेतुपच्चया। (३) (संखित्तं।)  
हेतुया नव, आरम्मणे छ…पे॰… अविगते नव। (सब्बत्थ वित्थारो।)  
१७. आसवसासवदुकं  


## १-७. पटिच्चवारादि

३१. नआसवञ्चेव नअनासवञ्च धम्मं पटिच्च नआसवो चेव नअनासवो च धम्मो उप्पज्जति हेतुपच्चया। नआसवञ्चेव नअनासवञ्च धम्मं पटिच्च नअनासवो चेव ननो च आसवो धम्मो उप्पज्जति हेतुपच्चया। नआसवञ्चेव नअनासवञ्च धम्मं पटिच्च नोआसवो चेव नअनासवो च नअनासवो चेव ननो च आसवो च धम्मा उप्पज्जन्ति हेतुपच्चया। (३)  
नअनासवञ्चेव ननो च आसवं धम्मं पटिच्च नअनासवो चेव ननो च आसवो धम्मो उप्पज्जति हेतुपच्चया। नअनासवञ्चेव ननो च आसवं धम्मं पटिच्च नआसवो चेव नअनासवो च धम्मो उप्पज्जति हेतुपच्चया। नअनासवञ्चेव ननो च आसवं धम्मं पटिच्च नआसवो चेव नअनासवो च नअनासवो चेव ननो च आसवो च धम्मा उप्पज्जन्ति हेतुपच्चया। (३)  
नआसवञ्चेव नअनासवञ्च नअनासवञ्चेव ननोआसवञ्च धम्मं पटिच्च नआसवो चेव नअनासवो च धम्मो उप्पज्जति हेतुपच्चया। नआसवञ्चेव नअनासवञ्च नअनासवञ्चेव ननो च आसवं धम्मं पटिच्च नअनासवो चेव ननो च आसवो धम्मो उप्पज्जति हेतुपच्चया। नआसवञ्चेव नअनासवञ्च नअनासवञ्चेव ननोआसवञ्च धम्मं पटिच्च नआसवो चेव नअनासवो च नअनासवो चेव ननो च आसवो च धम्मा उप्पज्जन्ति हेतुपच्चया। (३) (संखित्तं।)  
हेतुया नव, आरम्मणे नव…पे॰… अविगते नव (सब्बत्थ वित्थारो)।  
१८. आसवआसवसम्पयुत्तदुकं  


## १-७. पटिच्चवारादि

३२. नआसवञ्चेव नआसवविप्पयुत्तञ्च धम्मं पटिच्च नआसवो चेव नआसवविप्पयुत्तो च धम्मो उप्पज्जति हेतुपच्चया। नआसवञ्चेव नआसवविप्पयुत्तञ्च धम्मं पटिच्च नआसवविप्पयुत्तो चेव ननो च आसवो धम्मो उप्पज्जति हेतुपच्चया। नआसवञ्चेव नआसवविप्पयुत्तञ्च धम्मं पटिच्च नआसवो चेव नआसवविप्पयुत्तो च नआसवविप्पयुत्तो चेव ननोआसवो च धम्मा उप्पज्जन्ति हेतुपच्चया। (३)  
नआसवविप्पयुत्तञ्चेव ननोआसवञ्च धम्मं पटिच्च नआसवविप्पयुत्तो चेव ननोआसवो च धम्मो उप्पज्जति हेतुपच्चया। नआसवविप्पयुत्तञ्चेव ननोआसवञ्च धम्मं पटिच्च नआसवो चेव नआसवविप्पयुत्तो च धम्मो उप्पज्जति हेतुपच्चया। नआसवविप्पयुत्तञ्चेव ननो च आसवं धम्मं पटिच्च नआसवो चेव नआसवविप्पयुत्तो च नआसवविप्पयुत्तो चेव ननो च आसवो च धम्मा उप्पज्जन्ति हेतुपच्चया। (३)  
नआसवञ्चेव नआसवविप्पयुत्तञ्च नआसवविप्पयुत्तञ्चेव ननोआसवञ्च धम्मं पटिच्च नआसवो चेव नआसवविप्पयुत्तो च धम्मो उप्पज्जति हेतुपच्चया। नआसवञ्चेव नआसवविप्पयुत्तञ्च नआसवविप्पयुत्तञ्चेव ननो च आसवञ्च धम्मं पटिच्च नआसवविप्पयुत्तो चेव ननो च आसवो धम्मो उप्पज्जति हेतुपच्चया। नआसवञ्चेव नआसवविप्पयुत्तञ्च नआसवविप्पयुत्तञ्चेव ननो च आसवञ्च धम्मं पटिच्च नआसवो चेव नआसवविप्पयुत्तो च नआसवविप्पयुत्तो चेव ननो च आसवो च धम्मा उप्पज्जन्ति हेतुपच्चया। (३) (संखित्तं।)  
हेतुया नव, आरम्मणे नव…पे॰… अविगते नव। (सब्बत्थ वित्थारो।)  
१९. आसवविप्पयुत्तसासवदुकं  


## १-७. पटिच्चवारादि

३३. आसवविप्पयुत्तं नसासवं धम्मं पटिच्च आसवविप्पयुत्तो नसासवो धम्मो उप्पज्जति हेतुपच्चया। आसवविप्पयुत्तं नसासवं धम्मं पटिच्च आसवविप्पयुत्तो नअनासवो धम्मो उप्पज्जति हेतुपच्चया। आसवविप्पयुत्तं नसासवं धम्मं पटिच्च आसवविप्पयुत्तो नसासवो च आसवविप्पयुत्तो नअनासवो च धम्मा उप्पज्जन्ति हेतुपच्चया। (३)  
आसवविप्पयुत्तं नअनासवं धम्मं पटिच्च आसवविप्पयुत्तो नअनासवो धम्मो उप्पज्जति हेतुपच्चया। (१)  
आसवविप्पयुत्तं नसासवञ्च आसवविप्पयुत्तं नअनासवञ्च धम्मं पटिच्च आसवविप्पयुत्तो नअनासवो धम्मो उप्पज्जति हेतुपच्चया। (संखित्तं।)  
हेतुया पञ्च, आरम्मणे द्वे…पे॰… अविगते पञ्च। (सब्बत्थ वित्थारो।)  
आसवगोच्छकं निट्ठितं।  
२०. सञ्ञोजनदुकं  
३४. नोसञ्ञोजनं धम्मं पटिच्च नोसञ्ञोजनो धम्मो उप्पज्जति हेतुपच्चया। नोसञ्ञोजनं धम्मं पटिच्च ननोसञ्ञोजनो धम्मो उप्पज्जति हेतुपच्चया। नोसञ्ञोजनं धम्मं पटिच्च नोसञ्ञोजनो च ननोसञ्ञोजनो च धम्मा उप्पज्जन्ति हेतुपच्चया। (३)  
ननोसञ्ञोजनं धम्मं पटिच्च ननोसञ्ञोजनो धम्मो उप्पज्जति हेतुपच्चया। ननोसञ्ञोजनं धम्मं पटिच्च नोसञ्ञोजनो धम्मो उप्पज्जति हेतुपच्चया। ननोसञ्ञोजनं धम्मं पटिच्च नोसञ्ञोजनो च ननोसञ्ञोजनो च धम्मा उप्पज्जन्ति हेतुपच्चया। (३)  
नोसञ्ञोजनञ्च ननोसञ्ञोजनञ्च धम्मं पटिच्च नोसञ्ञोजनो धम्मो उप्पज्जति हेतुपच्चया। नोसञ्ञोजनञ्च ननोसञ्ञोजनञ्च धम्मं पटिच्च ननोसञ्ञोजनो धम्मो उप्पज्जति हेतुपच्चया। नोसञ्ञोजनञ्च ननोसञ्ञोजनञ्च धम्मं पटिच्च नोसञ्ञोजनो च ननोसञ्ञोजनो च धम्मा उप्पज्जन्ति हेतुपच्चया। (३) (संखित्तं।)  
हेतुया नव, आरम्मणे नव…पे॰… अविगते नव। (सब्बत्थ वित्थारो।)  
२१. सञ्ञोजनियदुकं  
३५. नसञ्ञोजनियं धम्मं पटिच्च नसञ्ञोजनियो धम्मो उप्पज्जति हेतुपच्चया। नसञ्ञोजनियं धम्मं पटिच्च नअसञ्ञोजनियो धम्मो उप्पज्जति हेतुपच्चया। नसञ्ञोजनियं धम्मं पटिच्च नसञ्ञोजनियो च नअसञ्ञोजनियो च धम्मा उप्पज्जन्ति हेतुपच्चया। (३)  
नअसञ्ञोजनियं धम्मं पटिच्च नअसञ्ञोजनियो धम्मो उप्पज्जति हेतुपच्चया। (१)  
नसञ्ञोजनियञ्च नअसञ्ञोजनियञ्च धम्मं पटिच्च नअसञ्ञोजनियो धम्मो उप्पज्जति हेतुपच्चया। (१) (संखित्तं।)  
हेतुया पञ्च, आरम्मणे द्वे…पे॰… अविगते पञ्च। (सब्बत्थ वित्थारो।)  
२२. सञ्ञोजनसम्पयुत्तदुकं  
३६. नसञ्ञोजनसम्पयुत्तं धम्मं पटिच्च नसञ्ञोजनसम्पयुत्तो धम्मो उप्पज्जति हेतुपच्चया। नसञ्ञोजनसम्पयुत्तं धम्मं पटिच्च नसञ्ञोजनविप्पयुत्तो धम्मो उप्पज्जति हेतुपच्चया। नसञ्ञोजनसम्पयुत्तं धम्मं पटिच्च नसञ्ञोजनसम्पयुत्तो च नसञ्ञोजनविप्पयुत्तो च धम्मा उप्पज्जन्ति हेतुपच्चया। (३)  
नसञ्ञोजनविप्पयुत्तं धम्मं पटिच्च नसञ्ञोजनविप्पयुत्तो धम्मो उप्पज्जति हेतुपच्चया। नसञ्ञोजनविप्पयुत्तं धम्मं पटिच्च नसञ्ञोजनसम्पयुत्तो धम्मो उप्पज्जति हेतुपच्चया। नसञ्ञोजनविप्पयुत्तं धम्मं पटिच्च नसञ्ञोजनसम्पयुत्तो च नसञ्ञोजनविप्पयुत्तो च धम्मा उप्पज्जन्ति हेतुपच्चया। (३)  
नसञ्ञोजनसम्पयुत्तञ्च नसञ्ञोजनविप्पयुत्तञ्च धम्मं पटिच्च नसञ्ञोजनसम्पयुत्तो धम्मो उप्पज्जति हेतुपच्चया। नसञ्ञोजनसम्पयुत्तञ्च नसञ्ञोजनविप्पयुत्तञ्च धम्मं पटिच्च नसञ्ञोजनविप्पयुत्तो धम्मो उप्पज्जति हेतुपच्चया । नसञ्ञोजनसम्पयुत्तञ्च नसञ्ञोजनविप्पयुत्तञ्च धम्मं पटिच्च नसञ्ञोजनसम्पयुत्तो च नसञ्ञोजनविप्पयुत्तो च धम्मा उप्पज्जन्ति हेतुपच्चया। (३) (संखित्तं।)  
हेतुया नव, आरम्मणे छ…पे॰… अविगते नव। (सब्बत्थ वित्थारो।)  
२३. सञ्ञोजनसञ्ञोजनियदुकं  
३७. नसञ्ञोजनञ्चेव नअसञ्ञोजनियञ्च धम्मं पटिच्च नसञ्ञोजनो चेव नअसञ्ञोजनियो च धम्मो उप्पज्जति हेतुपच्चया। नसञ्ञोजनञ्चेव नअसञ्ञोजनियञ्च धम्मं पटिच्च नअसञ्ञोजनियो चेव ननोअसञ्ञोजनो च धम्मो उप्पज्जति हेतुपच्चया। नसञ्ञोजनञ्चेव नअसञ्ञोजनियञ्च धम्मं पटिच्च नसञ्ञोजनो चेव नअसञ्ञोजनियो च नअसञ्ञोजनियो चेव ननो च सञ्ञोजनो च धम्मा उप्पज्जन्ति हेतुपच्चया। (३)  
नअसञ्ञोजनियञ्चेव ननो च सञ्ञोजनं धम्मं पटिच्च नअसञ्ञोजनियो चेव ननो च सञ्ञोजनो धम्मो उप्पज्जति हेतुपच्चया… तीणि।  
नसञ्ञोजनञ्चेव नअसञ्ञोजनियञ्च नअसञ्ञोजनियञ्चेव ननोसञ्ञोजनञ्च धम्मं पटिच्च नसञ्ञोजनो चेव नअसञ्ञोजनियो च धम्मो उप्पज्जति हेतुपच्चया… तीणि। (संखित्तं।)  
हेतुया नव, आरम्मणे नव…पे॰… अविगते नव। (सब्बत्थ वित्थारो ।)  
२४. सञ्ञोजनसञ्ञोजनसम्पयुत्तदुकं  
३८. नसञ्ञोजनञ्चेव नसञ्ञोजनविप्पयुत्तञ्च धम्मं पटिच्च नसञ्ञोजनो चेव नसञ्ञोजनविप्पयुत्तो च धम्मो उप्पज्जति हेतुपच्चया। नसञ्ञोजनञ्चेव नसञ्ञोजनविप्पयुत्तञ्च धम्मं पटिच्च नसञ्ञोजनविप्पयुत्तो चेव ननोसञ्ञोजनो च धम्मो उप्पज्जति हेतुपच्चया। नसञ्ञोजनञ्चेव नसञ्ञोजनविप्पयुत्तञ्च धम्मं पटिच्च नसञ्ञोजनो चेव नसञ्ञोजनविप्पयुत्तो च नसञ्ञोजनविप्पयुत्तो चेव ननो च सञ्ञोजनो च धम्मा उप्पज्जन्ति हेतुपच्चया। (३)  
नसञ्ञोजनविप्पयुत्तञ्चेव ननो च सञ्ञोजनं धम्मं पटिच्च नसञ्ञोजनविप्पयुत्तो चेव ननो च सञ्ञोजनो धम्मो उप्पज्जति हेतुपच्चया। नसञ्ञोजनविप्पयुत्तञ्चेव ननो च सञ्ञोजनं धम्मं पटिच्च नसञ्ञोजनो चेव नसञ्ञोजनविप्पयुत्तो च धम्मो उप्पज्जति हेतुपच्चया। नसञ्ञोजनविप्पयुत्तञ्चेव ननो च सञ्ञोजनं धम्मं पटिच्च नसञ्ञोजनो चेव नसञ्ञोजनविप्पयुत्तो च नसञ्ञोजनविप्पयुत्तो चेव ननो च सञ्ञोजनो च धम्मा उप्पज्जन्ति हेतुपच्चया। (३)  
नसञ्ञोजनञ्चेव नसञ्ञोजनविप्पयुत्तञ्च नसञ्ञोजनविप्पयुत्तञ्चेव ननो च सञ्ञोजनञ्च धम्मं पटिच्च नसञ्ञोजनो चेव नसञ्ञोजनविप्पयुत्तो च धम्मो उप्पज्जति हेतुपच्चया… तीणि। (संखित्तं।)  
हेतुया नव…पे॰… अविगते नव। (सब्बत्थ वित्थारो।)  
२५. सञ्ञोजनविप्पयुत्तसञ्ञोजनियदुकं  
३९. सञ्ञोजनविप्पयुत्तं नसञ्ञोजनियं धम्मं पटिच्च सञ्ञोजनविप्पयुत्तो नसञ्ञोजनियो धम्मो उप्पज्जति हेतुपच्चया। सञ्ञोजनविप्पयुत्तं नसञ्ञोजनियं धम्मं पटिच्च सञ्ञोजनविप्पयुत्तो नअसञ्ञोजनियो धम्मो उप्पज्जति हेतुपच्चया। सञ्ञोजनविप्पयुत्तं नसञ्ञोजनियं धम्मं पटिच्च सञ्ञोजनविप्पयुत्तो नसञ्ञोजनियो च सञ्ञोजनविप्पयुत्तो नअसञ्ञोजनियो च धम्मा उप्पज्जन्ति हेतुपच्चया। (३)  
सञ्ञोजनविप्पयुत्तं नअसञ्ञोजनियं धम्मं पटिच्च सञ्ञोजनविप्पयुत्तो नअसञ्ञोजनियो धम्मो उप्पज्जति हेतुपच्चया। (१)  
सञ्ञोजनविप्पयुत्तो नसञ्ञोजनियञ्च सञ्ञोजनविप्पयुत्तं नअसञ्ञोजनियञ्च धम्मं पटिच्च सञ्ञोजनविप्पयुत्तो नअसञ्ञोजनियो धम्मो उप्पज्जति हेतुपच्चया। (१) (संखित्तं।)  
हेतुया पञ्च…पे॰… अविगते पञ्च। (सब्बत्थ वित्थारो।)  
सञ्ञोजनगोच्छकं निट्ठितं।  
२६. गन्थदुकं  
४०. नोगन्थं धम्मं पटिच्च नोगन्थो धम्मो उप्पज्जति हेतुपच्चया। नोगन्थं धम्मं पटिच्च ननोगन्थो धम्मो उप्पज्जति हेतुपच्चया। नोगन्थं धम्मं पटिच्च नोगन्थो च ननोगन्थो च धम्मा उप्पज्जन्ति हेतुपच्चया। (३)  
ननोगन्थं धम्मं पटिच्च ननोगन्थो धम्मो उप्पज्जति हेतुपच्चया। ननोगन्थं धम्मं पटिच्च नोगन्थो धम्मो उप्पज्जति हेतुपच्चया। ननोगन्थं धम्मं पटिच्च नोगन्थो च ननोगन्थो च धम्मा उप्पज्जन्ति हेतुपच्चया। (३)  
नोगन्थञ्च ननोगन्थञ्च धम्मं पटिच्च नोगन्थो धम्मो उप्पज्जति हेतुपच्चया। नोगन्थञ्च ननोगन्थञ्च धम्मं पटिच्च ननोगन्थो धम्मो उप्पज्जति हेतुपच्चया। नोगन्थञ्च ननोगन्थञ्च धम्मं पटिच्च नोगन्थो च ननोगन्थो च धम्मा उप्पज्जन्ति हेतुपच्चया। (३) (संखित्तं।)  
हेतुया नव…पे॰… अविगते नव। (सब्बत्थ नव।)  
२७. गन्थनियदुकं  
४१. नगन्थनियं धम्मं पटिच्च नगन्थनियो धम्मो उप्पज्जति हेतुपच्चया। नगन्थनियं धम्मं पटिच्च नअगन्थनियो धम्मो उप्पज्जति हेतुपच्चया। नगन्थनियं धम्मं पटिच्च नगन्थनियो च नअगन्थनियो च धम्मा उप्पज्जन्ति हेतुपच्चया। (३)  
नअगन्थनियं धम्मं पटिच्च नअगन्थनियो धम्मो उप्पज्जति हेतुपच्चया। (१)  
नगन्थनियञ्च नअगन्थनियञ्च धम्मं पटिच्च नअगन्थनियो धम्मो उप्पज्जति हेतुपच्चया। (१) (संखित्तं।)  
हेतुया पञ्च…पे॰… अविगते पञ्च। (सब्बत्थ पञ्च।)  
२८. गन्थसम्पयुत्तदुकं  
४२. नगन्थसम्पयुत्तं धम्मं पटिच्च नगन्थसम्पयुत्तो धम्मो उप्पज्जति हेतुपच्चया। नगन्थसम्पयुत्तं धम्मं पटिच्च नगन्थविप्पयुत्तो धम्मो उप्पज्जति हेतुपच्चया। नगन्थसम्पयुत्तं धम्मं पटिच्च नगन्थसम्पयुत्तो च नगन्थविप्पयुत्तो च धम्मा उप्पज्जन्ति हेतुपच्चया। (३)  
नगन्थविप्पयुत्तं धम्मं पटिच्च नगन्थविप्पयुत्तो धम्मो उप्पज्जति हेतुपच्चया। नगन्थविप्पयुत्तं धम्मं पटिच्च नगन्थसम्पयुत्तो धम्मो उप्पज्जति हेतुपच्चया। नगन्थविप्पयुत्तं धम्मं पटिच्च नगन्थसम्पयुत्तो च नगन्थविप्पयुत्तो च धम्मा उप्पज्जन्ति हेतुपच्चया। (३)  
नगन्थसम्पयुत्तञ्च नगन्थविप्पयुत्तञ्च धम्मं पटिच्च नगन्थसम्पयुत्तो धम्मो उप्पज्जति हेतुपच्चया। नगन्थसम्पयुत्तञ्च नगन्थविप्पयुत्तञ्च धम्मं पटिच्च नगन्थविप्पयुत्तो धम्मो उप्पज्जति हेतुपच्चया। नगन्थसम्पयुत्तञ्च नगन्थविप्पयुत्तञ्च धम्मं पटिच्च नगन्थसम्पयुत्तो च नगन्थविप्पयुत्तो च धम्मा उप्पज्जन्ति हेतुपच्चया। (३) (संखित्तं।)  
हेतुया नव, आरम्मणे छ, अधिपतिया नव…पे॰… अविगते नव। (सब्बत्थ वित्थारो।)  
२९. गन्थगन्थनियदुकं  
४३. नगन्थञ्चेव नअगन्थनियञ्च धम्मं पटिच्च नगन्थो चेव नअगन्थनियो च धम्मो उप्पज्जति हेतुपच्चया। नगन्थञ्चेव नअगन्थनियञ्च धम्मं पटिच्च नअगन्थनियो चेव ननो च गन्थो धम्मो उप्पज्जति हेतुपच्चया। नगन्थञ्चेव नअगन्थनियञ्च धम्मं पटिच्च नगन्थो चेव नअगन्थनियो च नअगन्थनियो चेव ननो च गन्थो च धम्मा उप्पज्जन्ति हेतुपच्चया। (३)  
नअगन्थनियञ्चेव ननो च गन्थं धम्मं पटिच्च नअगन्थनियो चेव ननोगन्थो च धम्मो उप्पज्जति हेतुपच्चया। नअगन्थनियञ्चेव ननो च गन्थं धम्मं पटिच्च नगन्थो चेव नअगन्थनियो च धम्मो उप्पज्जति हेतुपच्चया। नअगन्थनियञ्चेव ननो च गन्थं धम्मं पटिच्च नगन्थो चेव नअगन्थनियो च नअगन्थनियो चेव ननो च गन्थो च धम्मा उप्पज्जन्ति हेतुपच्चया। (३)  
नगन्थञ्चेव नअगन्थनियञ्च नअगन्थनियञ्चेव ननो च गन्थञ्च धम्मं पटिच्च नगन्थो चेव नअगन्थनियो च धम्मो उप्पज्जति हेतुपच्चया… तीणि। (संखित्तं।)  
हेतुया नव…पे॰… अविगते नव। (सब्बत्थ वित्थारो।)  
३०. गन्थगन्थसम्पयुत्तदुकं  
४४. नगन्थञ्चेव नगन्थविप्पयुत्तञ्च धम्मं पटिच्च नगन्थो चेव नगन्थविप्पयुत्तो च धम्मो उप्पज्जति हेतुपच्चया। नगन्थञ्चेव नगन्थविप्पयुत्तञ्च धम्मं पटिच्च नगन्थविप्पयुत्तो चेव ननो च गन्थो धम्मो उप्पज्जति हेतुपच्चया। नगन्थञ्चेव नगन्थविप्पयुत्तञ्च धम्मं पटिच्च नगन्थो चेव नगन्थविप्पयुत्तो च नगन्थविप्पयुत्तो चेव ननो च गन्थो च धम्मा उप्पज्जन्ति हेतुपच्चया। (३)  
नगन्थविप्पयुत्तञ्चेव ननो च गन्थं धम्मं पटिच्च नगन्थविप्पयुत्तो चेव ननो च गन्थो धम्मो उप्पज्जति हेतुपच्चया। नगन्थविप्पयुत्तञ्चेव ननो च गन्थं धम्मं पटिच्च नगन्थो चेव नगन्थविप्पयुत्तो च धम्मो उप्पज्जति हेतुपच्चया। नगन्थविप्पयुत्तञ्चेव ननो च गन्थं धम्मं पटिच्च नगन्थो चेव नगन्थविप्पयुत्तो च नगन्थविप्पयुत्तो चेव ननो च गन्थो च धम्मा उप्पज्जन्ति हेतुपच्चया। (३)  
नगन्थञ्चेव नगन्थविप्पयुत्तञ्च नगन्थविप्पयुत्तञ्चेव ननो च गन्थञ्च धम्मं पटिच्च नगन्थो चेव नगन्थविप्पयुत्तो च धम्मो उप्पज्जति हेतुपच्चया। नगन्थञ्चेव नगन्थविप्पयुत्तञ्च नगन्थविप्पयुत्तञ्चेव ननो च गन्थञ्च धम्मं पटिच्च नगन्थविप्पयुत्तो चेव ननो च गन्थो धम्मो उप्पज्जति हेतुपच्चया। नगन्थञ्चेव नगन्थविप्पयुत्तञ्च नगन्थविप्पयुत्तञ्चेव ननो च गन्थञ्च धम्मं पटिच्च नगन्थो चेव नगन्थविप्पयुत्तो च नगन्थविप्पयुत्तो चेव ननो च गन्थो च धम्मा उप्पज्जन्ति हेतुपच्चया। (३) (संखित्तं।)  
हेतुया नव…पे॰… अविगते नव। (सब्बत्थ वित्थारो।)  
३१. गन्थविप्पयुत्तगन्थनियदुकं  
४५. गन्थविप्पयुत्तं नगन्थनियं धम्मं पटिच्च गन्थविप्पयुत्तो नगन्थनियो धम्मो उप्पज्जति हेतुपच्चया। गन्थविप्पयुत्तं नगन्थनियं धम्मं पटिच्च गन्थविप्पयुत्तो नअगन्थनियो धम्मो उप्पज्जति हेतुपच्चया। गन्थविप्पयुत्तं नगन्थनियं धम्मं पटिच्च गन्थविप्पयुत्तो नगन्थनियो च गन्थविप्पयुत्तो नअगन्थनियो च धम्मा उप्पज्जन्ति हेतुपच्चया। (३)  
गन्थविप्पयुत्तं नअगन्थनियं धम्मं पटिच्च गन्थविप्पयुत्तो नअगन्थनियो धम्मो उप्पज्जति हेतुपच्चया। (१)  
गन्थविप्पयुत्तं नगन्थनियञ्च गन्थविप्पयुत्तं नअगन्थनियञ्च धम्मं पटिच्च गन्थविप्पयुत्तो नअगन्थनियो धम्मो उप्पज्जति हेतुपच्चया। (१) (संखित्तं।)  
हेतुया पञ्च, आरम्मणे द्वे…पे॰… अविगते पञ्च। (सब्बत्थ वित्थारो।)  
गन्थगोच्छकं निट्ठितं।  
३२-४९. ओघादिदुकानि  
४६. नोओघं धम्मं पटिच्च…पे॰… नोयोगं धम्मं पटिच्च…पे॰… (ओघगोच्छकयोगगोच्छकेसु आमसनं आसवगोच्छके आमसनसदिसं)।  
४७. नोनीवरणं धम्मं पटिच्च…पे॰…। (नीवरणगोच्छके आमसनं सञ्ञोजनगोच्छके आमसनसदिसं।)  
नीवरणगोच्छकं निट्ठितं।  
५०-५४. परामासादिदुकानि  
४८. नोपरामासं धम्मं पटिच्च नोपरामासो धम्मो उप्पज्जति हेतुपच्चया। (संखित्तं।)  
४९. नपरामट्ठं धम्मं पटिच्च नपरामट्ठो धम्मो उप्पज्जति हेतुपच्चया। (संखित्तं।)  
५०. नपरामाससम्पयुत्तं धम्मं पटिच्च नपरामाससम्पयुत्तो धम्मो उप्पज्जति हेतुपच्चया।  
५१. नपरामासञ्चेव नअपरामट्ठञ्च धम्मं पटिच्च नपरामासो चेव नअपरामट्ठो च धम्मो उप्पज्जति हेतुपच्चया। नपरामासञ्चेव नअपरामट्ठञ्च धम्मं पटिच्च नअपरामट्ठो चेव ननो च परामासो धम्मो उप्पज्जति हेतुपच्चया। नपरामासञ्चेव नअपरामट्ठञ्च धम्मं पटिच्च नपरामासो चेव नअपरामट्ठो च नअपरामट्ठो चेव ननोपरामासो च धम्मा उप्पज्जन्ति हेतुपच्चया। (३)  
नअपरामट्ठञ्चेव ननो च परामासं धम्मं पटिच्च नपरामासो चेव नअपरामट्ठो च धम्मो उप्पज्जति हेतुपच्चया। (१)  
नपरामासञ्चेव नअपरामट्ठञ्च नअपरामट्ठञ्चेव ननो च परामासञ्च धम्मं पटिच्च नपरामासो चेव नअपरामट्ठो च धम्मो उप्पज्जति हेतुपच्चया। (१) (संखित्तं।)  
५२. परामासविप्पयुत्तं नपरामट्ठं धम्मं पटिच्च परामासविप्पयुत्तो नपरामट्ठो धम्मो उप्पज्जति हेतुपच्चया। परामासविप्पयुत्तं नपरामट्ठं धम्मं पटिच्च परामासविप्पयुत्तो नअपरामट्ठो धम्मो उप्पज्जति हेतुपच्चया। परामासविप्पयुत्तं नपरामट्ठं धम्मं पटिच्च परामासविप्पयुत्तो नपरामट्ठो च परामासविप्पयुत्तो नअपरामट्ठो च धम्मा उप्पज्जन्ति हेतुपच्चया। (३)  
परामासविप्पयुत्तं नअपरामट्ठं धम्मं पटिच्च परामासविप्पयुत्तो नअपरामट्ठो धम्मो उप्पज्जति हेतुपच्चया। (१)  
परामासविप्पयुत्तं नपरामट्ठञ्च परामासविप्पयुत्तं नअपरामट्ठञ्च धम्मं पटिच्च परामासविप्पयुत्तो नअपरामट्ठो धम्मो उप्पज्जति हेतुपच्चया। (१)  
हेतुया पञ्च, आरम्मणे द्वे…पे॰…। अविगते पञ्च।  
परामासगोच्छकं निट्ठितं।  
५५. सारम्मणदुकं  
५३. नसारम्मणं धम्मं पटिच्च नसारम्मणो धम्मो उप्पज्जति हेतुपच्चया। नसारम्मणं धम्मं पटिच्च नअनारम्मणो धम्मो उप्पज्जति हेतुपच्चया। नसारम्मणं धम्मं पटिच्च नसारम्मणो च नअनारम्मणो च धम्मा उप्पज्जन्ति हेतुपच्चया। (३)  
नअनारम्मणं धम्मं पटिच्च नअनारम्मणो धम्मो उप्पज्जति हेतुपच्चया। नअनारम्मणं धम्मं पटिच्च नसारम्मणो धम्मो उप्पज्जति हेतुपच्चया । नअनारम्मणं धम्मं पटिच्च नसारम्मणो च नअनारम्मणो च धम्मा उप्पज्जन्ति हेतुपच्चया। (३)  
नसारम्मणञ्च नअनारम्मणञ्च धम्मं पटिच्च नसारम्मणो धम्मो उप्पज्जति हेतुपच्चया। नसारम्मणञ्च नअनारम्मणञ्च धम्मं पटिच्च नअनारम्मणो धम्मो उप्पज्जति हेतुपच्चया। नसारम्मणञ्च नअनारम्मणञ्च धम्मं पटिच्च नसारम्मणो च नअनारम्मणो च धम्मा उप्पज्जन्ति हेतुपच्चया। (३) (संखित्तं।)  
हेतुया नव…पे॰… अविगते नव। (सब्बत्थ वित्थारो।)  
५६. चित्तदुकं  
५४. नचित्तं धम्मं पटिच्च नचित्तो धम्मो उप्पज्जति हेतुपच्चया। नचित्तं धम्मं पटिच्च ननोचित्तो धम्मो उप्पज्जति हेतुपच्चया। नचित्तं धम्मं पटिच्च नचित्तो च ननोचित्तो च धम्मा उप्पज्जन्ति हेतुपच्चया। (३)  
ननोचित्तं धम्मं पटिच्च नचित्तो धम्मो उप्पज्जति हेतुपच्चया। (१)  
नचित्तञ्च ननोचित्तञ्च धम्मं पटिच्च नचित्तो धम्मो उप्पज्जति हेतुपच्चया। (१) (संखित्तं।)  
हेतुया पञ्च…पे॰… (सब्बत्थ पञ्च)।  
५७. चेतसिकदुकं  
५५. नचेतसिकं धम्मं पटिच्च नचेतसिको धम्मो उप्पज्जति हेतुपच्चया। नचेतसिकं धम्मं पटिच्च नअचेतसिको धम्मो उप्पज्जति हेतुपच्चया। नचेतसिकं धम्मं पटिच्च नचेतसिको च नअचेतसिको च धम्मा उप्पज्जन्ति हेतुपच्चया। (३)  
नअचेतसिकं धम्मं पटिच्च नअचेतसिको धम्मो उप्पज्जति हेतुपच्चया। नअचेतसिकं धम्मं पटिच्च नचेतसिको धम्मो उप्पज्जति हेतुपच्चया। नअचेतसिकं धम्मं पटिच्च नचेतसिको च नअचेतसिको च धम्मा उप्पज्जन्ति हेतुपच्चया। (३)  
नचेतसिकञ्च नअचेतसिकञ्च धम्मं पटिच्च नचेतसिको धम्मो उप्पज्जति हेतुपच्चया। नचेतसिकञ्च नअचेतसिकञ्च धम्मं पटिच्च नअचेतसिको धम्मो उप्पज्जति हेतुपच्चया। नचेतसिकञ्च नअचेतसिकञ्च धम्मं पटिच्च नचेतसिको च नअचेतसिको च धम्मा उप्पज्जन्ति हेतुपच्चया। (३)  
हेतुया नव…पे॰… अविगते नव। (सब्बत्थ वित्थारो।)  
५८. चित्तसम्पयुत्तदुकं  
५६. नचित्तसम्पयुत्तं धम्मं पटिच्च नचित्तसम्पयुत्तो धम्मो उप्पज्जति हेतुपच्चया – चित्तं पटिच्च चित्तसमुट्ठानं रूपं। नचित्तसम्पयुत्तं धम्मं पटिच्च नचित्तविप्पयुत्तो धम्मो उप्पज्जति हेतुपच्चया – चित्तं पटिच्च चित्तसम्पयुत्तका खन्धा।  
(पच्चनीयदुकमत्तानि न वत्तब्बं धम्मं पूरेतुं नव नव पञ्हानि करोतु।)  
५९. चित्तसंसट्ठदुकं  
५७. नचित्तसंसट्ठं धम्मं पटिच्च नचित्तसंसट्ठो धम्मो उप्पज्जति हेतुपच्चया… हेतुया नव।  
६०. चित्तसमुट्ठानदुकं  
५८. नचित्तसमुट्ठानं धम्मं पटिच्च नचित्तसमुट्ठानो धम्मो उप्पज्जति हेतुपच्चया…।  
हेतुया नव।  
६१. चित्तसहभूदुकं  
५९. नचित्तसहभुं धम्मं पटिच्च नचित्तसहभू धम्मो उप्पज्जति हेतुपच्चया…।  
हेतुया नव।  
६२. चित्तानुपरिवत्तिदुकं  
६०. नचित्तानुपरिवत्तिं धम्मं पटिच्च नचित्तानुपरिवत्ति धम्मो उप्पज्जति हेतुपच्चया…। हेतुया नव।  
६३. चित्तसंसट्ठसमुट्ठानदुकं  
६१. नचित्तसंसट्ठसमुट्ठानं धम्मं पटिच्च नचित्तसंसट्ठसमुट्ठानो धम्मो उप्पज्जति हेतुपच्चया…। हेतुया नव।  
६४. चित्तसंसट्ठसमुट्ठानसहभूदुकं  
६२. नचित्तसंसट्ठसमुट्ठानसहभुं धम्मं पटिच्च नचित्तसंसट्ठसमुट्ठानसहभू धम्मो उप्पज्जति हेतुपच्चया…। हेतुया नव।  
६५. चित्तसंसट्ठसमुट्ठानानुपरिवत्तिदुकं  
६३. नचित्तसंसट्ठसमुट्ठानानुपरिवत्तिं धम्मं पटिच्च नचित्तसंसट्ठसमुट्ठानानुपरिवत्ति धम्मो उप्पज्जति हेतुपच्चया…।  
हेतुया नव…पे॰… अविगते नव। (सब्बत्थ वित्थारो।)  
६६. अज्झत्तिकदुकं  
६४. नअज्झत्तिकं धम्मं पटिच्च नअज्झत्तिको धम्मो उप्पज्जति हेतुपच्चया… तीणि।  
नबाहिरं धम्मं पटिच्च नबाहिरो धम्मो उप्पज्जति हेतुपच्चया – पटिसन्धिक्खणे चित्तं पटिच्च अज्झत्तिकं कटत्तारूपं। (संखित्तं।)  
हेतुया नव…पे॰… अविगते नव। (सब्बत्थ वित्थारो।)  
६७. उपादादुकं  
६५. नउपादा धम्मं पटिच्च नउपादा धम्मो उप्पज्जति हेतुपच्चया। नउपादा धम्मं पटिच्च ननोउपादा धम्मो उप्पज्जति हेतुपच्चया। नउपादा धम्मं पटिच्च नउपादा च ननोउपादा च धम्मा उप्पज्जन्ति हेतुपच्चया। (३)  
ननोउपादा धम्मं पटिच्च नउपादा धम्मो उप्पज्जति हेतुपच्चया। (१)  
नउपादा च ननोउपादा च धम्मं पटिच्च नउपादा धम्मो उप्पज्जति हेतुपच्चया। (१) (संखित्तं।)  
हेतुया पञ्च।  
६८. उपादिन्नदुकं  
६६. नउपादिन्नं धम्मं पटिच्च नउपादिन्नो धम्मो उप्पज्जति हेतुपच्चया। (१)  
नअनुपादिन्नं धम्मं पटिच्च नअनुपादिन्नो धम्मो उप्पज्जति हेतुपच्चया। नअनुपादिन्नं धम्मं पटिच्च नउपादिन्नो धम्मो उप्पज्जति हेतुपच्चया। नअनुपादिन्नं धम्मं पटिच्च नउपादिन्नो च नअनुपादिन्नो च धम्मा उप्पज्जन्ति हेतुपच्चया। (३)  
नउपादिन्नञ्च नअनुपादिन्नञ्च धम्मं पटिच्च नउपादिन्नो धम्मो उप्पज्जति हेतुपच्चया। (१) (संखित्तं।)  
हेतुया पञ्च। (सब्बत्थ वित्थारो।)  
महन्तरदुकं निट्ठितं।  
६९-७४. उपादानगोच्छकं  
६७. नउपादानं धम्मं पटिच्च नउपादानो धम्मो उप्पज्जति हेतुपच्चया। (संखित्तं।)  
७५. किलेसदुकं  
६८. नोकिलेसं धम्मं पटिच्च नोकिलेसो धम्मो उप्पज्जति हेतुपच्चया। नोकिलेसं धम्मं पटिच्च ननोकिलेसो धम्मो उप्पज्जति हेतुपच्चया। नोकिलेसं धम्मं पटिच्च नोकिलेसो च ननोकिलेसो च धम्मा उप्पज्जन्ति हेतुपच्चया। (३)  
ननोकिलेसं धम्मं पटिच्च ननोकिलेसो धम्मो उप्पज्जति हेतुपच्चया… तीणि।  
नोकिलेसञ्च ननोकिलेसञ्च धम्मं पटिच्च नोकिलेसो धम्मो उप्पज्जति हेतुपच्चया… तीणि। (संखित्तं।)  
हेतुया नव। (सब्बत्थ नव।)  
७६. संकिलेसिकदुकं  
६९. नसंकिलेसिकं धम्मं पटिच्च नसंकिलेसिको धम्मो उप्पज्जति हेतुपच्चया। नसंकिलेसिकं धम्मं पटिच्च नअसंकिलेसिको धम्मो उप्पज्जति हेतुपच्चया। नसंकिलेसिकं धम्मं पटिच्च नसंकिलेसिको च नअसंकिलेसिको च धम्मा उप्पज्जन्ति हेतुपच्चया। (३)  
नअसंकिलेसिकं धम्मं पटिच्च नअसंकिलेसिको धम्मो उप्पज्जति हेतुपच्चया। (१)  
नसंकिलेसिकञ्च नअसंकिलेसिकञ्च धम्मं पटिच्च नअसंकिलेसिको धम्मो उप्पज्जति हेतुपच्चया। (१) (संखित्तं।)  
हेतुया पञ्च…पे॰… अविगते पञ्च। (सब्बत्थ वित्थारो।)  
७७. संकिलिट्ठदुकं  
७०. नसंकिलिट्ठं धम्मं पटिच्च नसंकिलिट्ठो धम्मो उप्पज्जति हेतुपच्चया। (१)  
नअसंकिलिट्ठं धम्मं पटिच्च नअसंकिलिट्ठो धम्मो उप्पज्जति हेतुपच्चया। नअसंकिलिट्ठं धम्मं पटिच्च नसंकिलिट्ठो धम्मो उप्पज्जति हेतुपच्चया। नअसंकिलिट्ठं धम्मं पटिच्च नसंकिलिट्ठो च नअसंकिलिट्ठो च धम्मा उप्पज्जन्ति हेतुपच्चया। (३)  
नसंकिलिट्ठञ्च नअसंकिलिट्ठञ्च धम्मं पटिच्च नसंकिलिट्ठो धम्मो उप्पज्जति हेतुपच्चया। (१) (संखित्तं।)  
हेतुया पञ्च…पे॰… अविगते पञ्च। (सब्बत्थ वित्थारो।)  
७८. किलेससम्पयुत्तदुकं  
७१. नकिलेससम्पयुत्तं धम्मं पटिच्च नकिलेससम्पयुत्तो धम्मो उप्पज्जति हेतुपच्चया। (१)  
नकिलेसविप्पयुत्तं धम्मं पटिच्च नकिलेसविप्पयुत्तो धम्मो उप्पज्जति हेतुपच्चया… तीणि।  
नकिलेससम्पयुत्तञ्च नकिलेसविप्पयुत्तञ्च धम्मं पटिच्च नकिलेससम्पयुत्तो धम्मो उप्पज्जति हेतुपच्चया। (१) (संखित्तं।)  
हेतुया पञ्च…पे॰… अविगते पञ्च। (सब्बत्थ वित्थारो।)  
७९. किलेससंकिलेसिकदुकं  
७२. नकिलेसञ्चेव नअसंकिलेसिकञ्च धम्मं पटिच्च नकिलेसो चेव नअसंकिलेसिको च धम्मो उप्पज्जति हेतुपच्चया… तीणि।  
नअसंकिलेसिकञ्चेव ननो च किलेसं धम्मं पटिच्च नअसंकिलेसिको चेव ननो च किलेसो धम्मो उप्पज्जति हेतुपच्चया… तीणि।  
नकिलेसञ्चेव नअसंकिलेसिकञ्च नअसंकिलेसिकञ्चेव ननो च किलेसञ्च धम्मं पटिच्च नकिलेसो चेव नअसंकिलेसिको च धम्मो उप्पज्जति हेतुपच्चया… तीणि। (संखित्तं।)  
हेतुया नव।  
८०. किलेससंकिलिट्ठदुकं  
७३. नकिलेसञ्चेव नअसंकिलिट्ठञ्च धम्मं पटिच्च नकिलेसो चेव नअसंकिलिट्ठो च धम्मो उप्पज्जति हेतुपच्चया… तीणि।  
नअसंकिलिट्ठञ्चेव ननो च किलेसं धम्मं पटिच्च नअसंकिलिट्ठो चेव ननो च किलेसो धम्मो उप्पज्जति हेतुपच्चया… तीणि।  
नकिलेसञ्चेव नअसंकिलिट्ठञ्च नअसंकिलिट्ठञ्चेव ननो च किलेसञ्च धम्मं पटिच्च नकिलेसो चेव नअसंकिलिट्ठो च धम्मो उप्पज्जति हेतुपच्चया… तीणि। (संखित्तं।)  
हेतुया नव।  
८१. किलेसकिलेससम्पयुत्तदुकं  
७४. नकिलेसञ्चेव नकिलेसविप्पयुत्तञ्च धम्मं पटिच्च नकिलेसो चेव नकिलेसविप्पयुत्तो च धम्मो उप्पज्जति हेतुपच्चया… तीणि।  
नकिलेसविप्पयुत्तञ्चेव ननो च किलेसं धम्मं पटिच्च नकिलेसविप्पयुत्तो चेव ननो च किलेसो धम्मो उप्पज्जति हेतुपच्चया… तीणि।  
नकिलेसञ्चेव नकिलेसविप्पयुत्तञ्च नकिलेसविप्पयुत्तञ्चेव ननो च किलेसञ्च धम्मं पटिच्च नकिलेसो चेव नकिलेसविप्पयुत्तो च धम्मो उप्पज्जति हेतुपच्चया… तीणि। (संखित्तं।)  
हेतुया नव।  
८२. किलेसविप्पयुत्तसंकिलेसिकदुकं  
७५. किलेसविप्पयुत्तं नसंकिलेसिकं धम्मं पटिच्च किलेसविप्पयुत्तो नसंकिलेसिको धम्मो उप्पज्जति हेतुपच्चया। किलेसविप्पयुत्तं नसंकिलेसिकं धम्मं पटिच्च किलेसविप्पयुत्तो नअसंकिलेसिको धम्मो उप्पज्जति हेतुपच्चया। किलेसविप्पयुत्तं नसंकिलेसिकं धम्मं पटिच्च किलेसविप्पयुत्तो नसंकिलेसिको च किलेसविप्पयुत्तो नअसंकिलेसिको च धम्मा उप्पज्जन्ति हेतुपच्चया। (३)  
किलेसविप्पयुत्तं नअसंकिलेसिकं धम्मं पटिच्च किलेसविप्पयुत्तो नअसंकिलेसिको धम्मो उप्पज्जति हेतुपच्चया। (१)  
किलेसविप्पयुत्तं नसंकिलेसिकञ्च किलेसविप्पयुत्तं नअसंकिलेसिकञ्च धम्मं पटिच्च किलेसविप्पयुत्तो नअसंकिलेसिको धम्मो उप्पज्जति हेतुपच्चया। (१) (संखित्तं।)  
हेतुया पञ्च। (सब्बत्थ वित्थारो।)  
८३. दस्सनेनपहातब्बदुकं  
७६. नदस्सनेन पहातब्बं धम्मं पटिच्च नदस्सनेन पहातब्बो धम्मो उप्पज्जति हेतुपच्चया। (१)  
ननदस्सनेन पहातब्बं धम्मं पटिच्च ननदस्सनेन पहातब्बो धम्मो उप्पज्जति हेतुपच्चया… तीणि।  
नदस्सनेन पहातब्बञ्च ननदस्सनेन पहातब्बञ्च धम्मं पटिच्च नदस्सनेन पहातब्बो धम्मो उप्पज्जति हेतुपच्चया। (१) (संखित्तं।)  
हेतुया पञ्च, आरम्मणे द्वे।  
८४. भावनायपहातब्बदुकं  
७७. नभावनाय पहातब्बं धम्मं पटिच्च नभावनाय पहातब्बो धम्मो उप्पज्जति हेतुपच्चया। (१)  
ननभावनाय पहातब्बं धम्मं पटिच्च ननभावनाय पहातब्बो धम्मो उप्पज्जति हेतुपच्चया… तीणि।  
नभावनाय पहातब्बञ्च ननभावनाय पहातब्बञ्च धम्मं पटिच्च नभावनाय पहातब्बो धम्मो उप्पज्जति हेतुपच्चया। (१) (संखित्तं।)  
हेतुया पञ्च।  
८५. दस्सनेनपहातब्बहेतुकदुकं  
७८. नदस्सनेन पहातब्बहेतुकं धम्मं पटिच्च नदस्सनेन पहातब्बहेतुको धम्मो उप्पज्जति हेतुपच्चया… तीणि।  
ननदस्सनेन पहातब्बहेतुकं धम्मं पटिच्च ननदस्सनेन पहातब्बहेतुको धम्मो उप्पज्जति हेतुपच्चया… तीणि।  
नदस्सनेन पहातब्बहेतुकञ्च ननदस्सनेन पहातब्बहेतुकञ्च धम्मं पटिच्च नदस्सनेन पहातब्बहेतुको धम्मो उप्पज्जति हेतुपच्चया… तीणि। (संखित्तं।)  
हेतुया नव।  
८६. भावनायपहातब्बहेतुकदुकं  
७९. नभावनाय पहातब्बहेतुकं धम्मं पटिच्च नभावनाय पहातब्बहेतुको धम्मो उप्पज्जति हेतुपच्चया… तीणि।  
ननभावनाय पहातब्बहेतुकं धम्मं पटिच्च ननभावनाय पहातब्बहेतुको धम्मो उप्पज्जति हेतुपच्चया… तीणि।  
नभावनाय पहातब्बहेतुकञ्च ननभावनाय पहातब्बहेतुकञ्च धम्मं पटिच्च नभावनाय पहातब्बहेतुको धम्मो उप्पज्जति हेतुपच्चया… तीणि। (संखित्तं।)  
हेतुया नव।  
८७. सवितक्कदुकं  
८०. नसवितक्कं धम्मं पटिच्च नसवितक्को धम्मो उप्पज्जति हेतुपच्चया… तीणि।  
नअवितक्कं धम्मं पटिच्च नअवितक्को धम्मो उप्पज्जति हेतुपच्चया… तीणि।  
नसवितक्कञ्च नअवितक्कञ्च धम्मं पटिच्च नसवितक्को धम्मो उप्पज्जति हेतुपच्चया… तीणि। (संखित्तं।)  
हेतुया नव।  
८८. सविचारदुकं  
८१. नसविचारं धम्मं पटिच्च नसविचारो धम्मो उप्पज्जति हेतुपच्चया… तीणि।  
नअविचारं धम्मं पटिच्च नअविचारो धम्मो उप्पज्जति हेतुपच्चया… तीणि।  
नसविचारञ्च नअविचारञ्च धम्मं पटिच्च नसविचारो धम्मो उप्पज्जति हेतुपच्चया… तीणि। (संखित्तं।)  
हेतुया नव।  
८९. सप्पीतिकदुकं  
८२. नसप्पीतिकं धम्मं पटिच्च नसप्पीतिको धम्मो उप्पज्जति हेतुपच्चया… तीणि।  
नअप्पीतिकं धम्मं पटिच्च नअप्पीतिको धम्मो उप्पज्जति हेतुपच्चया… तीणि।  
नसप्पीतिकञ्च नअप्पीतिकञ्च धम्मं पटिच्च नसप्पीतिको धम्मो उप्पज्जति हेतुपच्चया… तीणि। (संखित्तं।)  
हेतुया नव।  
९०. पीतिसहगतदुकं  
८३. नपीतिसहगतं धम्मं पटिच्च नपीतिसहगतो धम्मो उप्पज्जति हेतुपच्चया… तीणि।  
ननपीतिसहगतं धम्मं पटिच्च ननपीतिसहगतो धम्मो उप्पज्जति हेतुपच्चया… तीणि।  
नपीतिसहगतञ्च ननपीतिसहगतञ्च धम्मं पटिच्च नपीतिसहगतो धम्मो उप्पज्जति हेतुपच्चया… तीणि। (संखित्तं।)  
हेतुया नव।  
९१. सुखसहगतदुकं  
८४. नसुखसहगतं धम्मं पटिच्च नसुखसहगतो धम्मो उप्पज्जति हेतुपच्चया… तीणि।  
ननसुखसहगतं धम्मं पटिच्च ननसुखसहगतो धम्मो उप्पज्जति हेतुपच्चया… तीणि।  
नसुखसहगतञ्च ननसुखसहगतञ्च धम्मं पटिच्च नसुखसहगतो धम्मो उप्पज्जति हेतुपच्चया… तीणि। (संखित्तं।)  
हेतुया नव।  
९२. उपेक्खासहगतदुकं  
८५. नउपेक्खासहगतं धम्मं पटिच्च नउपेक्खासहगतो धम्मो उप्पज्जति हेतुपच्चया… तीणि।  
ननउपेक्खासहगतं धम्मं पटिच्च ननउपेक्खासहगतो धम्मो उप्पज्जति हेतुपच्चया… तीणि।  
नउपेक्खासहगतञ्च ननउपेक्खासहगतञ्च धम्मं पटिच्च नउपेक्खासहगतो धम्मो उप्पज्जति हेतुपच्चया… तीणि। (संखित्तं।)  
हेतुया नव।  
९३. कामावचरदुकं  
८६. नकामावचरं धम्मं पटिच्च नकामावचरो धम्मो उप्पज्जति हेतुपच्चया… तीणि।  
ननकामावचरं धम्मं पटिच्च ननकामावचरो धम्मो उप्पज्जति हेतुपच्चया… तीणि।  
नकामावचरञ्च ननकामावचरञ्च धम्मं पटिच्च नकामावचरो धम्मो उप्पज्जति हेतुपच्चया… तीणि। (संखित्तं।)  
हेतुया नव।  
९४. रूपावचरदुकं  
८७. नरूपावचरं धम्मं पटिच्च नरूपावचरो धम्मो उप्पज्जति हेतुपच्चया… तीणि।  
ननरूपावचरं धम्मं पटिच्च ननरूपावचरो धम्मो उप्पज्जति हेतुपच्चया… तीणि।  
नरूपावचरञ्च ननरूपावचरञ्च धम्मं पटिच्च नरूपावचरो धम्मो उप्पज्जति हेतुपच्चया… तीणि। (संखित्तं।)  
हेतुया नव।  
९५. अरूपावचरदुकं  
८८. नअरूपावचरं धम्मं पटिच्च नअरूपावचरो धम्मो उप्पज्जति हेतुपच्चया। एकं।  
ननअरूपावचरं धम्मं पटिच्च ननअरूपावचरो धम्मो उप्पज्जति हेतुपच्चया… तीणि।  
नअरूपावचरञ्च ननअरूपावचरञ्च धम्मं पटिच्च नअरूपावचरो धम्मो उप्पज्जति हेतुपच्चया एकं। (संखित्तं।)  
हेतुया पञ्च।  
९६. परियापन्नदुकं  
८९. नपरियापन्नं धम्मं पटिच्च नपरियापन्नो धम्मो उप्पज्जति हेतुपच्चया… तीणि।  
नअपरियापन्नं धम्मं पटिच्च नअपरियापन्नो धम्मो उप्पज्जति हेतुपच्चया एकं।  
नपरियापन्नञ्च नअपरियापन्नञ्च धम्मं पटिच्च नअपरियापन्नो धम्मो उप्पज्जति हेतुपच्चया। एकं। (संखित्तं।)  
हेतुया पञ्च।  
९७. निय्यानिकदुकं  
९०. ननिय्यानिकं धम्मं पटिच्च ननिय्यानिको धम्मो उप्पज्जति हेतुपच्चया एकं।  
नअनिय्यानिकं धम्मं पटिच्च नअनिय्यानिको धम्मो उप्पज्जति हेतुपच्चया… तीणि।  
ननिय्यानिकञ्च नअनिय्यानिकञ्च धम्मं पटिच्च ननिय्यानिको धम्मो उप्पज्जति हेतुपच्चया। एकं। (संखित्तं।)  
हेतुया पञ्च।  
९८. नियतदुकं  
९१. ननियतं धम्मं पटिच्च ननियतो धम्मो उप्पज्जति हेतुपच्चया। एकं।  
नअनियतं धम्मं पटिच्च नअनियतो धम्मो उप्पज्जति हेतुपच्चया… तीणि।  
ननियतञ्च नअनियतञ्च धम्मं पटिच्च ननियतो धम्मो उप्पज्जति हेतुपच्चया। एकं। (संखित्तं।)  
हेतुया पञ्च।  
९९. सउत्तरदुकं  
९२. नसउत्तरं धम्मं पटिच्च नसउत्तरो धम्मो उप्पज्जति हेतुपच्चया… तीणि।  
नअनुत्तरं धम्मं पटिच्च नअनुत्तरो धम्मो उप्पज्जति हेतुपच्चया। एकं।  
नसउत्तरञ्च नअनुत्तरञ्च धम्मं पटिच्च नअनुत्तरो धम्मो उप्पज्जति हेतुपच्चया। एकं। (संखित्तं।)  
हेतुया पञ्च।  
१००. सरणदुकं  
९३. नसरणं धम्मं पटिच्च नसरणो धम्मो उप्पज्जति हेतुपच्चया। एकं।  
नअरणं धम्मं पटिच्च नअरणो धम्मो उप्पज्जति हेतुपच्चया… तीणि।  
नसरणञ्च नअरणञ्च धम्मं पटिच्च नसरणो धम्मो उप्पज्जति हेतुपच्चया। एकं। (संखित्तं।)  
हेतुया पञ्च।  
पिट्ठिदुकं निट्ठितं।  
धम्मपच्चनीये दुकपट्ठानं निट्ठितं।  