---
title: ०४. रागपेय्यालं

---
४. रागपेय्यालं  
२३१. रागस्स , भिक्खवे, अभिञ्ञायाति पञ्चकामगुणिकरागस्स अभिजाननत्थं पच्चक्खकरणत्थं। परिञ्ञायाति परिजाननत्थं। परिक्खयायाति परिक्खयगमनत्थं। पहानायाति पजहनत्थं। खयाय वयायाति खयवयगमनत्थं। विरागायाति विरज्जनत्थं। निरोधायाति निरुज्झनत्थं। चागायाति चजनत्थं। पटिनिस्सग्गायाति पटिनिस्सज्जनत्थं।  
२३२-२४६. थम्भस्साति कोधमानवसेन थद्धभावस्स। सारब्भस्साति कारणुत्तरियलक्खणस्स सारब्भस्स। मानस्साति नवविधमानस्स। अतिमानस्साति अतिक्कमित्वा मञ्ञनमानस्स। मदस्साति मज्जनाकारमदस्स। पमादस्साति सतिविप्पवासस्स, पञ्चसु कामगुणेसु चित्तवोस्सग्गस्स। सेसं सब्बत्थ उत्तानत्थमेवाति।  
रागपेय्यालं निट्ठितं।  
मनोरथपूरणिया अङ्गुत्तरनिकाय-अट्ठकथाय  
दुकनिपातस्स संवण्णना निट्ठिता।  
॥ नमो तस्स भगवतो अरहतो सम्मासम्बुद्धस्स॥  
अङ्गुत्तरनिकाये  
तिकनिपात-अट्ठकथा  
१. पठमपण्णासकं  