---
title: ११. तिकवग्गो

---
११. तिकवग्गो  


## १. रागसुत्तवण्णना

१०७. एकादसमस्स पठमे असुभाति असुभकम्मट्ठानं। मेत्ताति मेत्ताकम्मट्ठानं। पञ्ञाति सहविपस्सना मग्गपञ्ञा।  


## ६. अस्सादसुत्तवण्णना

११२. छट्ठे अस्साददिट्ठीति सस्सतदिट्ठि। अत्तानुदिट्ठीति अत्तानं अनुगता वीसतिवत्थुका सक्कायदिट्ठि। मिच्छादिट्ठीति द्वासट्ठिविधापि दिट्ठि। सम्मादिट्ठीति मग्गसम्मादिट्ठि, नत्थि दिन्नन्तिआदिका वा मिच्छादिट्ठि, कम्मस्सकतञाणं सम्मादिट्ठि।  


## ७. अरतिसुत्तवण्णना

११३. सत्तमे अधम्मचरियाति दस अकुसलकम्मपथा।  


## १०. उद्धच्चसुत्तवण्णना

११६. दसमे असंवरोति अनधिवासकभावो। सेसं सब्बत्थ उत्तानमेवाति।  
तिकवग्गो एकादसमो।  