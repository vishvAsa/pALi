---
title: कथावत्थु-अट्ठकथा

---
कथावत्थु-अट्ठकथा  
निसिन्नो देवलोकस्मिं, देवसङ्घपुरक्खतो।  
सदेवकस्स लोकस्स, सत्था अप्पटिपुग्गलो॥  
सब्बपञ्ञत्तिकुसलो, पञ्ञत्तिपरिदीपनं।  
वत्वा पुग्गलपञ्ञत्तिं, लोके उत्तमपुग्गलो॥  
यं पुग्गलकथादीनं, कथानं वत्थुभावतो।  
कथावत्थुप्पकरणं, सङ्खेपेन अदेसयी॥  
मातिकाठपनेनेव , ठपितस्स सुरालये।  
तस्स मोग्गलिपुत्तेन, विभत्तस्स महीतले॥  
इदानि यस्मा सम्पत्तो, अत्थसंवण्णनाक्कमो।  
तस्मा नं वण्णयिस्सामि, तं सुणाथ समाहिताति॥  