---
title: तुदादयो अवुद्धिका

---
तुदादयो अवुद्धिका  
८४.  
तुद ब्यथायं (तु) नुद क्खेपणे लिख लेखणे,  
कुच सङ्कोचने रिच क्खरणे खच बन्धने।  
८५.  
उच सद्दे समवाये विजी भयचलेसु (च),  
(वत्तते) भुज कोटिल्‍ले वलञ्‍जो (तु) वलञ्‍जने।  
८६.  
भज सेवापुथक्‍कारे रुज रोगे अटा’टने,  
कुटच्छेदे (च) कोटिल्‍ले अगा सज्झायना’दिसु।  
८७.  
पुणो सुभ किरये वत्त वत्तने चत याचने,  
पुथ पाके पूतिभावे कुथसंक्‍लेसने’(पि च।)  
८८.  
(उभो धातु) पुथ-पथ वित्थारे विद जानने,  
हद उच्‍चार उस्सग्गे-चिन्तायं मिद हिंसने।  
८९.  
नन्ध विनन्धने थीन-पुन सङ्घातवाचिनो,  
कप अच्छादने वप्प वारणे खिप पेरणे।  
९०.  
सुपो सये छुपो फस्से (वत्तते) चप सान्त्वने,  
नभ (धातु) विहिंसायं रुम्भ उप्पीळनादिसु।  
९१.  
सुम्भ संसुम्भने जम्भ जम्भने जुभ निच्छुभे,  
ठुभ निट्ठुभने चमु अदने छमु हीळने।  
९२.  
झमु दाहे छमु अदने इरीय वत्तने’(पि च),  
किर (धातु) विकिरणे गिरो निगिरणा’दिसु।  
९३.  
फुर सञ्‍चलनादीसु कुर सद्दा’दनेसु (च),  
खुरच्छेदे विलिखणे घुर भीमे गिला’दने।  
९४.  
तिल स्नेहे चिल वासे हिल हावे सिलु’ञ्छने,  
बिल भेदे थूल चये कुसच्छेदन पूरणे।  
९५.  
विसप्पवेसे फरणे दिसा’तिसज्‍जना’दिसु  
फुल फस्से मुस थेय्ये थुस अप्पिकिरयाय (तु)  
गुळ मोक्खे गुळ परिवत्तनम्हि (तुदादयो।)  
हू भुवादयो लुत्तविकरणा  
९६.  
हू-भू सत्ताय (मु’च्‍चन्ति) इ अज्झाने गतिम्हि (च,)  
खा-ख्या (द्वयं) पकथने जि जये ञा’वबोधने।  
९७.  
सी-ळी वेहासगमने ठा गतीविनिवुत्तियं,  
नी पापणे मुन ञाणे हन हिंसागतीसु (’पि)  
९८.  
पारक्खणम्हि पा पाने ब्रू वाचायं वियत्तियं,  
भा दित्तियं मा पमाणे (अथो) या पापुणे (सिया।)  
९९.  
(दुवेपि) रा-ला आदाने वा गतीगन्धनेसु (पि,)  
अस (धातु) भुवि (ख्यातो) सि सये सा समत्थिये।  