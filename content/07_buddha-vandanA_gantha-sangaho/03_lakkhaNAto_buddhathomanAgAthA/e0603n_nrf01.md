---
title: बुद्धवन्दना

---
बुद्धवन्दना  
१.  
देवलोका चवित्वान ,  
महामायाय कुच्छियं।  
उप्पज्‍जि गुरुवारम्हि,  
वन्देतं सक्यपुङ्गवं॥  
२.  
दसमा सच्‍चये नेसो ,  
विजायि मातुकुच्छितो।  
सुक्‍कवारे लुम्बिनियं,  
वन्दे तं लोकपूजितं॥  
३.  
चक्‍कवत्तिसिरिं हित्वा,  
महासिनिक्खमं सुधी।  
निक्खमी चन्दवारम्हि,  
नमे तं मुनिकुञ्‍जरं॥  
४.  
अस्सत्थबोधिमूलम्हि ,  
पल्‍लङ्के अपराजिते।  
पत्तो सब्बञ्‍ञुतं नाथो,  
नमे तं बुधवासरे॥  
५.  
पञ्‍चवग्गियमुखानं ,  
देवानं मिगदावने।  
सोरिवारे धम्मचक्‍कं,  
वत्तेसि तं जिनं नमे॥  
६.  
सब्बसङ्खतधम्मानं,  
पकासियअनिच्‍चतं।  
निब्बुतंअङ्गवारम्हि,  
नमाधिअमतन्ददं॥  
७.  
सूरियवारे सोण्णाय ,  
दोणिया जिनविग्गहो।  
अग्गिनुज्‍जलितो तस्स,  
नमे धातुसरीरकं॥  