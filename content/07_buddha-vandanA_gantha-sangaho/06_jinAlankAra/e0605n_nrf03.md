---
title: अनञ्‍ञसाधारणदीपनीगाथा

---
अनञ्‍ञसाधारणदीपनीगाथा  
७.  
अब्भुग्गता यस्स गुणा अनन्ता,  
तिबुद्धखेत्तेकदिवाकरोति।  
जानाति सो लोकमिमं परञ्‍च,  
सचेतनञ्‍चेव अचेतनञ्‍च।  
सकस्स सन्तानगतं परेसं,  
ब्यतीतमप्पत्तकमत्रभूतं॥  
८.  
अनन्तसत्तेसु च लोकधातुसु,  
एकोव सब्बेपि समा न तेन।  
दिसासु पुब्बादिसु चक्‍कवाळा,  
सहस्ससङ्खायपि अप्पमेय्या।  
ये तेसु देवा मनुजा च ब्रह्मा,  
एकत्थ सङ्गम्म हि मन्तयन्ता॥  
९.  
अनादिकालागतनामरूपिनं,  
यथासकं हेतुफलत्तवुत्तिनं।  
तब्भावभावित्तमसम्भुणन्ता,  
नानाविपल्‍लासमनुपविट्ठा॥  
१०.  
कम्मप्पवत्तिञ्‍च फलप्पवत्तिं,  
एकत्तनानत्तनिरीहधम्मतं।  
विञ्‍ञत्तिसन्तानघनेन छन्‍नतो,  
सिवञ्‍जसं नो भणितुं समत्था॥  
११.  
एको व सो सन्तिकरो पभङ्करो,  
सङ्खाय ञेय्यानि असेसितानि।  
तेसञ्हि मज्झे परमासम्भीवदं,  
सिवञ्‍जसं दीपयितुं समत्थो॥  
१२.  
सो गोतमो सक्यसुतो मुनिन्दो,  
सब्बस्स लोकस्स पदीपभूतो।  
अनन्तसत्ते भवबन्धनम्हा,  
मोचेसि कारुञ्‍ञफलानुपेक्खी॥  