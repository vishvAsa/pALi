---
title: UNKNOWN_TITLE

---
॥ नमो तस्स भगवतो अरहतो सम्मासम्बुद्धस्स॥  
परमत्थदीपनी  
सङ्गह महाटीका पाठ  
गन्थारब्भकथा  
[क]  
उदया यस्स एकस्स, सद्धम्मरंसि जालिनो।  
पबुज्झिंसु जनम्बुजा, जातिक्खेत्ते महासरे॥  
[ख]  
वन्दामि तं महासूरं, महामोह तमोनुदं।  
सञ्जातं सो हदये मय्हं, तमोखन्धं पनूदतं॥  
[ग]  
पोराणकेहि विञ्ञूहि, वण्णिता वण्णना बहू।  
दिस्सन्ति इध लोकम्हि, अभिधम्मत्थसङ्गहे॥  
[घ]  
न ताहि तुट्ठिं विन्दन्ति, ये सारत्था भिमानिनो।  
ते मं सङ्गम्म याचन्ति, परमत्थस्स दीपनं॥  
[ङ]  
महण्णवे रतनानि, उद्धरित्वा दिपवासिनं।  
यथिच्छकंपि दज्जेय्युं, न वत्तब्बाव ऊनता॥  
[च]  
तथेवेत्थ विपुलत्था, अण्णवे रतनूपमा।  
सतक्खत्तुंपि वण्णेय्युं, परियादिन्ना न हेस्सरे॥  
[छ]  
तस्मा तासु वण्णनासु, सारमादाय वण्णनं।  
नानासारत्थ सम्पुण्णं, उत्तान पदब्यञ्जनं॥  
[ज]  
नातिसङ्खेप वित्थारं, मन्दबुद्धिप्पबोधनं।  
करिस्सं तं परमत्थेसु, सुणन्तु पाटवत्थिनोति॥  