---
title: ०२. भूकण्ड

---
२. भूकण्ड  
२. पुरवग्ग  
१९८.  
पुरं नगर मित्थी वा, ठानीयं पुटभेदनं।  
थियं तु राजधानी [राजठानी (टी॰)] च, खन्धावारो भवे थ च॥  
१९९.  
साखानगर मञ्‍ञत्र, यं तं मूलपुरा पुरं।  
बाराणसी च सावत्थि, वेसाली मिथिला, ळवी॥  
२००.  
कोसम्बु, ज्‍जेनियो तक्‍क, सिला चम्पा च सागलं।  
सुसुमारगिरं [संसुमार (टीका)] राज, गहं कपिलवत्थु च॥  
२०१.  
साकेत, मिन्दपत्थञ्‍चो, क्‍कट्ठा पाटलिपुत्तकं।  
जेतुत्तरञ्‍च सङ्कस्सं, कुसिनारादयो पुरी॥  
२०२.  
रच्छा च विसिखा वुत्ता, रथिका वीथि चाप्यथ।  
ब्यूहो रच्छा अनिब्बिद्धा, निब्बिद्धा तु पथद्धि च॥  
२०३.  
चतुक्‍कं चच्‍चरे मग्ग, सन्धि सिङ्घाटकं भवे।  
पाकारो वरणो चाथ, उदापो [उद्दाप, उद्दाप] उपकारिका॥  
२०४.  
कुट्टं तु भित्ति नारी थ, गोपुरं द्वारकोट्ठको।  
एसिका इन्दखीलो च, अट्टो त्वट्टालको भवे॥  
२०५.  
तोरणं तु बहिद्वारं, परिखातु च दीघिका।  
मन्दिरं सदना, गारं, निकायो निलया, लयो॥  
२०६.  
आवासो भवनं वेस्मं, निकेतनं निवेसनं।  
घरं गहञ्‍चा, वसथो, सरणञ्‍च पतिस्सयो॥  
२०७.  
ओकं साला खयो वासो, थियं कुटि वसत्य’पि।  
गेहञ्‍चा, नित्थि सदुमं, चेतिया, यतनानि तु॥  
२०८.  
पासादो चेव यूपो थ, मुण्डच्छदो च हम्मियं।  
यूपोतु गजकुम्भम्हि, हत्थिनखो पतिट्ठितो॥  
२०९.  
सुपण्णवङ्कच्छदन, मड्ढयोगो सिया थ च।  
एककूटयुतो माळो,  
पासादो चतुरस्सको॥  
२१०.  
सभायञ्‍च सभा चाथ, मण्डपं वा जनालयो।  
अथो आसनसालायं, पटिक्‍कमन मीरितं॥  
२११.  
जिनस्स वासभवन, मित्थी गन्धकुटि प्यथ।  
थियं रसवती पाक, ट्ठानञ्‍चेव महानसं॥  
२१२.  
आवेसनं सिप्पसाला, सोण्डा तु पानमन्दिरं।  
वच्‍चट्ठानं वच्‍चकुटि, मुनीनं ठान मस्समो॥  
२१३.  
पण्यविक्‍कयसाला कु, आपणो पण्यवीथिका।  
उदोसितो भण्डसाला, चङ्कमनं तु चङ्कमो॥  
२१४.  
जन्ताघरं त्वग्गिसाला, पपा पानीयसालिका।  
गब्भो ओवरको वासा, गारं तु सयनिग्गहं॥  
२१५.  
इत्थागारं तु ओरोधो, सुद्धन्तो’ न्तेपुरम्पि च।  
असब्बविसयट्ठानं, रञ्‍ञं कच्छन्तरं मतं॥  
२१६.  
सोपानो वा’रोहणञ्‍च,  
निस्सेणी सा, धिरोहिणी।  
वातपानं गवक्खो च, जालञ्‍च सीहपञ्‍जरं॥  
२१७.  
आलोकसन्धि वुत्तो थ, लङ्गी’त्थी पलिघो भवे।  
कपिसीसो, ग्गलत्थम्भो, निब्बं तु छद्दकोटियं॥  
२१८.  
छदनं पटलं छद्द, मजिरं चच्‍चरो, ङ्गणं।  
पघानो पघना, लिन्दो, पमुखं द्वारबन्धनं॥  
२१९.  
पिट्ठसङ्घाटकं द्वार, बाहा कूटं तु कण्णिका।  
द्वारञ्‍च पटिहारो थ, उम्मारो देहनी, त्थियं॥  
२२०.  
एळको इन्दखीलो थ, थम्भो थूणो पुमित्थियं।  
पाटिका, ड्ढेन्दुपासाणे, गिञ्‍जका तु च इट्ठका॥  
२२१.  
वलभिच्छादिदारुम्हि, वङ्के गोपानसी, त्थियं।  
कपोतपालिकायं तु, विटङ्को नित्थियं भवे॥  
२२२.  
कुञ्‍चिकाविवरं ताळ, च्छिग्गलो प्यथ कुञ्‍चिका।  
ताळो’वापुरणं चाथ, वेदिका वेदि कथ्यते॥  
२२३.  
सङ्घातो पक्खपासो च, मन्दिरङ्गा तुला अपि।  
थियं सम्मुज्‍जनी चेव, सम्मज्‍जनी च सोधनी॥  
२२४.  
सङ्कटीरं तु सङ्कार, ट्ठानं सङ्कारकूटकं।  
अथो कचवरो, क्‍लापो, सङ्कारो च कसम्बुपि॥  
२२५.  
घरादिभूमि तं वत्थु, गामो संवसथो थ सो।  
पाकटो निगमो भोग, मच्‍चादिभ्यो धि तूदितो [‘अधिभू’ति ईरितो कथितो (टी॰)]॥  
२२६.  
सीमा च मरियादा थ,  
घोसो गोपालगामकोति॥  
पुरवग्गो निट्ठितो।  
३. नरवग्ग  
२२७.  
मनुस्सो मानुसो मच्‍चो, मानवो मनुजो नरो।  
पोसो पुमा च पुरिसो,  
पोरिसो प्यथ पण्डितो॥  
२२८.  
बुधो विद्वा विभावी च, सन्तो सप्पञ्‍ञ कोविदा।  
धीमा सुधी कवि ब्यत्तो, विचक्खणो विसारदो॥  
२२९.  
मेधावी मतिमा पञ्‍ञो, विञ्‍ञू च विदूरो विदू।  
धीरो विपस्सी दोसञ्‍ञू, बुद्धो च दब्ब विद्दसु॥  
२३०.  
इत्थी सीमन्तिनी नारी, थी वधू वनिता, ङ्गना।  
पमदा सुन्दरी कन्ता, रमणी दयिता, बला॥  
२३१.  
मातुगामो च महिला, ललना भीरु कामिनी।  
कुमारिका तु कञ्‍ञा थ, युवती तरुणी भवे॥  
२३२.  
महेसी साभिसेकाञ्‍ञा,  
भोगिनी राजनारियो।  
धवत्थिनी तु सङ्केतं, याति या सा, भिसारिका॥  
२३३.  
गणिका वेसिया वण्ण, दासी नगरसोभिनी।  
रूपूपजीविनी वेसी, कुलटा तु च बन्धकी॥  
२३४.  
वरारोहो, त्तमा मत्त, कासिनी वरवण्णिनी।  
पतिब्बता त्वपि सती, कुलित्थी कुलपालिका॥  
२३५.  
विधवा पतिसुञ्‍ञा थ, पतिम्बरा सयम्बरा।  
विजाता तु पसूता च, जातापच्‍चा पसूतिका॥  
२३६.  
दूती सञ्‍चारिका दासी, तु चेटी कुटधारिका।  
वारुणी, क्खणिका तुल्या, खत्तियानी तु खत्तिया॥  
२३७.  
दारो जाया कलत्तञ्‍च, घरणी भरिया पिया,  
पजापती च दुतिया, सा पादपरिचारिका॥  
२३८.  
सखी त्वा’ली वयस्सा थ, जारी चेवा’तिचारिनी।  
पुमे तू’तु रजो पुप्फं, उतुनी तु रजस्सला॥  
२३९.  
पुप्फवती गरुगब्भा, पन्‍नसत्ता च गब्भिनी।  
गब्भासयो जलाबुपि, कललं पुन्‍नपुंसके॥  
२४०.  
धवोतु सामिको भत्ता, कन्तो पति वरो पियो।  
अथो पपति जारो था,  
पच्‍चं पुत्तो’त्रजो सुतो॥  
२४१.  
तनुजो तनयो सूनु, पुत्तादी धीतरि’त्थियं।  
नारियं दुहिता धीता,  
सजातो त्वो’रसो सुतो॥  
२४२.  
जायापती जनिपती, जयम्पती तु दम्पती [दम्पतीति पदं पुल्‍लिङ्ग बहुवचनन्तं इकारन्तं, तुदम्पति (टी॰)]।  
अथ वस्सवरो वुत्तो, पण्डको च नपुंसकं॥  
२४३.  
बन्धवो बन्धु सजनो, सगोत्तो ञाति ञातको।  
सालोहितो सपिण्डो च,  
तातो तु जनको पिता॥  
२४४.  
अम्म, म्बा जननी माता, जनेत्ति जनिका भवे।  
उपमाता तु धाति’त्थी,  
सालो जायाय भातिको॥  
२४५.  
ननन्दा सामिभगिनी, मातामही तु अय्यिका।  
मातुलो मातुभाता,स्स, मातुलानी पजापति॥  
२४६.  
जायापतीनं जननी, सस्सु वुत्ताथ तप्पिता।  
ससुरो भागिनेय्योतु, पुत्तो भगिनिया भवे॥  
२४७.  
नत्ता वुत्तो पपुत्तो थ, सामिभाता तु देवरो।  
धीतुपति तु जामाता,  
अय्यको तु पितामहो॥  
२४८.  
मातुच्छा मातुभगिनी, पितुच्छा भगिनी पितु।  
पपितामहो पय्यको,  
सुण्हा तु सुणिसा हुसा॥  
२४९.  
सोदरियो सगब्भो च, सोदरो सहजो प्यथ।  
मातापितू ते पितरो, पुत्ता तु पुत्तधीतरो॥  
२५०.  
ससुरा सस्सुससुरा, भातुभगिनी भातरो।  
बालत्तं बालता बाल्यं, योब्बञ्‍ञंतु च योब्बनं॥  
२५१.  
सुक्‍का तु पलितं केसा, दयो थ जरता जरा।  
पुथुको पिल्‍लको छापो, कुमारो बाल पोतका॥  
२५२.  
अथु’ त्तानसयु’त्तान, सेय्यका थनपोपि च।  
२५३.  
तरुणो च वयट्ठो च, दहरो च युवा सुसु।  
माणवोदारकोचाथ, सुकुमारो सुखेधितो॥  
२५४.  
महल्‍लको च वुद्धो च, थेरो जिण्णो च जिण्णको।  
अग्गजो पुब्बजो जेट्ठो, कनियो कनिट्ठो नुजो॥  
२५५.  
वलित्तचो तु वलिनो। तीसु’त्तानसयादयो।  
२५६.  
सीसो’त्तमङ्गानि सिरो, मुद्धा च मत्थको भवे।  
केसो तु कुन्तलो वालो, त्तमङ्गरुह मुद्धजा॥  
२५७.  
धम्मिल्‍लो संयता केसा,  
काकपक्खो सिखण्डको।  
पासो हत्थो केसचये।  
तापसानं तहिं जटा॥  
२५८.  
थियं वेणी पवेणी च।  
अथो चूळा सिखा सिया।  
सीमन्तो तु मतो नारि, केसमज्झम्हि पद्धति॥  
२५९.  
लोमं तनुरुहं रोमं, पम्हं पखुम मक्खिगं।  
मस्सु वुत्तं पुममुखे, भू त्वित्थी भमुको भमु॥  
२६०.  
बप्पो [खप्पो (टी॰)] नेत्तजल’स्सूनि, नेत्ततारा कनीनिका।  
वदनं तु मुखं तुण्डं, वत्तं लपन माननं॥  
२६१.  
द्विजो लपनजो दन्तो, दसनो रदनो रदो।  
दाठा तुदन्तभेदस्मिं, अपाङ्गो त्वक्खिकोटिसु॥  
२६२.  
दन्तावरण मोट्ठो चा, प्य’धरो दसनच्छदो।  
गण्डो कपोलो हन्वित्थी [गण्डत्थी (टी॰) हन्वत्थी=हनु+इत्थी। हन+उ (ण्वादि)],  
चुबुकं त्व’ धरा अधो॥  
२६३.  
गलो च कण्ठो गीवा च, कन्धरा च सिरोधरा।  
कम्बुगीवा तु या गीवा, सुवण्णालिङ्गसन्‍निभा।  
अङ्किता तीहि लेखाहि, कम्बुगीवा थवा मता॥  
२६४.  
अंसो नित्थी भुजसिरो, खन्धो तस्सन्धि जत्तु तं।  
बाहुमूलं तु कच्छो, धो, त्व’स्स पस्स मनित्थियं॥  
२६५.  
बाहु भुजाद्वीसु बाहा, हत्थो तु कर पाणयो।  
मणिबन्धो पकोट्ठन्तो, कप्परो तु कपोण्य’थ॥  
२६६.  
मणिबन्ध कनिट्ठानं, पाणिस्स करभो,न्तरं।  
करसाखा, ङ्गुली ता तु, पञ्‍च, ङ्गुट्ठो च तज्‍जनी।  
मज्झिमा नामिका चापि, कनिट्ठा’ति कमा सियुं॥  
२६७.  
पदेसो तालगोकण्णा, विदत्थि,त्थी कमा तते।  
तज्‍जन्यादियुते’ङ्गुट्ठे, पसतो पाणि कुञ्‍चितो॥  
२६८.  
रतनं कुक्‍कु हत्थो थ, पुमे करपुटो,ञ्‍जलि।  
करजो तु नखो नित्थी, खटको मुट्ठि च द्वीसु॥  
२६९.  
ब्यामो सहकरा बाहु, द्वे पस्सद्वयवित्थता।  
उद्धन्तत भुजपोस, प्पमाणे पोरिसं तिसु॥  
२७०.  
उरो च हदयं चाथ, थनो कुच पयोधरा।  
चूचुकं तु थनग्गस्मिं, पिट्ठं तु पिट्ठि नारियं॥  
२७१.  
मज्झो’नित्थी विलग्गो च, मज्झिमं कुच्छि [चतुक्‍कं उदरे। ९४४-गाथापि पस्सितब्बा] तु द्विसु।  
गहणीत्थ्युदरं गब्भो, कोट्ठोन्तो कुच्छिसम्भवे॥  
२७२.  
जघनं तु नितम्बो च, सोणी च कटि नारियं।  
अङ्गजातं रहस्सङ्गं, वत्थगुय्हञ्‍च मेहनं॥  
२७३.  
निमित्तञ्‍च वरङ्गञ्‍च, बीजञ्‍च फलमेव च।  
लिङ्गं अण्डं तु कोसो च,  
योनि त्वित्थीपुमेभगं॥  
२७४.  
असुचि सम्भवो सुक्‍कं, पायु तु पुरिसे गुदं।  
वा पुमे गूथ करीस, वच्‍चानि च मलं छकं॥  
२७५.  
उच्‍चारो मीळ्ह मुक्‍कारो, पस्सावो मुत्त मुच्‍चते।  
पूतिमुत्तञ्‍च गोमुत्ते, स्सादीनं छकणं मले॥  
२७६.  
द्वीस्वधो नाभिया वत्थि, उच्छङ्ग’ङ्का तु’भो पुमे।  
ऊरु सत्थि पुमे ऊरु, पब्बं तु जाणु जण्णु च॥  
२७७.  
गोप्फको पादगण्ठिपि, पुमे तु पण्हि पासणि।  
पादग्गं पपदो पादो, तु पदो चरणञ्‍च वा॥  
२७८.  
अङ्गंत्व’वयवो वुत्तो, फासुलिका तु फासुका।  
पण्डके अट्ठि धात्वित्थी, गलन्तट्ठि तु अक्खको॥  
२७९.  
कप्परो तु कपालं वा, कण्डरा तु महासिरा।  
पुमे न्हारु चित्थी सिरा, धमनी थ रसग्गसा॥  
२८०.  
रसहरण्य’थो मंस, मामिसं पिसितं भवे।  
तिलिङ्गिकं तु वल्‍लूर, मुत्तत्तं अथ लोहितं॥  
२८१.  
रुधिरं सोणितं रत्तं, लाला खेळो एला भवे।  
पुरिसे मायु पित्तञ्‍च, सेम्हो नित्थी सिलेसुमो॥  
२८२.  
वसा विलीनस्नेहो थ, मेदो चेव वपा भवे।  
आकप्पो वेसो नेपच्छं, मण्डनं तु पसाधनं॥  
२८३.  
विभूसनं चाभरणं, अलङ्कारो पिलन्धनं।  
किरीट मकुटा’नित्थी, चूळामणि सिरोमणि॥  
२८४.  
सिरोवेठन मुण्हीसं, कुण्डलं कण्णवेठनं।  
कण्णिका कण्णपूरो च, सिया कण्णविभूसनं॥  
२८५.  
कण्ठभूसा तु गीवेय्यं, हारो मुत्तावलि’त्थियं।  
नियुरो वलयो नित्थी, कटकं परिहारकं॥  
२८६.  
कङ्कणं करभूसा थ, किङ्किणी [किंकणी किं कणिका (क॰)] खुद्दघण्टिका।  
अङ्गुलीयक मङ्गुल्या, भरणं, साक्खरं तु तं॥  
२८७.  
मुद्दिका’ङ्गुलिमुद्दा थ, रसना मेखला भवे।  
केयूर मङ्गदञ्‍चेव, बाहुमूलविभूसनं॥  
२८८.  
पादङ्गदं तु मञ्‍जीरो, पादकटक नूपुरा।  
२८९.  
अलङ्कारप्पभेदा तु, मुखफुल्‍लं तथो’ण्णतं।  
उग्गत्थनं गिङ्गमक, मिच्‍चेवमादयो सियुं॥  
२९०.  
चेल मच्छादनं वत्थं, वासो वसन मंसुकं।  
अम्बरञ्‍च पटो नित्थी, दुस्सं चोलो च साटको॥  
२९१.  
खोमं दुकूलं कोसेय्यं, पत्तुण्णं कम्बलो च वा।  
साणं कोटम्बुरं भङ्ग, न्त्यादि वत्थन्तरं मतं॥  
२९२.  
निवासन न्तरीयान्य, न्तरमन्तरवासको।  
पावारो तु’त्तरासङ्गो, उपसंब्यान मुत्तरं॥  
२९३.  
उत्तरीय मथो वत्थ, महतन्ति मतं नवं।  
नन्तकं कप्पटो जिण्ण, वसनं तु पटच्‍चरं॥  
२९४.  
कञ्‍चुको वारवाणं वा, थ वत्थावयवे दसा।  
नालिपट्टोति कथितो, उत्तमङ्गम्हि कञ्‍चुको॥  
२९५.  
आयामो दीघता रोहो,  
परिणाहो विसालता॥  
२९६.  
अरहद्धजो च कासाय, कासावानि च चीवरं।  
मण्डलं तु तदङ्गानि, विवट्ट कुसिआदयो॥  
२९७.  
फल,त्तच, किमि, रोमा, न्येता वत्थस्स योनियो।  
फालं कप्पासिकं तीसु, खोमादी तु तचब्भवा॥  
२९८.  
कोसेय्यं किमिजं, रोम, मयं तु कम्बलं भवे।  
समानत्था जवनिका, सा तिरोकरणी प्यथ॥  
२९९.  
पुन्‍नपुंसक मुल्‍लोचं, वितानं द्वय मीरितं।  
नहानञ्‍च सिनाने थो, ब्बट्टनु’म्मज्‍जनं समं॥  
३००.  
विसेसको तु तिलको, त्यूभो नित्थी च चित्तकं।  
चन्दनो नित्थियं गन्ध, सारो मलयजो प्यथ॥  
३०१.  
गोसीसं तेलपण्णिकं, पुमे वा हरिचन्दनं।  
तिलपण्णी तु पत्तङ्ग, रञ्‍जनं रत्तचन्दनं॥  
३०२.  
काळानुसारी काळियं, लोहं त्वा’गरु चा’गळु।  
काळागरुतु काळे’स्मिं, तुरुक्खोतु च पिण्डको॥  
३०३.  
कत्थूरिका मिगमदो, कुट्ठं तु अजपालकं।  
लवङ्गं देवकुसुमं, कस्मीरजं तु कुङ्कुमं॥  
३०४.  
यक्खधूपो सज्‍जुलसो, तक्‍कोलं तु च कोलकं।  
कोसफल मथो जाति, कोसं जातिफलं भवे॥  
३०५.  
घनसारो सितब्भो च, कप्पूरं पुन्‍नपुंसके।  
अलत्तको यावको च, लाखा जतु नपुंसके॥  
३०६.  
सिरिवासो तु सरल, द्दवो’ ञ्‍जनं तु कज्‍जलं।  
वासचुण्णं वासयोगो, वण्णकं तु विलेपनं॥  
३०७.  
गन्धमाल्यादिसङ्खारो, यो तं वासन मुच्‍चते।  
माला माल्यं पुप्फदामे [पुप्फं दामं (क॰)], भावितं वासितं तिसु॥  
३०८.  
उत्तंसो सेखरा’ वेळा, मुद्धमाल्ये वटंसको।  
सेय्या च सयनं सेनं, पल्‍लङ्को तु च मञ्‍चको॥  
३०९.  
मञ्‍चाधारो पटिपादो, मञ्‍चङ्गे त्वटनी त्थियं,  
३१०.  
कुळीरपादो आहच्‍च, पादो चेव मसारको।  
चत्तारो बुन्दिकाबद्धो, तिमे मञ्‍चन्तरा सियुं॥  
३११.  
बिब्बोहनं चो’ पधानं, पीठिका पीठ मासनं।  
कोच्छं तु भद्दपीठे था, सन्दी पीठन्तरे मता॥  
३१२.  
महन्तो कोजवो दीघ,  
लोमको गोनको मतो।  
उण्णामयं त्वत्थरणं, चित्तकं वानचित्तकं॥  
३१३.  
घनपुप्फं पटलिका, सेतं तु पटिका प्यथ।  
द्विदसेकदसान्यु’ द्द,लोमि एकन्तलोमिनो॥  
३१४.  
तदेव सोळसित्थीनं, नच्‍चयोग्गञ्हि कुत्तकं।  
सीहब्यग्घादिरूपेहि, चित्तं विकतिका भवे॥  
३१५.  
कट्टिस्सं कोसेय्यं रतन, परिसिब्बित मत्थरणं कमा।  
कोसियकट्टिस्समयं, कोसियसुत्तेन पकतञ्‍च॥  
३१६.  
दीपो पदीपो पज्‍जोतो, पुमे त्वादास दप्पणा।  
गेण्डुको कण्डुको ताल, वण्टं तु बीजनीत्थियं॥  
३१७.  
चङ्कोटको करण्डो च, समुग्गो सम्पुटो भवे।  
गामधम्मो असद्धम्मो, ब्यवायो मेथुनं रति॥  
३१८.  
विवाहो पयमा पाणि, ग्गहो परिणयो प्यथ।  
तिवग्गो धम्म, काम,त्था, चतुवग्गो समोक्खका॥  
३१९.  
खुज्‍जो च गण्डुलो रस्स, वामना तु लकुण्डको।  
पङ्गुलो पीठसप्पी च, पङ्गु छिन्‍निरियापथो॥  
३२०.  
पक्खो खञ्‍जो तु खोण्डो थ,  
मूगो सुञ्‍ञवचो भवे।  
कुणी हत्थादिवङ्को च, वलिरो तु च केकरो॥  
३२१.  
निक्‍केससीसो खल्‍लाटो,  
मुण्डो तु भण्डु मुण्डिको।  
काणो अक्खीन मेकेन,  
सुञ्‍ञो अन्धो द्वयेन थ॥  
३२२.  
बधिरो सुतिहीनो थ, गिलानो ब्याधिता’तुरा।  
उम्मादवति उम्मत्तो, खुज्‍जादी वाच्‍चलिङ्गिका॥  
३२३.  
आतङ्को आमयो ब्याधि, गदो रोगो रुजापि च।  
गेलञ्‍ञाकल्‍ल माबाधो,  
सोसो तु च खयो सिया॥  
३२४.  
पीनसो [पीनासोतिपि पाठो] नासिकारोगो,  
घाने सिङ्घानिका स्सवो।  
ञेय्यं त्व’रु वणो नित्थी, फोटो तु पिळका भवे॥  
३२५.  
पुब्बो पूयो थ रत्ताति, सारो पक्खन्दिका प्यथ।  
अपमारो अपस्मारो, पादफोटो विपादिका॥  
३२६.  
वुड्ढिरोगो तु वातण्डं, सीपदं भारपादता।  
कण्डू कण्डूति कण्डूया, खज्‍जु कण्डूवनं प्यथ॥  
३२७.  
पामं वितच्छिका कच्छु, सोथो तु सयथू’दितो।  
दुन्‍नामकञ्‍च अरिसं, छद्दिका वमथू’दितो॥  
३२८.  
दवथु परितापो थ, तिलको तिलकाळको।  
विसूचिका इति महा, विरेको थ भगन्दलो [भगन्दरो (क॰)]॥  
३२९.  
मेहो जरो कास सासा, कुट्ठं सूलामयन्तरा।  
वुत्तो वेज्‍जो भिसक्‍को च, रोगहारी तिकिच्छको॥  
३३०.  
सल्‍लवेज्‍जो सल्‍लकत्तो, तिकिच्छा तु पतिक्रिया।  
भेसज्‍ज मगदो चेव, भेसजं मो’सधं प्यथ॥  
३३१.  
कुसला नामया रोग्यं,  
अथ कल्‍लो निरामयोति,  
नरवग्गो निट्ठितो।  
४. चतुब्बण्णवग्ग  
खत्तियवग्ग  
३३२.  
कुलं वंसो च सन्ताना, भिजना गोत्त मन्वयो।  
थियं सन्तत्य थो वण्णा, चत्तारो खत्तियादयो॥  
३३३.  
कुलीनो सज्‍जनो साधु,  
सभ्यो चाय्यो महाकुलो।  
राजा भूपति भूपालो, पत्थिवो च नराधिपो॥  
३३४.  
भूनाथो जगतिपालो, दिसम्पति जनाधिपो।  
रट्ठाधिपो नरदेवो, भूमिपो भूभुजो प्यथ॥  
३३५.  
राजञ्‍ञो खत्तियो खत्तं, मुद्धाभिसित्त बाहुजा।  
सब्बभुम्मो चक्‍कवत्ती, भूपोञ्‍ञो मण्डलिस्सरो॥  
३३६.  
पुमे लिच्छवि वज्‍जी च, सक्यो तु साकियो थ च।  
भद्दकच्‍चाना [भद्दा कच्‍चाना (टी॰)] राहुल, माता बिम्बा यसोधरा॥  
३३७.  
कोटीनं हेट्ठिमन्तेन, सतं येसं निधानगं।  
कहापणानं दिवस, वळञ्‍जो वीसतम्बणं॥  
३३८.  
ते खत्तियमहासाला, सीति कोटिधनानि तु।  
निधानगानि दिवस, वळञ्‍जो च दसम्बणं॥  
३३९.  
येसं द्विजमहासाला, तदुपड्ढे निधानगे।  
वळञ्‍जे च गहपति, महासाला धने सियुं॥  
३४०.  
महामत्तो पधानञ्‍च, मतिसजीवो मन्तिनी।  
सजीवो सचिवा, मच्‍चो, सेनानी तु चमूपति॥  
३४१.  
न्यासादीनं विवादानं, अक्खदस्सो पदट्ठरि।  
दोवारिको पतीहारो, द्वारट्ठो द्वारपालको॥  
३४२.  
अनीकट्ठोति राजूनं, अङ्गरक्खगणो मतो।  
कञ्‍चुकी सोविदल्‍लो च, अनुजीवी तु सेवको॥  
३४३.  
अज्झक्खो धिकतो चेव,  
हेरञ्‍ञिको तु निक्खिको।  
सदेसानन्तरो सत्तु, मित्तोराजा ततो परं॥  
३४४.  
अमित्तो रिपु वेरी च, सपत्ता राति सत्व’रि। (सत्तु+अरि)  
पच्‍चत्थिको परिपन्थी, पटिपक्खा हितापरो॥  
३४५.  
पच्‍चामित्तो विपक्खो च, पच्‍चनीक विरोधिनो।  
विद्देसी च दिसो दिट्ठो,था नुरोधो नुवत्तनं॥  
३४६.  
मित्तो नित्थी वयस्सो च, सहायो [सुहज्‍जो (टी॰)] सुहदो सखा।  
सम्भत्तो दळ्हमित्तो थ, सन्दिट्ठो दिट्ठमत्तको॥  
३४७.  
चरो च गुळ्हपुरिसो, पथावी पथिको’द्धगू।  
दूतो तु सन्देसहरो, गणको तु मुहुत्तिको॥  
३४८.  
लेखको लिपिकारो च, वण्णो तु अक्खरो प्यथ।  
भेदो दण्डो साम दाना, न्युपाया चतुरो इमे॥  
३४९.  
उपजापोतु भेदो च, दण्डो तु साहसं दमो।  
३५०.  
साम्य’ मच्‍चो सखा कोसो, दुग्गञ्‍च विजितं बलं।  
रज्‍जङ्गानीति सत्तेते, सियुं पकतियो पिच॥  
३५१.  
पभावु’स्साह, मन्तानं, वसा तिस्सो हि सत्तियो।  
पभावो दण्डजो तेजो,  
पतापो तु च कोसजो॥  
३५२.  
मन्तो च मन्तनं सो तु, चतुक्‍कण्णो द्विगोचरो।  
तिगोचरो तु छक्‍कण्णो, रहस्सं गुय्ह मुच्‍चते॥  
३५३.  
तीसु विवित्त विजन, छन्‍ना, रहो रहो ब्ययं।  
विस्सासो तु च विस्सम्भो,  
युत्तं त्वो’पायिकं तिसु॥  
३५४.  
ओवादो चानुसिट्ठित्थी, पुमवज्‍जे नुसासनं।  
आणा च सासनं ञेय्यं, उद्दानं तु च बन्धनं॥  
३५५.  
आगु वुत्त [मन्तु (क॰)] मपराधो, करो तु बलि मुच्‍चते।  
पुण्णपत्तो तुट्ठिदायो, उपदा तु च पाभतं॥  
३५६.  
तथो’पायन मुक्‍कोचो, पण्णाकारो पहेणकं।  
सुङ्कं त्वनित्थी गुम्बादि, देय्ये था’यो धनागमो॥  
३५७.  
आतपत्तं तथा छत्तं, रञ्‍ञं तु हेममासनं।  
सीहासनं अथो वाळ, बीजनीत्थी च चामरं॥  
३५८.  
खग्गो च छत्त मुण्हीसं, पादुका वालबीजनी।  
इमे ककुधभण्डानि, भवन्ति पञ्‍च राजुनं॥  
३५९.  
भद्दकुम्भो पुण्णकुम्भो, भिङ्कारो जलदायको।  
हत्थि,स्स,रथ,पत्ती तु, सेना हि चतुरङ्गिनी॥  
३६०.  
कुञ्‍जरो वारणो हत्थी, मातङ्गो द्विरदो गजो।  
नागो द्विपो इभो दन्ती,  
यूथजेट्ठो तु यूथपो॥  
३६१.  
काळावक गङ्गेय्या, पण्डर तम्बा च पिङ्गलो गन्धो।  
मङ्गल हेमो’पोसथ,  
छद्दन्ता गजकुलानि एतानि॥  
३६२.  
कलभो चेव भिङ्कोथ, पभिन्‍नो मत्त गज्‍जिता।  
हत्थिघटा तु गजता, हत्थीनी तु करेणुका॥  
३६३.  
कुम्भो हत्थिसिरोपिण्डा, कण्णमूलं तु चूलिका।  
आसनं खन्धदेसम्हि, पुच्छमूलं तु मेचको॥  
३६४.  
आलान माळ्हको थम्भो, नित्थीतु निगळो’न्दुको।  
सङ्खलं तीस्वथो गण्डो,  
कटो दानं तु सो मदो॥  
३६५.  
सोण्डो तु द्वीसु हत्थो थ,  
करग्गं पोक्खरं भवे।  
मज्झम्हि बन्धनं कच्छा, कप्पनो तु कुथादयो॥  
३६६.  
ओपवय्हो राजवय्हो, सज्‍जितो तु च कप्पितो।  
तोमरो नित्थियं पादे, सिया विज्झनकण्टको॥  
३६७.  
तुत्तं तु कण्णमूलम्हि, मत्थकम्हि तु अङ्कुसो।  
हत्थारोहो हत्थिमेण्डो,  
हत्थिपो हत्थिगोपको॥  
३६८.  
गामणीयो तु मातङ्ग, हयाद्याचरियो भवे।  
हयो तुरङ्गो तुरगो,  
वाहो अस्सो च सिन्धवो॥  
३६९.  
भेदो अस्सतरो तस्सा,  
जानियो तु कुलीनको।  
सुखवाही विनीतो थ,  
किसोरो हयपोतको॥  
३७०.  
घोटको तु खळुङ्को थ, जवनो च जवाधिको।  
मुखाधानं खलीनो वा, कसा त्व स्साभिताळिनी॥  
३७१.  
कुसा तु नासरज्‍जुम्हि, वळवा’स्सा खुरो सफं।  
पुच्छ मनित्थी नङ्गुट्ठं, वालहत्थो च वालधि॥  
३७२.  
सन्दनो च रथो फुस्स, रथो तु नरणाय सो।  
चम्मावुतो च वेयग्घो,  
देप्पो ब्यग्घस्स दीपिनो॥  
३७३.  
सिविका याप्ययानञ्‍चा, नित्थी तु सकटो प्य’नं [(सकटो पि+अनं)]।  
चक्‍कं रथङ्ग माख्यातं, तस्सन्तो नेमि नारियं॥  
३७४.  
तम्मज्झे पिण्डिका नाभि, कुब्बरो तु युगन्धरो।  
अक्खग्गकीले आणीत्थी, वरुथो रथगुत्य’थ॥  
३७५.  
धुरो मुखे रथस्सङ्गा, त्व क्खो पक्खरआदयो।  
यानञ्‍च वाहनं योग्गं, सब्बहत्थ्यादिवाहने॥  
३७६.  
रथचारी तु सूतो च, पाजिता चेव सारथी।  
रथारोहो च रथिको,  
रथी योधो तु यो भटो॥  
३७७.  
पदाति पत्ती तु पुमे, पदगो पदिको मतो।  
सन्‍नाहो कङ्कटो वम्मं, कवचो वा उरच्छदो॥  
३७८.  
जालिका थ च सन्‍नद्धो, सज्‍जो च वम्मिको भवे।  
आमुक्‍को पटिमुक्‍को थ, पुरेचारी पुरेचरो॥  
३७९.  
पुब्बङ्गमो पुरेगामी, मन्दगामी तु मन्थरो।  
जवनो तुरितो वेगी, जेतब्बं जेय्य मुच्‍चते॥  
३८०.  
सूर वीरा तु विक्‍कन्तो, सहायो नुचरो समा।  
सन्‍नद्धप्पभुती तीसु, पाथेय्यं तु च सम्बलं॥  
३८१.  
वाहिनी धजिनी सेना, चमू चक्‍कं बलं तथा।  
अनीको वा थ विन्यासो,  
ब्यूहो सेनाय कथ्यते॥  
३८२.  
हत्थी द्वादसपोसो,ति,  
पुरिसो तुरगो, रथो।  
चतुपोसोति एतेन, लक्खणेना धमन्ततो॥  
३८३.  
हत्थानीकं हयानीकं, रथानीकं तयो तयो।  
गजादयो ससत्था तु, पत्तानीकं चतुज्‍जना॥  
३८४.  
सट्ठिवंसकलापेसु, पच्‍चेकं सट्ठिदण्डिसु।  
धूलीकतेसु सेनाय, यन्तिया क्खोभनी [अक्खोभिणी (क॰)] त्थियं॥  
३८५.  
सम्पत्ति सम्पदा लक्खी, सिरी विपत्ति आपदा।  
अथा वुधञ्‍च [आयुधन्तिपि पाठो] हेति’त्थी, सत्थं पहरणं भवे॥  
३८६.  
मुत्तामुत्त ममुत्तञ्‍च, पाणितो मुत्तमेव च।  
यन्तमुत्तन्ति सकलं, आयुधं तं चतुब्बिधं॥  
३८७.  
मुत्तामुत्तञ्‍च यट्ठ्यादि, अमुत्तं छुरिकादिकं।  
पाणिमुत्तं तु सत्यादि, यन्तमुत्तं सरादिकं॥  
३८८.  
इस्सासो धनु कोदण्डं, चापो नित्थी सरासनं।  
अथो गुणो जिया ज्या थ,  
सरो पत्ति च सायको॥  
३८९.  
वाणो कण्ड मुसु द्वीसु, खुरप्पो [उरप्पो (क॰)] तेजना’सनं।  
तूणीत्थियं कलापो च, तूणो तूणीर वाणधि॥  
३९०.  
पक्खो तु वाजो दिद्धो तु, विसप्पितो सरो भवे।  
लक्खं वेज्झं सरब्यञ्‍च, सराभ्यासो तु’पासनं॥  
३९१.  
मण्डलग्गो तु नेत्तिंसो, असि खग्गो च सायको।  
कोसित्थी तब्बिधाने थो, थरु खग्गादिमुट्ठियं॥  
३९२.  
खेटकं फलकं चम्मं, इल्‍ली तु करपालिका।  
छुरिका सत्य’सिपुत्ती, लगुळो तु च मुग्गरो॥  
३९३.  
सल्‍लो नित्थि सङ्कु पुमे, वासी तु तच्छनीत्थियं।  
कुठारी [कुधारी (टी॰)] त्थीफरसुसो, टङ्को पासाणदारणो॥  
३९४.  
कणयो भिन्दिवाळो च, चक्‍कं कुन्तो गदा तथा।  
सत्या’दी सत्थभेदा थ,  
कोणो’स्सो कोटि नारियं॥  
३९५.  
निय्यानं गमनं यात्रा, पट्ठानञ्‍च गमो गति।  
चुण्णो पंसु रजो चेव, धूली’त्थी रेणु च द्विसु॥  
३९६.  
मागधो मधुको वुत्तो, वन्दी तु थुतिपाठको।  
वेताळिको बोधकरो,  
चक्‍किको तु च घण्टिको॥  
३९७.  
केतु धजो पटाका च, कदली केतनं प्यथ।  
यो’हंकारो’ञ्‍ञमञ्‍ञस्स, सा’ हमहमिका भवे॥  
३९८.  
बलं थामो सहं सत्ति, विक्‍कमो त्वतिसूरता।  
रणे जितस्स यं पानं, जयपानन्ति तं मतं॥  
३९९.  
सङ्गामो सम्पहारो चा, नित्थियं समरं रणं।  
आजित्थी आहवो युद्ध, मायोधनञ्‍च संयुगं॥  
४००.  
भण्डनं तु विवादो च, विग्गहो कलह मेधगा।  
मुच्छा मोहो थ पसय्हो,  
बलक्‍कारो हठो भवे॥  
४०१.  
उप्पादो [उप्पातो (क॰)१०२७-गाथा पस्सितब्बा] भूतविकति, या सुभासुभसूचिका।  
ईति त्वित्थी अजञ्‍ञञ्‍च, उपसग्गो उपद्दवो॥  
४०२.  
निब्बुद्धं [नियुद्धं (क॰)] मल्‍लयुद्धम्हि, जयो तु विजयो भवे।  
पराजयो रणे भङ्गो, पलायन मपक्‍कमो॥  
४०३.  
मारणं हननं घातो, नासनञ्‍च निसूदनं।  
हिंसनं सरणं हिंसा, वधो ससन घातनं॥  
४०४.  
मरणं कालकिरिया, पलयो मच्‍चु अच्‍चयो।  
निधनो नित्थियं नासो, कालो’न्तो चवनं भवे॥  
४०५.  
तीसु पेतो परेतो च,  
मतो थ चितको चितो।  
आळहनं सुसानञ्‍चा, नित्थियं कुणपो छवो॥  
४०६.  
कबन्धो नित्थियं देहो, सिरोसुञ्‍ञो सहक्रियो।  
अथ सिवथिका वुत्ता, सुसानस्मिञ्हि आमके॥  
४०७.  
वन्दीत्थियं करमरो, पाणो त्व’सु पकासितो।  
कारा तु बन्धनागारं, कारणा तु च यातना॥  
इति खत्तियवग्गो।  
४०८.  
ब्रह्मबन्धु द्विजो विप्पो, ब्रह्मा भोवादी ब्राह्मणो।  
सोत्तियो छन्दसो सो थ,  
सिस्स’ न्तेवासिनो पुमे॥  
४०९.  
ब्रह्मचारी गहट्ठो च, वनप्पत्थो च भिक्खुति।  
भवन्ति चत्तारो एते, अस्समा पुन्‍नपुंसके॥  
४१०.  
चरन्ता सह सीलादी, सब्रह्मचारिनो मिथु।  
उपज्झायो उपज्झा था, चरियो निस्सयदादिको [निस्सयदायको (टी॰)]॥  
४११.  
उपनीया थवा पुब्बं, वेद मज्झापये द्विजो।  
यो सङ्गं सरहस्सञ्‍चा, चरियो ब्राह्मणेसु सो॥  
४१२.  
पारम्परिय मेतिह्यं, उपदेसो तथे’तिहा।  
यागो तु कतु यञ्‍ञो थ, वेदीत्थी भू परिक्खता॥  
४१३.  
अस्समेधो च पुरिस, मेधो चेव निरग्गळो।  
सम्मापासो वाजपेय्य, मिति यागा महा इमे॥  
४१४.  
इत्विजो [इदित्विजो (टी॰)] याजको चाथ,  
सभ्यो सामाजिको प्यथ।  
परिसा सभा समज्‍जा च, तथा समिति संसदो॥  
४१५.  
चतस्सो परिसा भिक्खु, भिक्खुनी च उपासका।  
उपासिकायोति इमा, थवा ट्ठ परिसा सियुं॥  
४१६.  
तावतिंस,द्विज,क्खत्त,मार,ग्गहपतिस्स च।  
समणानं वसा चातु, महाराजिक, ब्रह्मुनं॥  
४१७.  
गायत्तिप्पमुखं छन्दं, चतुवीस’क्खरं तु यं।  
वेदान मादिभूतं सा, सावित्ती तिपदं सिया॥  
४१८.  
हब्यपाके चरु मतो, सुजा तु होमदब्बियं।  
परमन्‍नं तु पायासो, हब्यं तु हवि कथ्यते॥  
४१९.  
यूपो थूणायं निम्मन्त्य, दारुम्हि त्व’रणी द्विसु।  
गाहप्पच्‍चा’हवनीयो, दक्खिणग्गि तयो’ ग्गयो॥  
४२०.  
चागो विस्सज्‍जनं दानं, वोस्सग्गो चापदेसनं।  
विस्साणनं वितरणं, विहायिता पवज्‍जनं॥  
४२१.  
पञ्‍च महापरिच्‍चागो, वुत्तो सेट्ठ, धनस्स च।  
वसेन पुत्त दारानं, रज्‍जस्स’ ङ्गान मेव च॥  
४२२.  
अन्‍नं पानं घरं वत्थं, यानं माला विलेपनं।  
गन्धो सेय्या पदीपेय्यं, दानवत्थू सियुं दस॥  
४२३.  
मतत्थं तदहे दानं, तीस्वेत मुद्धदेहिकं।  
पितुदानं तु निवापो, सद्धं तु तंव सात्थतो॥  
४२४.  
पुमे अतिथि आगन्तु, पाहुना वेसिका प्यथ।  
अञ्‍ञत्थ गन्तु मिच्छन्तो, गमिको था ग्घ मग्घियं॥  
४२५.  
पज्‍जं पादोदकादो थ, सत्ता’गन्त्वादयो तिसु।  
अपचित्य’च्‍चना पूजा, पहारो बलि मानना॥  
४२६.  
नमस्सा तु नमक्‍कारो, वन्दना चाभिवादनं।  
पत्थना पणिधानञ्‍च, पुरिसे पणिधीरितो॥  
४२७.  
अज्झेसना तु सक्‍कार, पुब्बङ्गमनियोजनं।  
४२८.  
परियेसना न्वेसना, परियेट्ठि गवेसना।  
उपासनं तु सुस्सूसा, सा पारिचरिया भवे॥  
४२९.  
मोन मभासनं तुण्ही, भावो थ पटिपाटि सा।  
अनुक्‍कमो परियायो, अनुपुब्ब्य’पुमे कमो॥  
४३०.  
तपो च संयमो सीलं, नियमो तु वतञ्‍च वा।  
वीतिक्‍कमो’ ज्झचारो थ, विवेको पुथुगत्तता॥  
४३१.  
खुद्दानुखुद्दकं आभि, समाचारिक मुच्‍चते।  
आदिब्रह्मचरियं तु, तदञ्‍ञं सील मीरितं॥  
४३२.  
यो पापेहि उपावत्तो, वासो सद्धिं गुणेहि सो।  
उपवासोति विञ्‍ञेय्यो, सब्बभोगविवज्‍जितो॥  
४३३.  
तपस्सी भिक्खु समणो, पब्बजितो तपोधनो।  
वाचंयमो तु मुनि च, तापसो तु इसी रितो॥  
४३४.  
येसंयतिन्द्रियगणा, यतयो वसिनो च ते।  
सारिपुत्तो’पतिस्सो तु, धम्मसेनापती रितो॥  
४३५.  
कोलितो मोग्गल्‍लानो थ,  
अरियो धिगतो सिया।  
सोतापन्‍नादिका सेखा, नरियो तु पुथुज्‍जनो॥  
४३६.  
अञ्‍ञा तु अरहत्तञ्‍च, थूपो तु चेतियं भवे।  
धम्मभण्डागारिको च, आनन्दो द्वे समा थ च॥  
४३७.  
विसाखा मिगारमाता, सुदत्तो’ नाथपिण्डिको।  
४३८.  
भिक्खुपि सामणेरो च, सिक्खमाना च भिक्खुनी।  
सामणेरीति कथिता, पञ्‍चेते सहधम्मिका॥  
४३९.  
पत्तो तिचीवरं काय, बन्धनं वासि सूचि च।  
परिस्सावन मिच्‍चेते, परिक्खारा’ट्ठ भासिता॥  
४४०.  
सामणेरो च समणु, द्देसो चाथ दिगम्बरो।  
अचेळको निगण्ठो च, जटिलो तु जटाधरो॥  
४४१.  
कुटीसकादिका चतु, त्तिंस द्वासट्ठि दिट्ठियो।  
इति छन्‍नवुति एते, पासण्डा सम्पकासिता॥  
४४२.  
पवित्तो पयतो पूतो, चम्मं तु अजिनं प्यथ।  
दन्तपोणो दन्तकट्ठं, वक्‍कलो वा तिरीटकं॥  
४४३.  
पत्तो पातित्थियंनित्थी, कमण्डलु तु कुण्डिका।  
अथालम्बणदण्डस्मिं, कत्तरयट्ठि नारियं॥  
४४४.  
यं देहसाधनापेक्खं, निच्‍चं कम्ममयं यमो।  
आगन्तुसाधनं कम्मं, अनिच्‍चं नियमो भवे॥  
इति ब्राह्मणवग्गो।  
४४५.  
वेस्सो च वेसियानो थ, जीवनं वुत्ति जीविका।  
आजीवो वत्तनं चाथ, कसिकम्मं कसित्थियं॥  
४४६.  
वाणिज्‍जञ्‍च वणिज्‍जा थ, गोरक्खा पसुपालनं।  
वेस्सस्स वुत्तियो तिस्सो, गहट्ठा’गारिका गिहि॥  
४४७.  
खेत्ताजीवो कस्सको थ, खेत्तं केदार मुच्‍चते।  
लेड्डु’त्तो मत्तिकाखण्डो, खणित्ति’त्थ्य’वदारणं॥  
४४८.  
दात्तं लवित्त मसितं [‘‘असित’’ सद्दो पुंनपुंसके-१००५-गाथा पस्सितब्बा], पतोदो तुत्त पाजनं।  
योत्तं तु रज्‍जु रस्मित्थी, फालो तु कसको भवे॥  
४४९.  
नङ्गलञ्‍च हलं सीरो, ईसा नङ्गलदण्डको।  
सम्मा तु युगकीलस्मिं, सीता तु हलपद्धति॥  
४५०.  
मुग्गादिके परण्णञ्‍च, पुब्बण्णं सालिआदिके।  
सालि वीहि च कुद्रूसो, गोधुमो वरको यवो।  
कङ्गूति सत्त धञ्‍ञानि, नीवारादी तु तब्भिदा॥  
४५१.  
चणको च कळायो थ,  
सिद्धत्थो सासपो भवे॥  
४५२.  
अथ कङ्गु पियङ्गु’त्थी, उम्मा तु अतसी भवे।  
किट्ठञ्‍च सस्सं धञ्‍ञञ्‍च [विञ्‍ञेय्यं (टी॰)], वीहि थम्बकरी [थम्भकरी (क॰)] रितो॥  
४५३.  
कण्डो तु नाळ मथ सो, पलालं नित्थि निप्फलो।  
भुसं कलिङ्गरो चाथ, थुसो धञ्‍ञत्तचे थ च॥  
४५४.  
सेतट्टिका सस्सरोगो,  
कणो तु कुण्डको भवे।  
खलो च धञ्‍ञकरणं, थम्बो [थम्भो (क॰)] गुम्बो तिणादिनं॥  
४५५.  
अयोग्गो मुसलो नित्थी, कुल्‍लो सुप्प मनित्थियं।  
अथो’द्धनञ्‍च चुल्‍लि’त्थी, किलञ्‍जो तु कटो भवे॥  
४५६.  
कुम्भी’त्थी पिठरो कुण्डं, खळोप्यु’क्खलि थाल्यु’खा।  
कोलम्बो चाथ मणिकं, भाणको च अरञ्‍जरो॥  
४५७.  
घटो द्वीसु कुटो नित्थी, कुम्भो कलस, वारका।  
कंसो भुञ्‍जनपत्तो था, मत्तं पत्तो च भाजनं॥  
४५८.  
अण्डुपकं चुम्बटकं, सरावो तु च मल्‍लको।  
पुमे कटच्छुदब्बि’त्थी, कुसूलो कोट्ठ मुच्‍चते॥  
४५९.  
साको अनित्थियं डाको, सिङ्गीवेरंतु अद्दकं।  
महोसधं तु तं सुक्खं, मरिचं तु च कोलकं॥  
४६०.  
सोवीरं कञ्‍जियं वुत्तं, आरनाळं थुसोदकं।  
धञ्‍ञम्बिलं बिळङ्गो थ, लवणं लोण मुच्‍चते॥  
४६१.  
सामुद्दं सिन्धवो नित्थी, काळलोणं तु उब्भिदं।  
बिळकं [बिळाल (क॰)] चेति पञ्‍चेते, पभेदा लवणस्स हि॥  
४६२.  
गुळो च फाणितं खण्डो, मच्छण्डी सक्खरा इति।  
इमे उच्छुविकारा थ, गुळस्मिं विसकण्टकं॥  
४६३.  
लाजा सिया’क्खतं चाथ, धाना भट्ठयवे भवे।  
अबद्धसत्तु मन्थो च, पूपा’ पूपा तु पिट्ठको॥  
४६४.  
भत्तकारो सूपकारो, सूदो आळारिको तथा।  
ओदनिको च रसको, सूपो तु ब्यञ्‍जनं भवे॥  
४६५.  
ओदनो वा कुरं भत्तं, भिक्खा चा’न्‍न मथा सनं।  
आहारो भोजनं घासो,  
तरलं यागु नारियं॥  
४६६.  
खज्‍जं तु भोज्‍ज लेय्यानि, पेय्यन्ति चतुधा’सनं।  
निस्सावो च तथा’चामो,  
आलोपो कबळो भवे॥  
४६७.  
मण्डो नित्थीरसग्गस्मिं, विघासो भुत्तसेसके।  
विघासादो च दमको, पिपासा तु च तस्सनं॥  
४६८.  
खुद्दा जिघच्छा, मंसस्स, पटिच्छादनियं रसो।  
उद्रेको चेव उग्गारो, सोहिच्‍चं तित्ति तप्पनं॥  
४६९.  
कामं त्विट्ठं निकामञ्‍च, परियत्तं यथच्छितं।  
कयविक्‍कयिको सत्थ,वाहा’ पणिक वाणिजा॥  
४७०.  
विक्‍कयिको तु विक्‍केता,  
कयिको तु च कायिको।  
उत्तमण्णो च धनिको, धमण्णो तु इणायिको॥  
४७१.  
उद्धारो तु इणं वुत्तं, मूलं तु पाभतं भवे।  
सच्‍चापनं सच्‍चंकारो, विक्‍केय्यं पणिय्यं तिसु॥  
४७२.  
पटिदानं परिवत्तो, न्यासो तू’पनिधी रितो।  
४७३.  
अट्ठारसन्ता सङ्ख्येय्ये, सङ्ख्या एकादयो तिसु।  
सङ्ख्याने तु च सङ्ख्येय्ये, एकत्ते वीसतादयो।  
वग्गभेदे बहुत्तेपि, ता आनवुति नारियं॥  
४७४.  
सतं सहस्सं नियुतं [नहुतं-नयुतं (कत्थचि)], लक्खं कोटि पकोटियो।  
कोटिपकोटि नहुतं, तथा निन्‍नहुतम्पि च॥  
४७५.  
अक्खोभनीत्थियं [अक्खोभिणी (क॰)] बिन्दु, अब्बुदञ्‍च निरब्बुदं।  
अहहं अबबं चेवा, टटं सोगन्धि कुप्पलं॥  
४७६.  
कुमुदं पुण्डरीकञ्‍च, पदुमं कथानम्पि च।  
महाकथाना’सङ्ख्येय्या, नि’च्‍चेतासु सतादि च॥  
४७७.  
कोट्यादिकं दसगुणं, सतलक्खगुणं कमा।  
चतुत्थो’ड्ढेन अड्ढुड्ढो,  
ततियो ड्ढतियो तथा॥  
४७८.  
अड्ढतेय्यो दियड्ढो तु,  
दिवड्ढो दुतियो भवे।  
तुला, पत्थ, ङ्गुलि, वसा, तिधा मान मथो सिया॥  
४७९.  
चत्तारो विहयो गुञ्‍जा,  
द्वे गुञ्‍जा मासको भवे।  
द्वे अक्खा मासका पञ्‍च, क्खानं धरणमट्ठकं॥  
४८०.  
सुवण्णो पञ्‍चधरणं, निक्खं त्वनित्थि पञ्‍च ते।  
पादो भागे चतुत्थे थ, धरणानि पलं दस॥  
४८१.  
तुला पलसतं चाथ, भारो वीसति ता तुला।  
अथो कहापणो नित्थी, कथ्यते करिसापणो॥  
४८२.  
कुडुवो पसतो एको,  
पत्थो ते चतुरो सियुं।  
आळ्हको चतुरो पत्था, दोणं वाचतुरा’ळ्हकं॥  
४८३.  
मानिका चतुरो दोणा, खारीत्थी चतुमानिका।  
खारियो वीस वाहो थ,  
सिया कुम्भो दसम्बणं॥  
४८४.  
आळ्हको नित्थियं तुम्भो, पत्थोतु नाळि नारियं।  
वाहो तु सकटो चेका,  
दस दोणा तु अम्बणं॥  
४८५.  
पटिवीसो च कोट्ठासो,  
अंसो भागो धनं तु सो।  
दब्बं वित्तं सापतेय्यं, वस्व’त्थो विभवो भवे॥  
४८६.  
कोसो हिरञ्‍ञञ्‍च कता, कतं कञ्‍चन, रूपियं।  
कुप्पं तदञ्‍ञं तम्बादि, रूपियं द्वय माहतं॥  
४८७.  
सुवण्णं कनकं जात, रूपं सोण्णञ्‍च कञ्‍चनं।  
सत्थुवण्णो हरी कम्बु, चारु हेमञ्‍च हाटकं॥  
४८८.  
तपनियं हिरञ्‍ञं त, ब्भेदा चामीकरम्पि च।  
सातकुम्भं तथा जम्बु, नदं सिङ्गी च नारियं॥  
४८९.  
रूपियं रजतं सज्झु, रूपी सज्झं अथो वसु।  
रतनञ्‍च मणि द्वीसु, पुप्फरागादी तब्भिदा॥  
४९०.  
सुवण्णं रजतं मुत्ता, मणि वेळुरियानि च।  
वजिरञ्‍च पवाळन्ति, सत्ता’हु रतनानि’ मे॥  
४९१.  
लोहितङ्को च पदुम, रागो रत्तमणि प्यथ।  
वंसवण्णो वेळुरियं, पवाळं वा च विद्दुमो॥  
४९२.  
मसारगल्‍लं कबरमणि, अथ मुत्ता च मुत्तिकं।  
रीति [रीरी (टी॰)] त्थी आरकूटो वा, अमलं त्व’ब्भकं भवे॥  
४९३.  
लोहो नित्थी अयो काळा,  
यसञ्‍च पारदो रसो।  
काळतिपु तु सीसञ्‍च, हरितालं तु पीतनं॥  
४९४.  
चिनपिट्ठञ्‍च सिन्दूरं, अथ तूलो तथा पिचु।  
खुद्दजं तु मधु खुद्दं, मधुच्छिट्ठं तु सित्थकं॥  
४९५.  
गोपालो गोप गोसङ्ख्या,  
गोमा तु गोमिको प्यथ।  
उसभो बलीबद्धो [बलिबद्द (क॰)] च, गोणो गोवसभो वुसो॥  
४९६.  
वुद्धो जरग्गवो सो थ, दम्मो वच्छतरो समा।  
धुरवाही तु धोरय्हो, गोविन्दो धिकतो गवं॥  
४९७.  
वहो च खन्धदेसो थ, ककुधो [ककुदो (क॰)] ककु वुच्‍चते।  
अथो विसाणं सिङ्गञ्‍च, रत्तगावी तु रोहिणी॥  
४९८.  
गावी च सिङ्गिनी गो च, वञ्झा तु कथ्यते वसा।  
नवप्पसूतिका धेनु, वच्छकामा तु वच्छला॥  
४९९.  
गग्गरी मन्थनीत्थी द्वे, सन्दानं दाममुच्‍चते।  
गोमिळ्हो गोमयो नित्थी, अथो सप्पि घतं भवे॥  
५००.  
नवुद्धटं तु नोनीतं, दमिमण्डं तु मत्थु च,  
खीरं दुद्धं पयो थञ्‍ञं, तक्‍कं तु मथितं प्यथ॥  
५०१.  
खीरं दधि घतं तक्‍कं, नोनीतं पञ्‍च गोरसा।  
उरब्भो मेण्ड मेसा च, उरणो अवि एळको॥  
५०२.  
वस्सो त्वजो छगलको,  
ओट्ठो तु करभो भवे।  
गद्रभो तु खरो वुत्तो, उरणी तु अजी अजा॥  
इति वेस्सवग्गो।  
५०३.  
सुद्दो’न्तवण्णो वसलो, संकिण्णा मागधादयो।  
मागधो सुद्दखत्ताजो, उग्गो सुद्दाय खत्तजो॥  
५०४.  
द्विजाखत्तियजो सूतो, कारुतु सिप्पिकोपुमे।  
सङ्घातोतु सजातीनं, तेसं सेणी द्विसुच्‍चते॥  
५०५.  
तच्छको तन्तवायो च, रजको च नहापितो।  
पञ्‍चमो चम्मकारोति, कारवो पञ्‍चिमे सियुं॥  
५०६.  
तच्छको वड्ढकी मतो, पलगण्डो थपत्यपि।  
रथकारो थ सुवण्ण, कारो नाळिन्धमो भवे॥  
५०७.  
तन्तवायो पेसकारो,  
मालाकारो तु मालिको।  
कुम्भकारो कुलालो थ,  
तुन्‍नवायो च सूचिको॥  
५०८.  
चम्मकारो रथकारो, कप्पको तु नहापितो।  
रङ्गाजीवो चित्तकारो, पुक्‍कुसो पुप्फछड्डको॥  
५०९.  
वेनो विलीवकारो च, नळकारो समा तयो।  
चुन्दकारो भमकारो,  
कम्मारो लोहकारको॥  
५१०.  
निन्‍नेजको च रजको, नेत्तिको उदहारको।  
वीणावादी वेणिको थ, उसुकारो’ सुवड्ढकी॥  
५११.  
वेणुधमो वेणविको,  
पाणिवादो तु पाणिघो [पाणियो (कत्थचि)]।  
पूपियो पूपपणियो, सोण्डिको मज्‍जविक्‍कयी॥  
५१२.  
माया तु सम्बरी माया, कारो तु इन्दजालिको।  
५१३.  
ओरब्भिका सूकरिका, मागविका ते च साकुणिका।  
हन्त्वा जीवन्ते’ळक, सूकर, मिग, पक्खिनो कमतो॥  
५१४.  
वागुरिको जालिको थ,  
भारवाहो तु भारिको।  
वेतनिको तु भतको, कम्मकरो थ किं करो।  
दासो च चेटको पेस्सो, भच्‍चो च परिचारिको॥  
५१५.  
अन्तोजातो धनक्‍कीतो, दासब्यो’पगतो सयं।  
दासा करमरानीतो, च्‍चेवं ते चतुधा सियुं॥  
५१६.  
अदासो तु भुजिस्सो थ,  
नीचो जम्मो निहीनको।  
निक्‍कोसज्‍जो अकिलासु,  
मन्दो तु अलसो प्यथ॥  
५१७.  
सपाको चेव चण्डालो, मातङ्गो सपचो भवे।  
तब्भेदा मिलक्खजाती, किरात, सवरादयो॥  
५१८.  
नेसादो लुद्दको ब्याधो,  
मिगवो तु मिगब्यधो।  
सारमेय्यो च सुनखो, सुनो सोणो च कुक्‍कुरो॥  
५१९.  
स्वानो सुवानो साळूरो,  
सूनो सानो च सा पुमे।  
उम्मत्तादित मापन्‍नो, अळक्‍कोति सुनो मतो॥  
५२०.  
साबन्धनं तु गद्दूलो, दीपको तु च चेतको।  
बन्धनं गण्ठि पासो थ, वागुरा [वाकरा (सी॰ टी॰)] मिगबन्धनी॥  
५२१.  
थियं कुवेणी कुमीनं, आनयो जाल मुच्‍चते।  
आघातनं वधट्ठानं, सूना तु अधिकोट्टनं॥  
५२२.  
तक्‍करो मोसको चोरो,  
थेने’कागारिको समा।  
थेय्यञ्‍च चोरिका मोसो,  
वेमो वायनदण्डको॥  
५२३.  
सुत्तं तन्तु पुमे तन्तं, पोत्थं लेप्यादिकम्मनि।  
पञ्‍चालिका पोत्थलिका, वत्थदन्तादिनिम्मिता॥  
५२४.  
उग्घाटनं घटीयन्तं, कूपम्बुब्बाहनं भवे।  
मञ्‍जूसा पेळा पिटको, त्वित्थियं पच्छि पेटको॥  
५२५.  
ब्याभङ्गी त्वित्थियं काजो, सिक्‍का त्वत्रा’वलम्बनं।  
उपाहनो वा पादु’त्थी, तब्भेदा पादुका प्यथ॥  
५२६.  
वरत्ता वद्धिका नद्धि, भस्ता चम्मपसिब्बकं।  
सोण्णाद्यावत्तनी मूसा,  
थ कूटं वा अयोघनो॥  
५२७.  
कम्मारभण्डा सण्डासो, मुट्ठ्या’धिकरणीत्थीयं।  
तब्भस्ता गग्गरी नारी, सत्तं तु पिप्फलं भवे॥  
५२८.  
साणो तु निकसो वुत्तो,  
आरा तु सूचिविज्झनं।  
खरो च ककचो नित्थी, सिप्पं कम्मं कलादिकं॥  
५२९.  
पटिमा पटिबिम्बञ्‍च, बिम्बो पटिनिधीरितो।  
तीसु समो पटिभागो, सन्‍निकासो सरिक्खको॥  
५३०.  
समानो सदिसो तुल्यो,  
सङ्कासो सन्‍निभो निभो।  
ओपम्म मुपमानं चु, पमा भति तु नारियं॥  
५३१.  
निब्बेसो वेतनं मूल्यं, जूतं त्वनित्थि केतवं।  
धुत्तो’क्खधुत्तो कितवो, जूतकार, क्खदेविनो॥  
५३२.  
पाटिभोगोतु पटिभू, अक्खो तु पासको भवे।  
पुमेवा’ ट्ठपदं [अट्ठापदं (टी॰ सी॰)] सारि, फलके थ पणो, ब्भुतो॥  
५३३.  
किण्णं तु मदिराबीजे, मधु मध्वासवे मतं।  
मदिरा वारुणी मज्‍जं, सुरा भवो तु मेरयं॥  
५३४.  
सरको चसको नित्थी, आपानं पानमण्डलं।  
५३५.  
ये’त्र भूरिप्पयोगत्ता, योगिकेकस्मि मीरिता।  
लिङ्गन्तरेपि ते ञेय्या, तद्धम्मत्ता’ञ्‍ञवुत्तियन्ति॥  
इति सुद्दवग्गो।  
चतुब्बण्णवग्गो निट्ठितो।  
५. अरञ्‍ञवग्ग  
५३६.  
अरञ्‍ञं काननं दायो, गहनं विपिनं वनं।  
अटवी’त्थी महारञ्‍ञं, त्व, रञ्‍ञानीत्थियं भवे॥  
५३७.  
नगरा नातिदूरस्मिं, सन्तेहि यो भिरोपितो।  
तरुसण्डो स आरामो, तथो पवन मुच्‍चते॥  
५३८.  
सब्बसाधारणा’रञ्‍ञं, रञ्‍ञ मुय्यान मुच्‍चते।  
ञेय्यं तदेव पमद, वन मन्तेपुरोचितं॥  
५३९.  
पन्ति वीथ्या’वलि सेणी, पाळि लेखा तु राजि च।  
पादपो विटपी रुक्खो, अगो सालो महीरुहो॥  
५४०.  
दुमो तरु कुजो साखी, गच्छो तु खुद्दपादपो।  
फलन्ति ये विना पुप्फं, ते वुच्‍चन्ति वनप्पती॥  
५४१.  
फलपाकावसाने यो,  
मरत्यो सधि सा भवे।  
तीसु वञ्‍च्या’फला चाथ, फलिनो फलवा फली॥  
५४२.  
सम्फुल्‍लितो तु विकचो, फुल्‍लो विकसितो तिसु।  
सिरो’ग्गं सिखरो नित्थी, साखा तु कथिता लता॥  
५४३.  
दलं पलासं छदनं, पण्णं पत्तं छदो प्यथ।  
पल्‍लवो वा किसलयं, नवुब्भिन्‍ने तु अङ्कुरो॥  
५४४.  
मकुलं वा कुटुमलो, खारको तु च जालकं।  
कलिका कोरको नित्थी, वण्टं पुप्फादिबन्धनं॥  
५४५.  
पसवो कुसुमं पुप्फं, परागो पुप्फजो रजो।  
मकरन्दो मधु मतं, थवको तु च गोच्छको॥  
५४६.  
फले त्वा’मे सलाटु’त्तो,  
फलं तु पक्‍क मुच्‍चते।  
चम्पक’म्बादिकुसुम, फलनामं नपुंसके॥  
५४७.  
मल्‍लिकादी तु कुसुमे, सलिङ्गा वीहयो फले।  
जम्बू’त्थी जम्बवं जम्बू, विटपो विटभी’त्थियं॥  
५४८.  
मूल मारब्भ साखन्तो, खन्धो भागो तरुस्स थ।  
कोटरो नित्थियं रुक्ख, च्छिद्दे कट्ठं तु दारु च॥  
५४९.  
बुन्दो मूलञ्‍च पादो थ, सङ्कु’त्तो खाणुनित्थियं।  
करहाटं तु कन्दो थ, कळीरो मत्थको भवे॥  
५५०.  
वल्‍लरी मञ्‍जरी नारी, वल्‍ली तु कथिता लता।  
थम्भो गुम्बो च अक्खन्धे, लता विरू पतानिनी॥  
५५१.  
अस्सत्थो बोधि च द्वीसु, निग्रोधो तु वटो भवे।  
कबिट्ठो च कपित्थो च, यञ्‍ञङ्गो तु उदुम्बरो॥  
५५२.  
कोविळारो युगपत्तो, उद्दालो वातघातको।  
राजरुक्खो कतमाली, न्दीवरो ब्याधिघातको॥  
५५३.  
दन्तसठो च जम्भीरो, वरणो तु करेरि च।  
किं सुको पालिभद्दोथ, वञ्‍जुलो तु च वेतसो॥  
५५४.  
अम्बाटकोपीतनको, मधुको तु मधुद्दुमो।  
अथो गुळफलो पीलु, सोभञ्‍जनो च सिग्गु च॥  
५५५.  
सत्तपण्णि छत्तपण्णो, तिनिसो त्व तिमुत्तको।  
किं सुको तु पलासो थ,  
अरिट्ठो फेनिलो भवे॥  
५५६.  
मालूर बेलुवाबिल्‍लो, पुन्‍नागो तु च केसरो।  
सालवो तु च लोद्दो थ, पियालो सन्‍नकद्दु च॥  
५५७.  
लिकोचको तथा’ङ्कोलो,  
अथ गुग्गुलु कोसिको।  
अम्बो चूतो सहो त्वेसो,  
सहकारो सुगन्धवा॥  
५५८.  
पुण्डरीको च सेतम्बो, सेलु तु बहुवारको।  
सेपण्णी कास्मिरी चाथ, कोली च बदरीत्थियं॥  
५५९.  
कोलं चानित्थी बदरो, पिलक्खो पिप्पली’त्थियं।  
पाटली कण्हवन्ता च, सादुकण्टो विकङ्कतो॥  
५६०.  
तिन्दुको काळक्खन्धो च, तिम्बरूसक तिम्बरू।  
एरावतो तु नारङ्गो, कुलको काकतिन्दुको॥  
५६१.  
कदम्बो पियको नीपो, भल्‍ली भल्‍लातको तिसु।  
झावुको पिचुलो चाथ, तिलको खुरको भवे॥  
५६२.  
चिञ्‍चा च तिन्तिणी चाथ, गद्दभण्डो कपीतनो।  
सालो’स्सकण्णो सज्‍जो थ,  
अज्‍जुनो ककुधो भवे॥  
५६३.  
निचुलो मुचलिन्दो च, नीपो थ पियको तथा।  
असनो पीतसालो थ,  
गोलीसो झाटलो भवे॥  
५६४.  
खीरिका राजायतनं, कुम्भी कुमुदिका भवे।  
यूपो [पूगो (क॰)] तु कमुको चाथ, पट्टि लाखापसादनो॥  
५६५.  
इङ्गुदी तापसतरु, भुजपत्तो तु आभुजी।  
पिच्छिला सिम्बली द्वीसु, रोचनो कोटसिम्बली॥  
५६६.  
पकिरियो पूतिको थ, रोही रोहितको भवे।  
एरण्डो तु च आमण्डो, अथ सत्तुफला समी॥  
५६७.  
नत्तमालो करञ्‍जो थ, खदिरो दन्तधावनो।  
सोमवक्‍को तु कदरो, सल्‍लोतु मदनो भवे॥  
५६८.  
अथापि इन्दसालो च, सल्‍लकी खारको सिया।  
देवदारु भद्ददारु, चम्पेय्यो तु च चम्पको॥  
५६९.  
पनसो कण्टकिफलो, अभया तु हरीतकी।  
अक्खो विभीतको तीसु, अमता’मलकी तिसु॥  
५७०.  
लबुजो लिकुचो चाथ, कणिकारो दुमुप्पलो।  
निम्बो’रिट्ठो पुचिमन्दो, करको तु च दाळिमो॥  
५७१.  
सरलो पूतिकट्ठञ्‍च, कपिला तु च सिंसपा।  
सामा पियङ्गु कङ्गुपि, सिरीसो तु च भण्डिलो॥  
५७२.  
सोणको दीघवन्तो च,  
वकुलो तु च केसरो।  
काकोदुम्बरिका फेग्गु, नागो तु नागमालिका॥  
५७३.  
असोको वञ्‍जुलो चाथ, तक्‍कारी वेजयन्तिका।  
तापिञ्छो च तमालो थ, कुटजो गिरिमल्‍लिका॥  
५७४.  
इन्दयवो फले तस्सा, ग्गिमन्थो कणिका भवे।  
निगुण्ठि’त्थी सिन्दुवारो, तिणसुञ्‍ञं [तिणसूलं (टी॰)] तु मल्‍लिका॥  
५७५.  
सेफालिका नीलिका थ, अप्फोटा वनमल्‍लिका।  
बन्धुको जयसुमनं, भण्डिको बन्धुजीवको॥  
५७६.  
सुमना जातिसुमना, मालती जाति वस्सिकी।  
यूथिका मागधी चाथ, सत्तला नवमल्‍लिका॥  
५७७.  
वासन्ती,त्थी अतिमुत्तो, करवीरो’स्समारको।  
मातुलुङ्गो बीजपूरो, उम्मत्तो तु च मातुलो॥  
५७८.  
करमन्दो सुसेनो च, कुन्दं तु माघ्य मुच्‍चते।  
देवतासो [देवताडो (सी॰ अमरकोस)] तु जीमूतो,  
था’मिलातो महासहा॥  
५७९.  
अथो सेरेय्यको दासी,  
किं किरातो कुरण्टको।  
अज्‍जुको सितपण्णासो, समीरणो फणिज्‍जको॥  
५८०.  
जपा तु जयसुमनं, करीरो ककचो भवे।  
रुक्खादनी च वन्दाका, चित्तको त्व’ग्गिसञ्‍ञितो॥  
५८१.  
अक्‍को विकीरणो तस्मिं,  
त्व’ ळक्‍को सेतपुप्फके।  
पूतिलता गळोची च, मुब्बा मधुरसा प्यथ॥  
५८२.  
कपिकच्छु दुफस्सो थ, मञ्‍जिट्ठा विकसा भवे।  
अम्बट्ठा च तथा पाठा, कटुका कटुरोहिणी॥  
५८३.  
अपामग्गो सेखरिको, पिप्पली मागधी मता।  
गोकण्टको च सिङ्घाटो, कोलवल्‍ली’भपिप्पली॥  
५८४.  
गोलोमी तु वचा चाथ, गिरिकण्य’पराजिता।  
सीहपुच्छी पञ्हिपण्णी, सालपण्णी तु च’त्थिरा। (चथिरा)॥  
५८५.  
निदिद्धिका तु ब्यग्घी च, अथ नीली च नीलिनी।  
जिञ्‍जुको [जिञ्‍जुका (क॰)] चेव गुञ्‍जा थ, सतमूली सतावरी॥  
५८६.  
महोसधं त्व’तिविसा, बाकुची सोमवल्‍लिका।  
दाब्बी दारुहलिद्दा थ, बिळङ्गं चित्रतण्डुला॥  
५८७.  
नुही चेव महानामो, मुद्दिका तु मधुरसा।  
अथापि मधुकं यट्ठि, मधुकामधुयट्ठिका [मधुलट्ठिका (सी॰ टी॰)]॥  
५८८.  
वातिङ्गणो च भण्डाकी, वात्ताकी ब्रहती प्यथ।  
नागबला चेव झसा, लाङ्गली तु च सारदी॥  
५८९.  
रम्भा च कदली मोचो, कप्पासी बदरा भवे।  
नागलता तु तम्बूली, अग्गिजाला तु धातकी॥  
५९०.  
तिवुता तिपुटा चाथ, सामा काळा च कथ्यते।  
अथो सिङ्गी च उसभो, रेणुका कपिळा भवे॥  
५९१.  
हिरिवेरञ्‍च वालञ्‍च, रत्तफला तु बिम्बिका।  
सेलेय्य’ मस्मपुप्फञ्‍च, एला तु बहुला भवे॥  
५९२.  
कुट्ठञ्‍च ब्याधि कथितो, वानेय्यं तु कुटन्‍नटं।  
ओसधि जातिमत्तम्हि, ओसधं सब्ब’ मजातियं॥  
५९३.  
मूलं पत्तं कळीर’ग्गं, कन्दं मिञ्‍जा फलं तथा।  
तचो पुप्फञ्‍च छत्तन्ति, साकं दसविधं मतं॥  
५९४.  
पपुन्‍नाटो एळगलो,  
तण्डुलेय्यो’प्पमारिसो।  
जीवन्ति जीवनी चाथ, मधुरको च जीवको॥  
५९५.  
महाकन्दो च लसुणं, पलण्डु तु सुकन्दको।  
पटोलो तित्तको चाथ, भिङ्गराजो च मक्‍कवो॥  
५९६.  
पुनन्‍नवा सोथघाती, वितुन्‍नं सुनिसण्णकं।  
कारवेल्‍लो तु सुसवी, तुम्ब्या’लाबु च लाबु सा॥  
५९७.  
एळालुकञ्‍च कक्‍कारी, कुम्भण्डो तु च वल्‍लिभो।  
इन्दवारुणी विसाला, वत्थुकं वत्थुलेय्यको॥  
५९८.  
मूलको नित्थियं चुच्‍चु, तम्बको च कलम्बको।  
साकभेदा कासमद्द, झज्झरी फग्गवा’दयो॥  
५९९.  
सद्दलो चेव दुब्बा च, गोलोमी सा सिता भवे।  
गुन्दा च भद्दमुत्तञ्‍च, रसालो तु’च्छु वेळु तु॥  
६००.  
तचसारो वेणु वंसो, पब्बं तु फलु गण्ठिसो।  
कीचका ते सियुं वेणू, ये नदन्त्या’निलद्धुता॥  
६०१.  
नळो च धमनो पोट, गलो तु कास मित्थि न।  
तेजनो तु सरो, मूलं, तू’ सीरं बीरणस्स हि॥  
६०२.  
कुसो वरहिसं दब्बो, भूतिणकं तु भूतिणं।  
घासो तु यवसो चाथ,  
पूगो तु कमुको भवे॥  
६०३.  
तालो विभेदिका चाथ, खज्‍जुरी सिन्दि वुच्‍चति।  
६०४.  
हिन्ताल, ताल, खज्‍जूरी, नालिकेरा तथेव च।  
ताली च केतकी नारी, पूगो च तिणपादपाति॥  
इति अरञ्‍ञवग्गो।  
६. अरञ्‍ञादिवग्ग  
६०५.  
पब्बतो गिरि सेलो’द्दि, नगा’चल, सिलुच्‍चया।  
सिखरी भूधरोथ ब्भ, पासाणा’स्मो’पलो सिला॥  
६०६.  
गिज्झकूटो च वेभारो, वेपुल्‍लो’सिगिली नगा।  
विञ्झो पण्डव वङ्कादी, पुब्बसेलो तु चो’दयो।  
मन्दरो परसेलो’त्थो, हिमवा तु हिमाचलो॥  
६०७.  
गन्धमादन केलास, चित्तकूट सुदस्सना।  
कालकूटो तिकूटा’स्स, पत्थो तु सानु नित्थियं॥  
६०८.  
कूटो वा सिखरं सिङ्गं, पपातो तु तटो भवे।  
नितम्बो कटको नित्थी, निज्झरो पसवो’म्बुनो॥  
६०९.  
दरी’त्थी कन्दरो द्वीसु, लेणं तु गब्भरं गुहा।  
सिलापोक्खरणी सोण्डी, कुञ्‍जं निकुञ्‍ज मित्थि न॥  
६१०.  
उद्ध मधिच्‍चका सेल, स्सासन्‍ना भूम्यु पच्‍चका।  
पादो तु’पन्तसेलो थ,  
धातु’त्तो गेरिकादिको॥  
इति सेलवग्गो।  
६११.  
मिगिन्दो केसरी सीहो, तरच्छो तु मिगादनो।  
ब्यग्घो तु पुण्डरीको थ, सद्दूलो दीपिनी’रितो॥  
६१२.  
अच्छो इक्‍को च इस्सो तु,  
काळसीहो इसो प्यथ।  
रोहिसो रोहितो चाथ,  
गोकण्णो गणि कण्टका॥  
६१३.  
खग्ग खग्गविसाणा तु, पलासादो च गण्डको।  
ब्यग्घादिके वाळमिगो, सापदो थ प्‍लवङ्गमो॥  
६१४.  
मक्‍कटो वानरो साखा, मिगो कपि वलीमुखो।  
पलवङ्गो, कण्हतुण्डो,  
गोनङ्गुलो [गोनङ्गलो (टी॰)] ति सो मतो॥  
६१५.  
सिङ्गालो [सिगालो (सी॰)] जम्बुको कोत्थु, भेरवो च सिवा प्यथ।  
बिळारो बब्बु मञ्‍जारो, कोको तु च वको भवे॥  
६१६.  
महिंसो [महिसो (सी॰)] च लुलायो थ,  
गवजो गवयो समा।  
सल्‍लो तु सल्‍लको था’स्स,  
लोमम्हि सललं सलं॥  
६१७.  
हरिणो मिग सारङ्गा, मगो अजिनयोनि च।  
सूकरो तु वरोहो थ,  
पेलको च ससो भवे॥  
६१८.  
एणेय्यो एणीमिगो च, पम्पटको तु पम्पको।  
वातमिगो तु चलनी, मूसिको त्वा’खु उन्दुरो॥  
६१९.  
चमरो पसदो चेव, कुरुङ्गो मिगमातुका।  
रुरु रङ्कु च नीको च, सरभादी मिगन्तरा॥  
६२०.  
पियको चमूरु कदली, मिगादी चम्मयोनयो।  
मिगा तु पसवो सीहा, दयो सब्बचतुप्पदा॥  
६२१.  
लूता तु लूतिका उण्ण, नाभि मक्‍कटको सिया।  
विच्छिको त्वा’ळि कथितो, सरबू घरगोळिका॥  
६२२.  
गोधा कुण्डो प्यथो कण्ण, जलूका सतपद्यथ।  
कलन्दको काळका थ, नकुलो मङ्गुसो भवे॥  
६२३.  
ककण्टको च सरटो, कीटो तु पुळवो किमि।  
पाणको चाप्यथो उच्‍चा,  
लिङ्गो लोमसपाणको॥  
६२४.  
विहङ्गो विहगो पक्खी, विहङ्गम खग’ण्डजा।  
सकुणो च सकुन्तो वि, पतङ्गो सकुणी द्विजो॥  
६२५.  
वक्‍कङ्गो पत्तयानो च, पतन्तो नीळजो भवे।  
तब्भेदा वट्टका जीव, ञ्‍जीवो चकोर तित्तिरा॥  
६२६.  
साळिका करवीको च, रविहंसो कुकुत्थको।  
कारण्डवो च पिलवो [बिलवो (टी॰)], पोक्खरसातका’दयो॥  
६२७.  
पतत्तं पेखुणं पत्तं, पक्खो पिञ्छं छदो गरु।  
अण्डं तु पक्खिबीजे थ, नीळो नित्थी कुलावकं॥  
६२८.  
सुपण्णमाता विनता, मिथुनं थीपुमद्वयं।  
युगं तु युगलं द्वन्दं, यमकं यमलं यमं॥  
६२९.  
समूहो गण सङ्घाता, समुदायो च सञ्‍चयो।  
सन्दोहो निवहो ओघो, विसरो निकरो चयो॥  
६३०.  
कायो खन्धो समुदयो, घटा समिति संहति।  
रासि पुञ्‍जो समवायो, पूगो जातं कदम्बकं॥  
६३१.  
ब्यूहो वितान गुम्बा च, कलापो जाल मण्डलं।  
समानानं गणो वग्गो,  
सङ्घो सत्थो तु जन्तुनं॥  
६३२.  
सजातिकानं तु कुलं, निकायो तु सधम्मिनं।  
यूथो नित्थी सजातिय, तिरच्छानानमुच्‍चते॥  
६३३.  
सुपण्णो वेनतेय्यो च, गरुळो विहगाधिपो।  
परपुट्ठो परभतो, कुणालो कोकिलो पिको॥  
६३४.  
मोरो मयूरो वरही, नीलगीव सिखण्डिनो।  
कलापी च सिखी केकी, चूळा तु च सिखा भवे॥  
६३५.  
सिखण्डो वरहञ्‍चेव, कलापो पिञ्छ मप्यथ।  
चन्दको मेचको चाथ, छप्पदो च मधुब्बतो॥  
६३६.  
मधुलीहो मधुकरो, मधुपो भमरो अलि।  
पारावतो कपोतो च, ककुटो च पारेवतो॥  
६३७.  
गिज्झो गद्धोथ कुललो, सेनो ब्यग्घीनसो प्यथ।  
तब्भेदा सकुणग्घि’त्थी, आटो दब्बिमुखद्विजो॥  
६३८.  
उहुङ्कारो उलूको च, कोसियो वायसारि च।  
काको त्व’रिट्ठो धङ्को च, बलिपुट्ठो च वायसो॥  
६३९.  
काकोलो वनकाको थ,  
लापो लटुकिका प्यथ।  
वारणो हत्थिलिङ्गो च, हत्थिसोण्डविहङ्गमो॥  
६४०.  
उक्‍कुसो कुररो कोल,ट्ठिपक्खिम्हि च कुक्‍कुहो।  
सुवो तु कीरो च सुको, तम्बचूळो तु कुक्‍कुटो॥  
६४१.  
वनकुक्‍कुटो च निज्‍जिव्हो, अथ कोञ्‍चा च कुन्तनी।  
चक्‍कवाको तु चक्‍कव्हो, सारङ्गोतु च चातको॥  
६४२.  
तुलियो पक्खिबिळालो,  
सतपत्तो तु सारसो।  
बको तु सुक्‍ककाकोथ,  
बलाका विसकण्ठिका॥  
६४३.  
लोहपिट्ठो तथा कङ्को, खञ्‍जरीटो तु खञ्‍जनो।  
कलविङ्को तु चाटको, दिन्दिभो तु किकी भवे॥  
६४४.  
कादम्बो काळहंसोथ, सकुन्तो भासपक्खिनि।  
धूम्याटो तु कलिङ्गोथ,  
दात्यूहो काळकण्ठको॥  
६४५.  
खुद्दादी मक्खिकाभेदा, डंसो पिङ्गलमक्खिका।  
आसाटिका मक्खिकाण्डं, पतङ्गो सलभो भवे॥  
६४६.  
सूचिमुखो च मकसो, चीरी तु झल्‍लिका [झिल्‍लिका (क॰)] थ च।  
जतुका जिनपत्ता थ, हंसो सेतच्छदो भवे॥  
६४७.  
ते राजहंसा रत्तेहि, पादतुण्डेहि भासिता।  
मल्‍लिका’ख्या धतरट्ठा, मलीनेह्य’सितेहि च॥  
६४८. तिरच्छो तु तिरच्छानो, तिरच्छानगतो सियाति।  
इति अरञ्‍ञादिवग्गो।  
७. पातालवग्ग  
६४९.  
अधोभुवनं पातालं, नागलोको रसातलं।  
रन्धं तु विवरं छिद्दं, कुहरं सुसिरं बिलं॥  
६५०.  
सुसि’त्थी छिग्गलं सोब्भं, सच्छिद्दे सुसिरं तिसु।  
थियं तु कासु आवाटो, सप्पराजा तु वासुकी॥  
६५१.  
अनन्तो नागराजा थ, वाहसो’जगरो भवे।  
गोनसो तु तिलिच्छो थ,  
देड्डुभो राजुलो भवे॥  
६५२.  
कम्बलो’स्सतरो मेरु, पादे नागाथ धम्मनी।  
सिलुत्तो घरसप्पो थ, नीलसप्पो सिलाभु च॥  
६५३.  
आसिविसो भुजङ्गो’हि, भुजगो च भुजङ्गमो।  
सरीसपो फणी सप्पा, लगद्दा भोगि पन्‍नगा॥  
६५४.  
द्विजिव्हो उरगो वाळो, दीघो च दीघपिट्ठिको।  
पादूदरो विसधरो, भोगो तु फणिनो तनु॥  
६५५.  
आसी’त्थी सप्पदाठा थ, निम्मोको कञ्‍चुको समा।  
विसं त्व’नित्थी गरळं, तब्भेदा वा हलाहलो॥  
६५६.  
काळकूटादयो चाथ, वाळग्गात्य’हितुण्डिको।  
६५७.  
निरयो दुग्गति’त्थी च, नरको, सो महा’ट्ठधा।  
सञ्‍जीवो काळसुत्तो च, महारोरुव रोरुवा।  
पतापनो अवीचि’त्थी, सङ्घातो तापनो इति॥  
६५८.  
थियं वेतरणी लोह, कुम्भी तत्थ जलासया।  
कारणिको निरयपो,  
नेरयिको तु नारको॥  
६५९.  
अण्णवो सागरो सिन्धु, समुद्दो रतनाकरो।  
जलनिझु’ दधि, तस्स, भेदा खीरण्णवादयो॥  
६६०.  
वेला’स्स कूलदेसो थ,  
आवट्टो सलिलब्भमो।  
थेवो तु बिन्दु फुसितं, भमो तु जलनिग्गमो॥  
६६१.  
आपो पयो जलं वारि, पानीयं सलिलं दकं।  
अण्णो नीरं वनं वालं, तोयं अम्बु’दकञ्‍च कं॥  
६६२.  
तरङ्गो च तथा भङ्गो, ऊमि वीचि पुमित्थियं।  
उल्‍लोलो तु च कल्‍लोलो, महावीचीसु कथ्यते॥  
६६३.  
जम्बालो कललं पङ्को, चिक्खल्‍लं कद्दमो प्यथ।  
पुलिनं वालुका वण्णु, मरू’रु सिकता भवे॥  
६६४.  
अन्तरीपञ्‍च दीपो वा, जलमज्झगतं थलं।  
तीरं तु कूलं रोधञ्‍च, पतीरञ्‍च तटं तिसु॥  
६६५.  
पारं परम्हि तीरम्हि, ओरं त्व’पार मुच्‍चते।  
उळुम्पो [उळुपो (क॰)] तु प्‍लवो कुल्‍लो, तरो च पच्‍चरी’त्थियं॥  
६६६.  
तरणी तरि नावा च, कूपको तु च कुम्भकं।  
पच्छाबन्धो गोटविसो, कण्णधारो तु नाविको॥  
६६७.  
अरित्तं केनिपातो थ,  
पोतवाहो नियामको।  
संयत्तिका तु नावाय, वाणिज्‍जमाचरन्ति ये॥  
६६८.  
नावाय’ङ्गा’ लङ्कारो च, वटाकारो फियादयो।  
पोतो पवहनं वुत्तं, दोणि त्वि’त्थी तथा’म्बणं [अम्मणं (सी॰)]॥  
६६९.  
गभीर निन्‍न गम्भीरा, थो त्तानं तब्बिपक्खके।  
अगाधं त्व’तलम्फस्सं, अनच्छो कलुसा’विला॥  
६७०.  
अच्छो पसन्‍नो विमलो, गभीरप्पभुती तिसु।  
धीवरो मच्छिको मच्छ, बन्ध केवट्ट जालिका॥  
६७१.  
मच्छो मीनो जलचरो, पुथुलोमो’म्बुजो झसो।  
रोहितो मग्गुरो सिङ्गी, बलजो मुञ्‍ज पावुसा॥  
६७२.  
सत्तवङ्को सवङ्को च, नळमीनो च गण्डको।  
सुसुका सफरी मच्छ, प्पभेदा मकरादयो॥  
६७३.  
महामच्छा तिमि तिमि, ङ्गलो तिमिरपिङ्गलो।  
आनन्दो तिमिनन्दो च, अज्झारोहो महातिमि॥  
६७४.  
पासाणमच्छो पाठीनो, वङ्को तु बळिसो भवे।  
सुसुमारो [संसुमारो (टी॰), सुंसुमारो (सी॰)] तु कुम्भीलो,  
नक्‍को कुम्मो तु कच्छपो॥  
६७५.  
कक्‍कटको कुळीरो च, जलूका तु च रत्तपा।  
मण्डूको दद्दुरो भेको।  
गण्डुप्पादो महीलता॥  
६७६.  
अथ सिप्पी च सुत्ति’त्थी, सङ्खे तु कम्बु’नित्थियं।  
खुद्दसङ्ख्ये सङ्खनखो, जलसुत्ति च सम्बुको॥  
६७७.  
जलासयो जलाधारो, गम्भीरो रहदो थ च।  
उदपानो पानकूपो, खातं पोक्खरणी’त्थियं॥  
६७८.  
तळाको च सरो’नित्थी, वापी च सरसी’त्थियं।  
दहो’म्बुजाकरो चाथ, पल्‍ललं खुद्दको सरो॥  
६७९.  
अनोतत्तो तथा कण्ण, मुण्डो च रथकारको।  
छद्दन्तो च कुणालो च, वुत्ता मन्दाकिनी’त्थियं॥  
६८०.  
तथा सीहप्पपातोति, एते सत्त महासरा।  
आहावो तु निपानञ्‍चा, खातं तु देवखातकं॥  
६८१.  
सवन्ती निन्‍नगा सिन्धु, सरिता आपगा नदी।  
भागीरथी तु गङ्गा थ, सम्भेदो सिन्धुसङ्गमो॥  
६८२.  
गङ्गा’चिरवती चेव, यमुना सरभू (सरबू [सरयू (क॰)] ) मही।  
इमा महानदी पञ्‍च, चन्दभागा सरस्सती [सरस्वती (सी॰ टी॰)]॥  
६८३.  
नेरञ्‍जरा च कावेरी, नम्मदादी च निन्‍नगा।  
वारिमग्गो पणाली’त्थी [पनाळी (टी॰)], पुमे चन्दनिका तु च॥  
६८४.  
जम्बाली ओलिगल्‍लो च, गामद्वारम्हि कासुयं।  
सरोरुहं सतपत्तं, अरविन्दञ्‍च वारिजं॥  
६८५.  
अनित्थी पदुमं पङ्के, रुहं नलिन पोक्खरं।  
मुळालपुप्फं कमलं, भिसपुप्फं कुसेसयं॥  
६८६.  
पुण्डरीकं सितं, रत्तं, कोकनदं कोकासको।  
किञ्‍जक्खो केसरो नित्थी, दण्डो तु नाल मुच्‍चते॥  
६८७.  
भिसं मुळालो नित्थी च, बीजकोसो तु कण्णिका।  
पदुमादिसमूहे तु, भवे सण्डमनित्थियं॥  
६८८.  
उप्पलं कुवलयञ्‍च, नीलं त्वि’न्दीवरं सिया।  
सेतेतु कुमुदञ्‍चस्स, कन्दो सालूक मुच्‍चते॥  
६८९.  
सोगन्धिकं कल्‍लहारं, दकसीतलिकं प्यथ।  
सेवालो नीलिका चाथ, भिसिन्य’म्बुजिनी भवे॥  
६९०. सेवाला तिलबीजञ्‍च, सङ्खे च पणकादयोति।  
इति पातालवग्गो।  
भूकण्डो दुतियो।  