---
title: ०२. भूकण्ड

---
२. भूकण्ड  
१. भूमिवग्ग  
१८०.  
वग्गा भूमि, पुरी, मच्च, चतुब्बण्ण, वनादिहि।  
पातालेन च वुच्चन्ते, सङ्गो’पङ्गेहि’ध’क्कमा॥  
१८१.  
वसुन्धरा छमा भूमि, पथवी मेदनी मही।  
उब्बी वसुमती गो कु, वसुधा धरणी धरा।  
पुथवी जगती भूरी, भू च भूतधरा’ वनी॥  
१८२.  
खारा तु मत्तिका ऊसो, ऊसवा तूसरो तिसु।  
थलं थलीत्थी भूभागे, थद्धलूखम्हि जङ्गलो॥  
१८३.  
पुब्बविदेहो चापर, गोयानं जम्बुदीपो च।  
उत्तरकुरु चेति सियुं, चत्तारोमे महादीपा॥  
१८४.  
पुम्बहुत्ते कुरू सक्का, कोसला मगधा सिवी।  
कलिङ्गा’वन्ति पञ्चाला, वज्जी गन्धार चेतयो॥  
१८५.  
वङ्गा विदेहा कम्बोजा, मद्दा भग्ग’ङ्ग सीहळा।  
कस्मीरा कासि पण्डवादी, सियुं जनपदन्तरा॥  
१८६.  
लोको च भुवनं वुत्तं, देसो तु विसयो प्यथ।  
मिलक्खदेसो पच्चन्तो, मज्झदेसो तु मज्झिमो॥  
१८७.  
अनूपो सलिलप्पायो, कच्छं पुम नपुंसके।  
सद्दलो हरिते देसे, तिणेना, भिनवेन हि॥  
१८८.  
नद्यम्बुजीवनो देसो, वुट्ठिनिप्पज्जसस्सको।  
यो नदीमातिको देव,  
मातिको च कमेन सो॥  
१८९.  
तीस्वनूपाद्यथो चन्द, सूरादो सस्सतीरितो।  
रट्ठं तु विजितञ्चाथ, पुरिसे सेतु आलियं॥  
१९०.  
उपान्तभू परिसरो, गोट्ठं तु गोकुलं वजो।  
मग्गो पन्थो पथो अद्धा, अञ्जसं वटुमं तथा॥  
१९१.  
पज्जो [पज्जा…. (क॰)], यनञ्च पदवी, वत्तनी पद्धतित्थियं।  
तब्भेदा जङ्घ, सकट, मग्गा ते च महद्धनि॥  
१९२.  
एकपद्येकपदिके, कन्तारो तु च दुग्गमे।  
१९३.  
पटिमग्गो पटिपथो, अद्धानं दीघ मञ्जसं।  
सुप्पथो तु सुपन्थो च, उप्पथं त्वपथं भवे॥  
१९४.  
छत्तिंसपरमाणून, मेको णु च छत्तिंस ते।  
तज्जारी तापि छत्तिंस, रथरेणु छत्तिंस ते॥  
१९५.  
लिक्खाता सत्त ऊका ता, धञ्ञमासोति सत्त ते।  
सत्त ङ्गुल’ ममु द्विच्छ, विदत्थि ता दुवे सियुं॥  
१९६.  
रतनं तानि सत्तेव, यट्ठि ता वीसतू सभं।  
गावुत मुसभासीति, योजनं चतुगावुतं॥  
१९७.  
धनुपञ्चसतं कोसो, करीसं चतुरम्बणं।  
अब्भन्तरं तु हत्थान, मट्ठवीस पमाणतो॥  
भूमिवग्गो निट्ठितो।  