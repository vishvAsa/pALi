<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ महावग्ग-अट्ठकथा on पाळिषु विश्वासटिप्पणयो</title>
    <link>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/</link>
    <description>Recent content in &#43;०३ महावग्ग-अट्ठकथा on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/index.xml" rel="self" type="application/rss+xml" />
    <item>
      <title>०१. महाखन्धकम्</title>
      <link>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/01_mahAkhandhakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/01_mahAkhandhakam/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;विनयपिटके&lt;br&gt;&#xA;महावग्ग-अट्ठकथा&lt;br&gt;&#xA;१. महाखन्धकम्&lt;/p&gt;&#xA;&lt;h2 id=&#34;बधकथ&#34;&gt;बोधिकथा&lt;/h2&gt;&#xA;&lt;p&gt;उभिन्नं पातिमोक्खानं, सङ्गीतिसमनन्तरम्।&lt;br&gt;&#xA;सङ्गायिंसु महाथेरा, खन्धकं खन्धकोविदा॥&lt;br&gt;&#xA;यं तस्स दानि सम्पत्तो, यस्मा संवण्णनाक्कमो।&lt;br&gt;&#xA;तस्मा होति अयं तस्स, अनुत्तानत्थवण्णना॥&lt;br&gt;&#xA;पदभाजनिये अत्था, येहि येसं पकासिता।&lt;br&gt;&#xA;ते चे पुन वदेय्याम, परियोसानं कदा भवे॥&lt;br&gt;&#xA;उत्ताना चेव ये अत्था, तेसं संवण्णनाय किम्।&lt;br&gt;&#xA;अधिप्पायानुसन्धीहि, ब्यञ्जनेन च ये पन॥&lt;br&gt;&#xA;अनुत्ताना न ते यस्मा, सक्का ञातुं अवण्णिता।&lt;br&gt;&#xA;तेसंयेव अयं तस्मा, होति संवण्णनानयोति॥&lt;br&gt;&#xA;१. तेन समयेन बुद्धो भगवा उरुवेलायं विहरति नज्जा नेरञ्जराय तीरे बोधिरुक्खमूले पठमाभिसम्बुद्धोति एत्थ किञ्चापि ‘‘तेन समयेन बुद्धो भगवा वेरञ्जाय’’न्तिआदीसु विय करणवचने विसेसकारणं नत्थि, विनयं पत्वा पन करणवचनेनेव अयमभिलापो आरोपितोति आदितो पट्ठाय आरुळ्हाभिलापवसेनेवेतं वुत्तन्ति वेदितब्बम्। एस नयो अञ्ञेसुपि इतो परेसु एवरूपेसु।&lt;br&gt;&#xA;किं पनेतस्स वचने पयोजनन्ति? पब्बज्जादीनं विनयकम्मानं आदितो पट्ठाय निदानदस्सनम्। या हि भगवता ‘‘अनुजानामि, भिक्खवे, इमेहि तीहि सरणगमनेहि पब्बज्जं उपसम्पद’’न्ति (महाव॰ ३४) एवं पब्बज्जा चेव उपसम्पदा च अनुञ्ञाता, यानि च राजगहादीसु उपज्झायउपज्झायवत्तआचरियआचरियवत्तादीनि अनुञ्ञातानि, तानि अभिसम्बोधिं पत्वा सत्तसत्ताहं बोधिमण्डे वीतिनामेत्वा बाराणसियं धम्मचक्कं पवत्तेत्वा इमिना अनुक्कमेन इदञ्चिदञ्च ठानं पत्वा इमस्मिञ्च इमस्मिञ्च वत्थुस्मिं पञ्ञत्तानीति एवमेतेसं पब्बज्जादीनं विनयकम्मानं आदितो पट्ठाय निदानदस्सनं एतस्स वचने पयोजनन्ति वेदितब्बम्।&lt;br&gt;&#xA;तत्थ उरुवेलायन्ति महावेलायं; महन्ते वालिकरासिम्हीति अत्थो। अथ वा ‘‘उरू’’ति वालिका वुच्चति; ‘‘वेला’’ति मरियादा; वेलातिक्कमनहेतु आहटा उरु उरुवेलाति एवम्पेत्थ अत्थो दट्ठब्बो। अतीते किर अनुप्पन्ने बुद्धे दससहस्सकुलपुत्ता तापसपब्बज्जं पब्बजित्वा तस्मिं पदेसे विहरन्ता एकदिवसं सन्निपतित्वा कतिकवत्तं अकंसु – ‘‘कायकम्मवचीकम्मानि नाम परेसम्पि पाकटानि होन्ति, मनोकम्मं पन अपाकटं; तस्मा यो कामवितक्कं वा ब्यापादवितक्कं वा विहिंसावितक्कं वा वितक्केति, तस्स अञ्ञो चोदको नाम नत्थि, सो अत्तनाव अत्तानं चोदेत्वा पत्तपुटेन वालिकं आहरित्वा इमस्मिं ठाने आकिरतु, इदमस्स दण्डकम्म’’न्ति। ततो पट्ठाय यो तादिसं वितक्कं वितक्केति, सो तत्थ पत्तपुटेन वालिकं आकिरति। एवं तत्थ अनुक्कमेन महावालिकरासि जातो, ततो नं पच्छिमा जनता परिक्खिपित्वा चेतियट्ठानमकासि। तं सन्धाय वुत्तं – ‘‘उरुवेलायन्ति महावेलायं; महन्ते वालिकरासिम्हीति अत्थो’’ति। तमेव सन्धाय वुत्तं – ‘‘अथ वा उरूति वालिका वुच्चति; वेलाति मरियादा; वेलातिक्कमनहेतु आहटा उरु उरुवेलाति एवम्पेत्थ अत्थो दट्ठब्बो’’ति।&lt;br&gt;&#xA;बोधिरुक्खमूलेति बोधि वुच्चति चतूसु मग्गेसु ञाणं; तं बोधिं भगवा एत्थ पत्तोति रुक्खोपि ‘‘बोधिरुक्खो’’त्वेव नामं लभि, तस्स बोधिरुक्खस्स मूले बोधिरुक्खमूले। पठमाभिसम्बुद्धोति पठमं अभिसम्बुद्धो; अभिसम्बुद्धो हुत्वा सब्बपठमंयेवाति अत्थो। एकपल्लङ्केनाति सकिम्पि अनुट्ठहित्वा यथाआभुजितेन एकेनेव पल्लङ्केन। विमुत्तिसुखपटिसंवेदीति विमुत्तिसुखं फलसमापत्तिसुखं पटिसंवेदयमानो।&lt;br&gt;&#xA;पटिच्चसमुप्पादन्ति पच्चयाकारम्। पच्चयाकारो हि अञ्ञमञ्ञं पटिच्च सहिते धम्मे उप्पादेतीति ‘‘पटिच्चसमुप्पादो’’ति वुच्चति। अयमेत्थ सङ्खेपो। वित्थारो पन सब्बाकारसम्पन्नं विनिच्छयं इच्छन्तेन विसुद्धिमग्गतो गहेतब्बो। अनुलोमपटिलोमन्ति अनुलोमञ्च पटिलोमञ्च। तत्थ ‘‘अविज्जापच्चया सङ्खारा’’तिआदिना नयेन वुत्तो अविज्जादिको पच्चयाकारो अत्तना कत्तब्बकिच्चकरणतो ‘‘अनुलोमो’’ति वुच्चति। ‘‘अविज्जाय त्वेव असेसविरागनिरोधा सङ्खारनिरोधो’’तिआदिना नयेन वुत्तो स्वेव अनुप्पादनिरोधेन निरुज्झमानो तं किच्चं न करोतीति तस्स अकरणतो ‘‘पटिलोमो’’ति वुच्चति। पुरिमनयेन वा वुत्तो पवत्तिया अनुलोमो, इतरो तस्सा पटिलोमोति एवम्पेत्थ अत्थो दट्ठब्बो। आदितो पन पट्ठाय याव अन्तं, अन्ततो च पट्ठाय याव आदिं पापेत्वा अवुत्तत्ता इतो अञ्ञेनत्थेन अनुलोमपटिलोमता न युज्जति।&lt;br&gt;&#xA;मनसाकासीति मनसि अकासि। तत्थ यथा अनुलोमं मनसि अकासि, इदं ताव दस्सेतुं ‘‘अविज्जापच्चया सङ्खारा’’तिआदि वुत्तम्। तत्थ अविज्जा च सा पच्चयो चाति अविज्जापच्चयो। तस्मा अविज्जापच्चया सङ्खारा सम्भवन्तीति इमिना नयेन सब्बपदेसु अत्थो वेदितब्बो। अयमेत्थ सङ्खेपो। वित्थारो पन सब्बाकारसम्पन्नं विनिच्छयं इच्छन्तेन विसुद्धिमग्गतोव गहेतब्बो।&lt;br&gt;&#xA;यथा पन पटिलोमं मनसि अकासि, इदं दस्सेतुं अविज्जाय त्वेव असेसविरागनिरोधा सङ्खारनिरोधोतिआदि वुत्तम्। तत्थ अविज्जाय त्वेवाति अविज्जाय तु एव। असेसविरागनिरोधाति विरागसङ्खातेन मग्गेन असेसनिरोधा । सङ्खारनिरोधोति सङ्खारानं अनुप्पादनिरोधो होति। एवं निरुद्धानं पन सङ्खारानं निरोधा विञ्ञाणं निरुद्धं, विञ्ञाणादीनञ्च निरोधा नामरूपादीनि निरुद्धानियेव होन्तीति दस्सेतुं सङ्खारनिरोधा विञ्ञाणनिरोधोतिआदीनि वत्वा एवमेतस्स केवलस्स दुक्खक्खन्धस्स निरोधो होतीति वुत्तम्। तत्थ केवलस्साति सकलस्स; सुद्धस्स वा सत्तविरहितस्साति अत्थो। दुक्खक्खन्धस्साति दुक्खरासिस्स। निरोधो होतीति अनुप्पादो होति।&lt;br&gt;&#xA;एतमत्थं विदित्वाति य्वायं ‘‘अविज्जादिवसेन सङ्खारादिकस्स दुक्खक्खन्धस्स समुदयो च अविज्जानिरोधादिवसेन च निरोधो होती’’ति वुत्तो, सब्बाकारेन एतमत्थं विदित्वा। तायं वेलायन्ति तायं तस्स अत्थस्स विदितवेलायम्। इमं उदानं उदानेसीति इमं तस्मिं विदिते अत्थे हेतुनो च हेतुसमुप्पन्नधम्मस्स च पजाननाय आनुभावदीपकं ‘‘यदा हवे पातुभवन्ती’’तिआदिकं सोमनस्सयुत्तञाणसमुट्ठानं उदानं उदानेसि, अत्तमनवाचं निच्छारेसीति वुत्तं होति।&lt;br&gt;&#xA;तस्सत्थो – यदा हवेति यस्मिं भवे काले। पातुभवन्तीति उप्पज्जन्ति। धम्माति अनुलोमपच्चयाकारपटिवेधसाधका बोधिपक्खियधम्मा। अथ वा पातुभवन्तीति पकासन्ति; अभिसमयवसेन ब्यत्ता पाकटा होन्ति। धम्माति चतुअरियसच्चधम्मा। आतापो वुच्चति किलेससन्तापनट्ठेन वीरियं; आतापिनोति सम्मप्पधानवीरियवतो। झायतोति आरम्मणूपनिज्झानलक्खणेन च लक्खणूपनिज्झानलक्खणेन च झानेन झायन्तस्स। ब्राह्मणस्साति बाहितपापस्स खीणासवस्स। अथस्स कङ्खा वपयन्तीति अथस्स एवं पातुभूतधम्मस्स कङ्खा वपयन्ति। सब्बाति या एता ‘‘को नु खो भन्ते फुसतीति; नो कल्लो पञ्होति भगवा अवोचा’’तिआदिना, तथा ‘‘कतमं नु खो भन्ते जरामरणं; कस्स च पनिदं जरामरणन्ति ; नो कल्लो पञ्होति भगवा अवोचा’’तिआदिना च नयेन पच्चयाकारे कङ्खा वुत्ता, या च पच्चयाकारस्सेव अप्पटिविद्धत्ता ‘‘अहोसिं नु खो अहं अतीतमद्धान’’न्तिआदिका सोळस कङ्खा आगता, ता सब्बा वपयन्ति अपगच्छन्ति निरुज्झन्ति। कस्मा? यतो पजानाति सहेतुधम्मन्ति यस्मा अविज्जादिकेन हेतुना सहेतुकं इमं सङ्खारादिं केवलं दुक्खक्खन्धधम्मं पजानाति अञ्ञाति पटिविज्झतीति।&lt;br&gt;&#xA;२. दुतियवारे – इमं उदानं उदानेसीति इमं तस्मिं विदिते अत्थे ‘‘अविज्जाय त्वेव असेसविरागनिरोधा सङ्खारनिरोधो’’ति एवं पकासितस्स निब्बानसङ्खातस्स पच्चयक्खयस्स अवबोधानुभावदीपकं वुत्तप्पकारं उदानं उदानेसीति अत्थो। तत्रायं सङ्खेपत्थो – यस्मा पच्चयानं खयसङ्खातं निब्बानं अवेदि अञ्ञासि पटिविज्झि, तस्मा यदास्स आतापिनो झायतो ब्राह्मणस्स वुत्तप्पकारा धम्मा पातुभवन्ति, अथस्स या निब्बानस्स अविदितत्ता उप्पज्जेय्युं, ता सब्बापि कङ्खा वपयन्तीति।&lt;br&gt;&#xA;३. ततियवारे – इमं उदानं उदानेसीति इमं येन मग्गेन सो दुक्खक्खन्धस्स समुदयनिरोधसङ्खातो अत्थो किच्चवसेन च आरम्मणकिरियाय च विदितो, तस्स अरियमग्गस्स आनुभावदीपकं वुत्तप्पकारं उदानं उदानेसीति अत्थो। तत्रापायं सङ्खेपत्थो – यदा हवे पातुभवन्ति धम्मा आतापिनो झायतो ब्राह्मणस्स, तदा सो ब्राह्मणो तेहि वा उप्पन्नेहि बोधिपक्खियधम्मेहि, यस्स वा अरियमग्गस्स चतुसच्चधम्मा पातुभूता, तेन अरियमग्गेन विधूपयं तिट्ठति मारसेनं ‘‘कामा ते पठमा सेना’’तिआदिना नयेन वुत्तप्पकारं मारसेनं विधूपयन्तो विधमेन्तो विद्धंसेन्तो तिट्ठति। कथं? सूरियोव ओभासयमन्तलिक्खं, यथा सूरियो अब्भुग्गतो अत्तनो पभाय अन्तलिक्खं ओभासेन्तोव अन्धकारं विधमेन्तो तिट्ठति, एवं सोपि ब्राह्मणो तेहि धम्मेहि तेन वा मग्गेन सच्चानि पटिविज्झन्तोव मारसेनं विधूपयन्तो तिट्ठतीति।&lt;br&gt;&#xA;एवमेत्थ पठमं उदानं पच्चयाकारपच्चवेक्खणवसेन, दुतियं निब्बानपच्चवेक्खणवसेन , ततियं मग्गपच्चवेक्खणवसेन उप्पन्नन्ति वेदितब्बम्। उदाने पन ‘‘रत्तिया पठमं यामं पटिच्चसमुप्पादं अनुलोमं, दुतियं यामं पटिलोमं, ततियं यामं अनुलोमपटिलोम’’न्ति वुत्तं; तं सत्ताहस्स अच्चयेन ‘‘स्वे आसना वुट्ठहिस्सामी’’ति रत्तिं उप्पादितमनसिकारं सन्धाय वुत्तम्। तदा हि भगवा यस्स पच्चयाकारपजाननस्स च पच्चयक्खयाधिगमस्स च आनुभावदीपिका पुरिमा द्वे उदानगाथा, तस्स वसेन एकेकमेव कोट्ठासं पठमयामञ्च मज्झिमयामञ्च मनसाकासि, इध पन पाटिपदरत्तिया एवं मनसाकासि। भगवा हि विसाखपुण्णमाय रत्तिया पठमयामे पुब्बेनिवासं अनुस्सरि, मज्झिमयामे दिब्बचक्खुं विसोधेसि, पच्छिमयामे पटिच्चसमुप्पादं अनुलोमपटिलोमं मनसि कत्वा ‘‘इदानि अरुणो उग्गमिस्सती’’ति सब्बञ्ञुतं पापुणि। सब्बञ्ञुतप्पत्तिसमनन्तरमेव च अरुणो उग्गच्छि। ततो तं दिवसं तेनेव पल्लङ्केन वीतिनामेत्वा सम्पत्ताय पाटिपदरत्तिया तीसु यामेसु एवं मनसि कत्वा इमानि उदानानि उदानेसि। इति पाटिपदरत्तिया एवं मनसि कत्वा तं ‘‘बोधिरुक्खमूले सत्ताहं एकपल्लङ्केन निसीदी’’ति एवं वुत्तसत्ताहं तत्थेव वीतिनामेसि।&lt;br&gt;&#xA;बोधिकथा निट्ठिता।&lt;/p&gt;</description>
    </item>
    <item>
      <title>०२. उपोसथक्खन्धकम्</title>
      <link>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/02_uposathakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/02_uposathakkhandhakam/</guid>
      <description>&lt;p&gt;२. उपोसथक्खन्धकम्&lt;/p&gt;&#xA;&lt;h2 id=&#34;सननपतनजननदकथ&#34;&gt;सन्निपातानुजाननादिकथा&lt;/h2&gt;&#xA;&lt;p&gt;१३२. उपोसथक्खन्धके – अञ्ञतित्थियाति एत्थ तित्थं वुच्चति लद्धि; अञ्ञं तित्थं अञ्ञतित्थं; अञ्ञतित्थं एतेसं अत्थीति अञ्ञतित्थिया; इतो अञ्ञलद्धिकाति वुत्तं होति। धम्मं भासन्तीति यं तेसं कत्तब्बाकत्तब्बं, तं कथेन्ति। ते लभन्तीति ते मनुस्सा लभन्ति। मूगसूकराति थूलसरीरसूकरा।&lt;br&gt;&#xA;१३५. अनज्झापन्नो वा होति आपज्जित्वा वा वुट्ठितोति एत्थ यं आपत्तिं भिक्खु अनज्झापन्नो वा होति, आपज्जित्वा वा वुट्ठितो, अयं असन्ती नाम आपत्तीति एवमत्थो वेदितब्बो। सम्पजानमुसावादे किं होतीति य्वायं सम्पजानमुसावादो अस्स होतीति वुत्तो, सो आपत्तितो किं होति, कतरा आपत्ति होतीति अत्थो। दुक्कटं होतीति दुक्कटापत्ति होति; सा च खो न मुसावादलक्खणेन; भगवतो पन वचनेन वचीद्वारे अकिरियसमुट्ठाना आपत्ति होतीति वेदितब्बा। वक्खति हि –&lt;br&gt;&#xA;‘‘अनालपन्तो मनुजेन केनचि,&lt;br&gt;&#xA;वाचागिरं नो च परे भणेय्य।&lt;br&gt;&#xA;आपज्जेय्य वाचसिकं न कायिकं,&lt;br&gt;&#xA;पञ्हा मेसा कुसलेहि चिन्तिता’’ति॥ (परि॰ ४७९)।&lt;br&gt;&#xA;अन्तरायिकोति अन्तरायकरो। किस्स फासु होतीति किमत्थाय फासु होति। पठमस्स झानस्स अधिगमायाति पठमस्स झानस्स अधिगमनत्थाय तस्स भिक्खुनो फासु होति सुखं होति। एस नयो सब्बत्थ। इति भगवा उद्देसतो च निद्देसतो च पठमं पातिमोक्खुद्देसं दस्सेसि।&lt;br&gt;&#xA;१३६. देवसिकन्ति दिवसे दिवसे। चातुद्दसे वा पन्नरसे वाति एकस्स उतुनो ततिये च सत्तमे च पक्खे द्विक्खत्तुं चातुद्दसे अवसेसे छक्खत्तुं पन्नरसे; अयं ताव एको अत्थो। अयं पन पकतिचारित्तवसेन वुत्तो ‘‘सकिं पक्खस्स चातुद्दसे वा पन्नरसे वा’’ति वचनतो पन तथारूपे पच्चये सति यस्मिं तस्मिं चातुद्दसे वा पन्नरसे वा उद्दिसितुं वट्टति, आवासिकानं भिक्खूनं चातुद्दसो होति, आगन्तुकानं पन्नरसो। सचे आवासिका बहुतरा होन्ति, आगन्तुकेहि आवासिकानं अनुवत्तितब्ब’’न्ति वचनतोपि चेतं वेदितब्बम्।&lt;/p&gt;</description>
    </item>
    <item>
      <title>०३. वस्सूपनायिकक्खन्धकम्</title>
      <link>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/03_vassUpanAyikakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/03_vassUpanAyikakkhandhakam/</guid>
      <description>&lt;p&gt;३. वस्सूपनायिकक्खन्धकम्&lt;/p&gt;&#xA;&lt;h2 id=&#34;वससपनयकनजननकथ&#34;&gt;वस्सूपनायिकानुजाननकथा&lt;/h2&gt;&#xA;&lt;p&gt;१८४. वस्सूपनायिकक्खन्धके – अपञ्ञत्तोति अननुञ्ञातो असंविहितो वा। ते इध भिक्खूति ते भिक्खू, इधसद्दो निपातमत्तो। सङ्घातं आपादेन्ताति विनासं आपादेन्ता। सङ्कसायिस्सन्तीति अप्पोस्सुक्का निबद्धवासं वसिस्सन्ति। सकुन्तकाति सकुणा। वस्साने वस्सं उपगन्तुन्ति वस्साननामके तेमासे वस्सं उपगन्तब्बन्ति अत्थो। कति नु खो वस्सूपनायिकाति कति नु खो वस्सूपगमनानि। अपरज्जुगतायाति एत्थ अपरज्जुगताय अस्साति अपरज्जुगता, तस्सा अपरज्जुगताय; अतिक्कन्ताय अपरस्मिं दिवसेति अत्थो। दुतियनयेपि मासो गताय अस्साति मासगता, तस्सा मासगताय; अतिक्कन्ताय मासे परिपुण्णेति अत्थो। तस्मा आसाळ्हीपुण्णमाय अनन्तरे पाटिपददिवसे, आसाळ्हीपुण्णमितो वा अपराय पुण्णमाय अनन्तरे पाटिपददिवसेयेव विहारं पटिजग्गित्वा पानीयं परिभोजनीयं उपट्ठपेत्वा सब्बं चेतियवन्दनादिसामीचिकम्मं निट्ठापेत्वा ‘‘इमस्मिं विहारे इमं तेमासं वस्सं उपेमी’’ति सकिं वा द्वत्तिक्खत्तुं वा वाचं निच्छारेत्वा वस्सं उपगन्तब्बम्।&lt;br&gt;&#xA;वाचं निच्छारेत्वा वस्सं उपगन्तब्बम्।&lt;/p&gt;</description>
    </item>
    <item>
      <title>०४. पवारणाक्खन्धकम्</title>
      <link>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/04_pavAraNAkkhandhakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/04_pavAraNAkkhandhakam/</guid>
      <description>&lt;p&gt;४. पवारणाक्खन्धकम्&lt;/p&gt;&#xA;&lt;h2 id=&#34;अफसकवहरकथ&#34;&gt;अफासुकविहारकथा&lt;/h2&gt;&#xA;&lt;p&gt;२०९. पवारणाक्खन्धके – नेव आलपेय्याम न सल्लपेय्यामाति एत्थ आलापो नाम पठमवचनं; सल्लापो पच्छिमवचनम्। हत्थविलङ्घकेनाति हत्थुक्खेपकेन। पसुसंवासन्ति पसूनं विय संवासम्। पसवोपि हि अत्तनो उप्पन्नं सुखदुक्खं अञ्ञमञ्ञस्स न आरोचेन्ति, पटिसन्थारं न करोन्ति, तथा एतेपि न अकंसु; तस्मा नेसं संवासो ‘‘पसुसंवासो’’ति वुच्चति। एस नयो सब्बत्थ। न भिक्खवे मूगब्बतं तित्थियसमादानन्ति ‘‘इमं तेमासं न कथेतब्ब’’न्ति एवरूपं वतसमादानं न कातब्बं; अधम्मकतिका हेसा। अञ्ञमञ्ञानुलोमताति अञ्ञमञ्ञं वत्तुं अनुलोमभावो। ‘‘वदन्तु मं आयस्मन्तो’’ति हि वदन्तं सक्का होति किञ्चि वत्तुं; न इतरम्। आपत्तिवुट्ठानता विनयपुरेक्खारताति आपत्तीहि वुट्ठानभावो विनयं पुरतो कत्वा चरणभावो। ‘‘वदन्तु मं आयस्मन्तो’’ति हि एवं वदन्तो आपत्तीहि वुट्ठहिस्सति, विनयञ्च पुरक्खत्वा विहरिस्सतीति वुच्चति।&lt;br&gt;&#xA;२१०. सुणातु मे भन्ते सङ्घो अज्ज पवारणा, यदि सङ्घस्स पत्तकल्लं, सङ्घो पवारेय्याति अयं सब्बसङ्गाहिका नाम ञत्ति; एवञ्हि वुत्ते तेवाचिकं द्वेवाचिकं एकवाचिकञ्च पवारेतुं वट्टति। समानवस्सिकं न वट्टति। ‘‘तेवाचिकं पवारेय्या’’ति वुत्ते पन तेवाचिकमेव वट्टति, अञ्ञं न वट्टति। ‘‘द्वेवाचिकं पवारेय्या’’ति वुत्ते द्वेवाचिकञ्च तेवाचिकञ्च वट्टति, एकवाचिकञ्च समानवस्सिकञ्च न वट्टति। ‘‘एकवाचिकं पवारेय्या’’ति वुत्ते पन एकवाचिक-द्वेवाचिक-तेवाचिकानि वट्टन्ति, समानवस्सिकमेव न वट्टति। ‘‘समानवस्सिक’’न्ति वुत्ते सब्बं वट्टति।&lt;br&gt;&#xA;२११. अच्छन्तीति निसिन्नाव होन्ति, न उट्ठहन्ति। तदमन्तराति तदन्तरा; तावतकं कालन्ति अत्थो।&lt;/p&gt;</description>
    </item>
    <item>
      <title>०५. चम्मक्खन्धकम्</title>
      <link>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/05_chammakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/05_chammakkhandhakam/</guid>
      <description>&lt;p&gt;५. चम्मक्खन्धकम्&lt;/p&gt;&#xA;&lt;h2 id=&#34;सणकळवसवतथकथ&#34;&gt;सोणकोळिविसवत्थुकथा&lt;/h2&gt;&#xA;&lt;p&gt;२४२. चम्मक्खन्धके – इस्सरियाधिपच्चन्ति इस्सरभावेन च अधिपतिभावेन च समन्नागतम्। रज्जन्ति राजभावं, रञ्ञा कत्तब्बकिच्चं वा। सोणो नाम कोळिविसोति एत्थ सोणोति तस्स नामं; कोळिविसोति गोत्तम्। पादतलेसु लोमानीति रत्तेसु पादतलेसु सुखुमानि अञ्जनवण्णानि कम्मचित्तीकतानि लोमानि जातानि होन्ति। सो किर पुब्बे असीतिसहस्सानं पुरिसानं जेट्ठपुरिसो हुत्वा तेहि सद्धिं पच्चेकबुद्धस्स वसनट्ठाने पण्णसालं कत्वा अत्तनो सस्सिरिकं उण्णपावारकं पच्चेकबुद्धस्स पादेहि अक्कमनट्ठाने पादपुञ्छनिकं कत्वा ठपेसि। तेमासं पन सब्बेव पच्चेकबुद्धं उपट्ठहिंसु। अयं तस्स च तेसञ्च असीतिया गामिकसहस्सानं पुब्बयोगो।&lt;br&gt;&#xA;असीतिगामिकसहस्सानीति तेसु गामेसु वसन्तानं कुलपुत्तानं असीतिसहस्सानि। केनचिदेव करणीयेनाति केनचि करणीयेन विय; न पनस्स किञ्चि करणीयं अत्थि अञ्ञत्र तस्स दस्सना। राजा किर तानिपि असीतिकुलपुत्तसहस्सानि सन्निपातापेन्तो ‘‘एवं अपरिसङ्कन्तो सोणो आगमिस्सती’’ति सन्निपातापेसि। दिट्ठधम्मिके अत्थेति ‘‘कसिवणिज्जादीनि धम्मेन कत्तब्बानि, मातापितरो धम्मेन पोसितब्बा’’ति एवमादिना नयेन इधलोकहिते अत्थे अनुसासित्वा। सो नो भगवाति सो अम्हाकं भगवा तुम्हे सम्परायिके अत्थे अनुसासिस्सतीति अत्थो।&lt;br&gt;&#xA;भगवन्तं पटिवेदेमीति भगवन्तं जानापेमि। पाटिकाय निमुज्जित्वाति सोपानस्स हेट्ठा अड्ढचन्दपासाणे निमुज्जित्वा। यस्स दानि भन्ते भगवा कालं मञ्ञतीति यस्स तेसं हितकिरियत्थस्स भगवा कालं जानाति। विहारपच्छायायन्ति विहारपच्चन्ते छायायम्। समन्नाहरन्तीति पसादवसेन पुनप्पुनं मनसि करोन्ति। भिय्योसोमत्तायाति भिय्योसोमत्ताय पुन विसिट्ठतरं दस्सेहीति अत्थो। अन्तरधायतीति अदस्सनं होति।&lt;/p&gt;</description>
    </item>
    <item>
      <title>०६. भेसज्जक्खन्धकम्</title>
      <link>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/06_bhesajjakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/06_bhesajjakkhandhakam/</guid>
      <description>&lt;p&gt;६. भेसज्जक्खन्धकम्&lt;/p&gt;&#xA;&lt;h2 id=&#34;पञचभसजजदकथ&#34;&gt;पञ्चभेसज्जादिकथा&lt;/h2&gt;&#xA;&lt;p&gt;२६०. भेसज्जक्खन्धके – सारदिकेन आबाधेनाति सरदकाले उप्पन्नेन पित्ताबाधेन, तस्मिञ्हि काले वस्सोदकेनपि तेमेन्ति, कद्दमम्पि मद्दन्ति, अन्तरन्तरा आतपोपि खरो होति, तेन तेसं पित्तं कोट्ठब्भन्तरगतं होति। आहारत्थञ्च फरेय्याति आहारत्थं साधेय्य।&lt;br&gt;&#xA;२६१. नच्छादेन्तीति न जिरन्ति, न वातरोगं पटिप्पस्सम्भेतुं सक्कोन्ति। सेनेसितानीति सिनिद्धानि। भत्ताच्छादकेनाति भत्तं अरोचिकेन।&lt;br&gt;&#xA;२६२. अच्छवसन्तिआदीसु निस्सग्गियवण्णनायं वुत्तनयेनेव विनिच्छयो वेदितब्बो। काले पटिग्गहितन्तिआदीसु मज्झन्हिके अवीतिवत्ते पटिग्गहेत्वा पचित्वा परिस्सावेत्वा चाति अत्थो। तेलपरिभोगेन परिभुञ्जितुन्ति सत्ताहकालिकतेलपरिभोगेन परिभुञ्जितुम्।&lt;br&gt;&#xA;२६३. मूलभेसज्जादि विनिच्छयोपि खुद्दकवण्णनायं वुत्तोयेव। तस्मा इध यं यं पुब्बे अवुत्तं तं तदेव वण्णयिस्साम। वचत्तन्ति सेतवचम्। निसदं निसदपोतकन्ति पिसनसिला च पिसनपोतो च। फग्गवन्ति लताजाति। नत्तमालन्ति करञ्जम्। हिङ्गुहिङ्गुजतुहिङ्गुसिपाटिका हिङ्गुजातियोयेव। तकतकपत्तितकपण्णियो लाखाजातियो।&lt;br&gt;&#xA;सामुद्दन्ति समुद्दतीरे वालुका विय सन्तिट्ठति। काळलोणन्ति पकतिलोणम्। सिन्धवन्ति सेतवण्णं पब्बते उट्ठहति। उब्भिदन्ति भूमितो अङ्कुरं उट्ठहति। बिलन्ति दब्बसम्भारेहि सद्धिं पचितं, तं रत्तवण्णम्।&lt;br&gt;&#xA;२६४-६. कायो वा दुग्गन्धोति कस्सचि अस्सादीनं विय कायगन्धो होति, तस्सापि सिरीसकोसुम्बादिचुण्णानि वा गन्धचुण्णानि वा सब्बानि वट्टन्ति। छकणन्ति गोमयम्। रजननिप्पक्कन्ति रजनकसटम्। पाकतिकचुण्णम्पि कोट्टेत्वा उदकेन तेमेत्वा न्हायितुं वट्टति; एतम्पि रजननिप्पक्कसङ्खेपमेव गच्छति।&lt;br&gt;&#xA;आमकमंसञ्च खादि आमकलोहितञ्च पिवीति न तं भिक्खु खादि न पिवि, अमनुस्सो खादित्वा च पिवित्वा च पक्कन्तो, तेन वुत्तं – ‘‘तस्स सो अमनुस्सिकाबाधो पटिप्पस्सम्भी’’ति।&lt;br&gt;&#xA;अञ्जनन्ति सब्बसङ्गाहिकवचनमेतम्। काळ्ञ्जनन्ति एका अञ्जनजाति। रसञ्जनं नानासम्भारेहि कतम्। सोतञ्जनन्ति नदीसोतादीसु उप्पज्जनकं अञ्जनम्। गेरुको नाम सुवण्णगेरुको। कपल्लन्ति दीपसिखतो गहितमसि। अञ्जनूपपिंसनेहीति अञ्जनेन सद्धिं एकतो पिंसितब्बेहि, न हि किञ्चि अञ्ञनूपपिंसनं न वट्टति। चन्दनन्ति लोहितचन्दनादिकं यंकिञ्चि। तगरादीनि पाकटानि, अञ्ञानिपि नीलुप्पलादीनि वट्टन्तियेव।&lt;br&gt;&#xA;अट्ठिमयन्ति मनुस्सट्ठिं ठपेत्वा अवसेसअट्ठिमयम्। दन्तमयन्ति हत्थिदन्तादिसब्बदन्तमयम्। विसाणमयेपि अकप्पियं नाम नत्थि, नळमयादयो एकन्तकप्पियायेव। सलाकट्ठानियन्ति यत्थ सलाकं ओदहन्ति, तं सुसिरदण्डकं वा थविकं वा अनुजानामीति अत्थो। अंसबद्धकोति अञ्जनित्थविकाय अंसबद्धको। यमकनत्थुकरणिन्ति समसोताहि द्वीहि पनाळिकाहि एकं नत्थुकरणिम्।&lt;br&gt;&#xA;२६७. अनुजानामि भिक्खवे तेलपाकन्ति यंकिञ्चि भेसज्जपक्खित्तं सब्बं अनुञ्ञातमेव होति। अतिपक्खित्तमज्जानीति अतिविय खित्तमज्जानि; बहुं मज्जं पक्खिपित्वा योजितानीति अत्थो।&lt;br&gt;&#xA;अङ्गवातोति हत्थपादे वातो। सम्भारसेदन्ति नानाविधपण्णभङ्गसेदम्। महासेदन्ति महन्तं सेदं; पोरिसप्पमाणं आवाटं अङ्गारानं पूरेत्वा पंसुवालिकादीहि पिदहित्वा तत्थ नानाविधानि वातहरणपण्णानि सन्थरित्वा तेलमक्खितेन गत्तेन तत्थ निपज्जित्वा सम्परिवत्तन्तेन सरीरं सेदेतुं अनुजानामीति अत्थो। भङ्गोदकन्ति नानापण्णभङ्गकुथितं उदकं; तेहि पण्णेहि च उदकेन च सिञ्चित्वा सिञ्चित्वा सेदेतब्बो। उदककोट्ठकन्ति उदककोट्ठे चाटिं वा दोणिं वा उण्होदकस्स पूरेत्वा तत्थ पविसित्वा सेदकम्मकरणं अनुजानामीति अत्थो।&lt;br&gt;&#xA;पब्बवातो होतीति पब्बे पब्बे वातो विज्झति। लोहितं मोचेतुन्ति सत्थकेन लोहितं मोचेतुम्। पज्जं अभिसङ्खरितुन्ति येन फालितपादा पाकतिका होन्ति; तं नाळिकेरादीसु नानाभेसज्जानि पक्खिपित्वा पज्जं अभिसङ्खरितुं; पादानं सप्पायभेसज्जं पचितुन्ति अत्थो। तिलकक्केन अत्थोति पिट्ठेहि तिलेहि अत्थो। कबळिकन्ति वणमुखे सत्तुपिण्डं पक्खिपितुम्। सासपकुड्डेनाति सासपपिट्ठेन। वड्ढमंसन्ति अधिकमंसं आणि विय उट्ठहति। लोणसक्खरिकाय छिन्दितुन्ति खुरेन छिन्दितुम्। विकासिकन्ति तेलरुन्धनपिलोतिकम्। सब्बं वणपटिकम्मन्ति यंकिञ्चि वणपरिकम्मं नाम अत्थि; सब्बं अनुजानामीति अत्थो।&lt;br&gt;&#xA;२६८. सामं गहेत्वाति इदं न केवलं सप्पदट्ठस्सेव, अञ्ञस्मिम्पि दट्ठविसे सति सामं गहेत्वा परिभुञ्जितब्बं; अञ्ञेसु पन कारणेसु पटिग्गहितमेव वट्टति। कतो न पुन पटिग्गहेतब्बोति सचे भूमिप्पत्तो, पटिग्गहेतब्बो; अप्पत्तं पन गहेतुं वट्टति।&lt;br&gt;&#xA;२६९. घरदिन्नकाबाधोति वसीकरणपानकसमुट्ठितरोगो। सीतालोळिन्ति नङ्गलेन कसन्तस्स फाले लग्गमत्तिकं उदकेन आलोळेत्वा पायेतुं अनुजानामीति अत्थो।&lt;br&gt;&#xA;दुट्ठगहणिकोति विपन्नगहणिको; किच्छेन उच्चारो निक्खमतीति अत्थो। आमिसखारन्ति सुक्खोदनं झापेत्वा ताय छारिकाय पग्घरितं खारोदकम्। मुत्तहरीतकन्ति गोमुत्तपरिभावितं हरीतकम्। अभिसन्नकायोति उस्सन्नदोसकायो। अच्छकञ्जियन्ति तण्डुलोदकमण्डो। अकटयुसन्ति असिनिद्धो मुग्गपचितपानीयो। कटाकटन्ति सोव धोतसिनिद्धो। पटिच्छादनीयेनाति मंसरसेन।&lt;/p&gt;</description>
    </item>
    <item>
      <title>०७. कथिनक्खन्धकम्</title>
      <link>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/07_kathinakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/07_kathinakkhandhakam/</guid>
      <description>&lt;p&gt;७. कथिनक्खन्धकम्&lt;/p&gt;&#xA;&lt;h2 id=&#34;कथननजननकथ&#34;&gt;कथिनानुजाननकथा&lt;/h2&gt;&#xA;&lt;p&gt;३०६. कथिनक्खन्धके – पावेय्यकाति पावेय्यरट्ठवासिनो। पावेय्यं नाम कोसलेसु पच्छिमदिसाभागे रट्ठं; तत्थ वासिनोति वुत्तं होति। कोसलरञ्ञो एकपितुकभातूनं भद्दवग्गियत्थेरानं एतं अधिवचनम्। तेसु सब्बजेट्ठको अनागामी, सब्बपच्छिमको सोतापन्नो, एकोपि अरहा वा पुथुज्जनो वा नत्थि। आरञ्ञिकाति धुतङ्गसमादानवसेन आरञ्ञिका; न अरञ्ञवासमत्तेन। पिण्डपातिकादिभावेपि तेसं एसेव नयो। सीसवसेन चेतं वुत्तम्। इमे पन तेरसापि धुतङ्गानि समादायेव वत्तन्ति। उदकसङ्गहेति उदकेन सङ्गहिते घटिते संसट्ठे; थले च निन्ने च एकोदकीभूतेति अत्थो।&lt;br&gt;&#xA;उदकचिक्खल्लेति अक्कन्तअक्कन्तट्ठाने उदकचिक्खल्लो उट्ठहित्वा याव आनिसदा पहरति, ईदिसे चिक्खल्लेति अत्थो। ओकपुण्णेहीति उदकपुण्णेहि। तेसं किर चीवरानि घनानि, तेसु पतितं उदकं न पग्घरति घनत्ता पुटबद्धं विय तिट्ठति। तेन वुत्तं – ‘‘ओकपुण्णेहि चीवरेही’’ति। ‘‘ओघपुण्णेही’’तिपि पाठो।&lt;br&gt;&#xA;अविवदमाना वस्सं वसिम्हाति एत्थ आगन्तुकट्ठाने सेनासनफासुताय अभावेन च भगवतो दस्सनालाभेन उक्कण्ठितताय च ते भिक्खू फासुं न वसिंसु, तस्मा ‘‘अविवदमाना फासुकं वस्सं वसिम्हा’’ति नावोचुम्। धम्मिं कथं कत्वाति भगवा तेसं भिक्खूनं अनमतग्गियकथं कथेसि। ते सब्बेपि कथापरियोसाने अरहत्तं पापुणित्वा निसिन्नट्ठानतोयेव आकासे उप्पतित्वा अगमंसु, तं सन्धाय वुत्तं – ‘‘धम्मिं कथं कत्वा’’ति। ततो भगवा ‘‘सचे कथिनत्थारो पञ्ञत्तो अभविस्स, एते भिक्खू एकं चीवरं ठपेत्वा सन्तरुत्तरेन आगच्छन्ता न एवं किलन्ता अस्सु, कथिनत्थारो च नामेस सब्बबुद्धेहि अनुञ्ञातो’’ति चिन्तेत्वा कथिनत्थारं अनुजानितुकामो भिक्खू आमन्तेसि, आमन्तेत्वा च पन ‘‘अनुजानामि भिक्खवे’’तिआदिमाह।&lt;br&gt;&#xA;तत्थ अत्थतकथिनानं वोति निपातमत्तं वोकारो; अत्थतकथिनानन्ति अत्थो। एवञ्हि सति परतो ‘‘सो नेसं भविस्सती’’ति युज्जति। अथ वा वोति सामिवचनमेवेतम्। सो नेसन्ति एत्थ पन सो चीवरुप्पादो ये अत्थतकथिना, तेसं भविस्सतीति अत्थो।&lt;br&gt;&#xA;तत्थ अनामन्तचारोति याव कथिनं न उद्धरियति, ताव अनामन्तेत्वा चरणं कप्पिस्सति , चारित्तसिक्खापदेन अनापत्ति भविस्सतीति अत्थो। असमादानचारोति तिचीवरं असमादाय चरणं; चीवरविप्पवासो कप्पिस्सतीति अत्थो। गणभोजनन्ति गणभोजनम्पि कप्पिस्सति। यावदत्थचीवरन्ति यावत्तकेन चीवरेन अत्थो, तावत्तकं अनधिट्ठितं अविकप्पितं कप्पिस्सतीति अत्थो। यो च तत्थ चीवरुप्पादोति तत्थ कथिनत्थतसीमायं मतकचीवरं वा होतु सङ्घं उद्दिस्स दिन्नं वा सङ्घिकेन तत्रुप्पादेन आभतं वा, येन केनचि आकारेन यं सङ्घिकचीवरं उप्पज्जति, तं तेसं भविस्सतीति अत्थो।&lt;br&gt;&#xA;एवञ्च पन भिक्खवे कथिनं अत्थरितब्बन्ति एत्थ कथिनत्थारं के लभन्ति, के न लभन्तीति? गणनवसेन ताव पच्छिमकोटिया पञ्च जना लभन्ति, उद्धं सतसहस्सम्पि, पञ्चन्नं हेट्ठा न लभन्ति। वुत्थवस्सवसेन पुरिमिकाय वस्सं उपगन्त्वा पठमपवारणाय पवारिता लभन्ति, छिन्नवस्सा वा पच्छिमिकाय उपगता वा न लभन्ति, अञ्ञस्मिं विहारे वुत्थवस्सापि न लभन्तीति महापच्चरियं वुत्तम्। पुरिमिकाय उपगतानं पन सब्बे गणपूरका होन्ति, आनिसंसं न लभन्ति, आनिसंसो इतरेसंयेव होति। सचे पुरिमिकाय उपगता चत्तारो वा होन्ति तयो वा द्वे वा एको वा, इतरे गणपूरके कत्वा कथिनं अत्थरितब्बम्। अथ चत्तारो भिक्खू उपगता, एको परिपुण्णवस्सो सामणेरो, सो चे पच्छिमिकाय उपसम्पज्जति, गणपूरको चेव होति, आनिसंसञ्च लभति। तयो भिक्खू द्वे सामणेरा, द्वे भिक्खू तयो सामणेरा, एको भिक्खु चत्तारो सामणेराति एत्थापि एसेव नयो। सचे पुरिमिकाय उपगता कथिनत्थारकुसला न होन्ति, अत्थारकुसला खन्धकभाणकथेरा परियेसित्वा आनेतब्बा। कम्मवाचं सावेत्वा कथिनं अत्थरापेत्वा दानञ्च भुञ्जित्वा गमिस्सन्ति। आनिसंसो पन इतरेसंयेव होति।&lt;br&gt;&#xA;कथिनं केन दिन्नं वट्टति? येन केनचि देवेन वा मनुस्सेन वा पञ्चन्नं वा सहधम्मिकानं अञ्ञतरेन दिन्नं वट्टति। कथिनदायकस्स वत्तं अत्थि, सचे सो तं अजानन्तो पुच्छति – ‘‘भन्ते कथं कथिनं दातब्ब’’न्ति तस्स एवं आचिक्खितब्बं – ‘‘तिण्णं चीवरानं अञ्ञतरप्पहोनकं सूरियुग्गमनसमये वत्थं ‘कथिनचीवरं देमा’ति दातुं वट्टति , तस्स परिकम्मत्थं एत्तका नाम सूचियो, एत्तकं सुत्तं, एत्तकं रजनं, परिकम्मं करोन्तानं एत्तकानं भिक्खूनं यागुभत्तञ्च दातुं वट्टती’’ति।&lt;br&gt;&#xA;कथिनत्थारकेनापि धम्मेन समेन उप्पन्नं कथिनं अत्थरन्तेन वत्तं जानितब्बम्। तन्तवायगेहतो हि आभतसन्तानेनेव खलिमक्खितसाटको न वट्टति, मलीनसाटकोपि न वट्टति, तस्मा कथिनत्थारसाटकं लभित्वा सुट्ठु धोवित्वा सूचिआदीनि चीवरकम्मूपकरणानि सज्जेत्वा बहूहि भिक्खूहि सद्धिं तदहेव सिब्बित्वा निट्ठितसूचिकम्मं रजित्वा कप्पबिन्दुं दत्वा कथिनं अत्थरितब्बम्। सचे तस्मिं अनत्थतेयेव अञ्ञं कथिनसाटकं आहरति, अञ्ञानि च बहूनि कथिनानिसंसवत्थानि देति, यो आनिसंसं बहुं देति, तस्स सन्तकेनेव अत्थरितब्बम्। इतरो यथा तथा ओवदित्वा सञ्ञापेतब्बो।&lt;br&gt;&#xA;कथिनं पन केन अत्थरितब्बं? यस्स सङ्घो कथिनचीवरं देति। सङ्घेन पन कस्स दातब्बं? यो जिण्णचीवरो होति। सचे बहू जिण्णचीवरा होन्ति, वुड्ढस्स दातब्बम्। वुड्ढेसुपि यो महापरिसो तदहेव चीवरं कत्वा अत्थरितुं सक्कोति, तस्स दातब्बम्। सचे वुड्ढो न सक्कोति नवकतरो सक्कोति, तस्स दातब्बम्। अपिच सङ्घेन महाथेरस्स सङ्गहं कातुं वट्टति, तस्मा ‘‘तुम्हे भन्ते गण्हथ, मयं कत्वा दस्सामा’’ति वत्तब्बम्। तीसु चीवरेसु यं जिण्णं होति, तदत्थाय दातब्बम्। पकतिया दुपट्टचीवरस्स दुपट्टत्थायेव दातब्बम्। सचेपिस्स एकपट्टचीवरं घनं होति, कथिनसाटको च पेलवो, सारुप्पत्थाय दुपट्टप्पहोनकमेव दातब्बं, ‘‘अहं अलभन्तो एकपट्टं पारुपामी’’ति वदन्तस्सापि दुपट्टं दातुं वट्टति। यो पन लोभपकतिको होति, तस्स न दातब्बम्। तेनापि ‘‘कथिनं अत्थरित्वा पच्छा सिब्बित्वा द्वे चीवरानि करिस्सामी’’ति न गहेतब्बम्। यस्स पन दीयति, तस्स येन विधिना दातब्बं, तं दस्सेतुं ‘‘एवञ्च पन भिक्खवे कथिनं अत्थरितब्ब’’न्ति आरभित्वा सुणातु मे भन्तेतिआदिका दानकम्मवाचा ताव वुत्ता।&lt;br&gt;&#xA;एवं दिन्ने पन कथिने सचे तं कथिनदुस्सं निट्ठितपरिकम्ममेव होति , इच्चेतं कुसलम्। नो चे निट्ठितपरिकम्मं होति, ‘‘अहं थेरो’’ति वा ‘‘बहुस्सुतो’’ति वा एकेनापि अकातुं न लब्भति, सब्बेहेव सन्निपतित्वा धोवनसिब्बनरजनानि निट्ठापेतब्बानि। इदञ्हि कथिनवत्तं नाम बुद्धप्पसत्थम्। अतीते पदुमुत्तरोपि भगवा कथिनवत्तं अकासि। तस्स किर अग्गसावको सुजातत्थेरो नाम कथिनं गण्हि, तं सत्था अट्ठसट्ठिया भिक्खुसतसहस्सेहि सद्धिं निसीदित्वा अकासि।&lt;br&gt;&#xA;कतपरियोसितं पन कथिनं गहेत्वा अत्थारकेन भिक्खुना ‘‘सचे सङ्घाटिया कथिनं अत्थरितुकामो होति, पोराणिका सङ्घाटि पच्चुद्धरितब्बा, नवा सङ्घाटि अधिट्ठातब्बा। ‘इमाय सङ्घाटिया कथिनं अत्थरामी’ति वाचा भिन्दितब्बा’’तिआदिना परिवारे वुत्तविधानेन कथिनं अत्थरितब्बम्। अत्थरित्वा च पन ‘‘तेन कथिनत्थारकेन भिक्खुना सङ्घं उपसङ्कमित्वा एकंसं उत्तरासङ्गं करित्वा अञ्जलिं पग्गहेत्वा एवमस्स वचनीयो – ‘अत्थतं भन्ते सङ्घस्स कथिनं, धम्मिको कथिनत्थारो, अनुमोदथा’ति तेहि अनुमोदकेहि भिक्खूहि एकंसं उत्तरासङ्गं करित्वा अञ्जलिं पग्गहेत्वा एवमस्स वचनीयो – ‘अत्थतं आवुसो सङ्घस्स कथिनं, धम्मिको कथिनत्थारो, अनुमोदामा’’ति एवमादिना परिवारे वुत्तविधानेनेव अनुमोदापेतब्बं, इतरेहि च अनुमोदितब्बम्। एवं सब्बेसं अत्थतं होति कथिनम्। वुत्तञ्हेतं परिवारे ‘‘द्विन्नं पुग्गलानं अत्थतं होति कथिनं – अत्थारकस्स च अनुमोदकस्स चा’’ति (परि॰ ४०३)। पुनपि वुत्तं – ‘‘न सङ्घो कथिनं अत्थरति, न गणो कथिनं अत्थरति, पुग्गलो कथिनं अत्थरति, सङ्घस्स अनुमोदना गणस्स अनुमोदना पुग्गलस्स अत्थारा सङ्घस्स अत्थतं होति कथिनं, गणस्स अत्थतं होति कथिनं, पुग्गलस्स अत्थतं होति कथिनं’’ति (परि॰ ४१४)।&lt;br&gt;&#xA;एवं अत्थते पन कथिने सचे कथिनचीवरेन सद्धिं आभतं आनिसंसं दायका ‘‘येन अम्हाकं कथिनं गहितं, तस्सेव देमा’’ति देन्ति , भिक्खुसङ्घो अनिस्सरो। अथ अविचारेत्वाव दत्वा गच्छन्ति, भिक्खुसङ्घो इस्सरो। तस्मा सचे कथिनत्थारकस्स सेसचीवरानिपि दुब्बलानि होन्ति, सङ्घेन अपलोकेत्वा तेसम्पि अत्थाय वत्थानि दातब्बानि। कम्मवाचा पन एकायेव वट्टति। अवसेसे कथिनानिसंसे बलववत्थानि वस्सावासिकट्ठितिकाय दातब्बानि, ठितिकाय अभावे थेरासनतो पट्ठाय दातब्बानि, गरुभण्डं न भाजेतब्बम्। सचे पन एकसीमाय बहू विहारा होन्ति, सब्बे भिक्खू सन्निपातेत्वा एकत्थ कथिनं अत्थरितब्बं, विसुं विसुं अत्थरितुं न वट्टति।&lt;br&gt;&#xA;३०८. इदानि यथा च कथिनं अत्थतं होति, यथा च अनत्थतं, तं विधिं वित्थारतो दस्सेतुं एवञ्च पन भिक्खवे अत्थतं होति कथिनं एवं अनत्थतन्ति वत्वा अकरणीयञ्चेव महाभूमिकञ्च अनत्थतलक्खणं ताव दस्सेन्तो न उल्लिखितमत्तेनातिआदिके चतुवीसति आकारे दस्सेसि। ततो परं अत्थतलक्खणं दस्सेन्तो अहतेन अत्थतन्तिआदिके सत्तरस आकारे दस्सेसि। परिवारेपि हि ‘‘चतुवीसतिया आकारेहि अनत्थतं होति कथिनं, सत्तरसहि आकारेहि अत्थतं होति कथिन’’न्ति इदमेव लक्खणं वुत्तम्।&lt;br&gt;&#xA;तत्थ उल्लिखितमत्तेनाति दीघतो च पुथुलतो च पमाणग्गहणमत्तेन। पमाणञ्हि गण्हन्तो तस्स तस्स पदेसस्स सञ्जाननत्थं नखादीहि वा परिच्छेदं दस्सेन्तो उल्लिखति, नलाटादीसु वा घंसति, तस्मा तं पमाणग्गहणं ‘‘उल्लिखितमत्त’’न्ति वुच्चति। धोवनमत्तेनाति कथिनदुस्सधोवनमत्तेन। चीवरविचारणमत्तेनाति ‘‘पञ्चकं वा सत्तकं वा नवकं वा एकादसकं वा होतू’’ति एवं विचारितमत्तेन। छेदनमत्तेनाति यथाविचारितस्स वत्थस्स छेदनमत्तेन। बन्धनमत्तेनाति मोघसुत्तकारोपनमत्तेन। ओवट्टियकरणमत्तेनाति मोघसुत्तकानुसारेन दीघसिब्बितमत्तेन। कण्डुसकरणमत्तेनाति मुद्धियपत्तबन्धनमत्तेन। दळ्हीकम्मकरणमत्तेनाति द्वे चिमिलिकायो एकतो कत्वा सिब्बितमत्तेन। अथ वा पठमचिमिलिका घटेत्वा ठपिता होति, कथिनसाटकं तस्सा कुच्छिचिमिलिकं कत्वा सिब्बितमत्तेनातिपि अत्थो। महापच्चरियं ‘‘पकतिचीवरस्स उपस्सयदानेना’’ति वुत्तम्। कुरुन्दियं पन ‘‘पकतिपत्तबद्धचीवरं दुपट्टं कातुं कुच्छिचिमिलिकं अल्लियापनमत्तेना’’ति वुत्तम्। अनुवातकरणमत्तेनाति पिट्ठिअनुवातारोपनमत्तेन। परिभण्डकरणमत्तेनाति कुच्छिअनउवातारोपनमत्तेन। ओवद्धेय्यकरणमत्तेनाति आगन्तुकपत्तारोपनमत्तेन । कथिनचीवरतो वा पत्तं गहेत्वा अञ्ञस्मिं अकथिनचीवरे पत्तारोपनमत्तेन।&lt;br&gt;&#xA;कम्बलमद्दनमत्तेनाति एकवारंयेव रजने पक्खित्तेन दन्तवण्णेन पण्डुपलासवण्णेन वा। सचे पन सकिं वा द्विक्खत्तुं वा रत्तम्पि सारुप्पं होति, वट्टति। निमित्तकतेनाति ‘‘इमिना दुस्सेन कथिनं अत्थरिस्सामी’’ति एवं निमित्तकतेन। एत्तकमेव हि परिवारे वुत्तम्। अट्ठकथासु पन ‘‘अयं साटको सुन्दरो, सक्का इमिना कथिनं अत्थरितु’न्ति एवं निमित्तकम्मं कत्वा लद्धेना’’ति वुत्तम्। परिकथाकतेनाति ‘‘कथिनं नाम दातुं वट्टति, कथिनदायको बहुं पुञ्ञं पसवती’’ति एवं परिकथाय उप्पादितेन। कथिनं नाम अतिउक्कट्ठं वट्टति, मातरम्पि विञ्ञापेतुं न वट्टति, आकासतो ओतिण्णसदिसमेव वट्टतीति। कुक्कुकतेनाति तावकालिकेन। सन्निधिकतेनाति एत्थ दुविधो सन्निधि करणसन्निधि च निचयसन्निधि च। तत्थ तदहेव अकत्वा ठपेत्वा करणं करणसन्निधि। सङ्घो अज्ज कथिनदुस्सं लभित्वा पुनदिवसे देति, अयं निचयसन्निधि।&lt;br&gt;&#xA;निस्सग्गियेनाति रत्तिनिस्सग्गियेन। परिवारेपि वुत्तं – ‘‘निस्सग्गियं नाम करियमाने अरुणं उट्ठहती’’ति। अकप्पकतेनाति अनादिन्नकप्पबिन्दुना। अञ्ञत्र सङ्घाटियातिआदीसु ठपेत्वा सङ्घाटिउत्तरासङ्गअन्तरवासके अञ्ञेन पच्चत्थरणादिना अत्थतं अनत्थतं होतीति। अञ्ञत्र पञ्चकेन वा अतिरेकपञ्चकेन वाति पञ्च वा अतिरेकानि वा खण्डानि कत्वा महामण्डलअड्ढमण्डलानि दस्सेत्वा कतेनेव वट्टति। एवञ्हि समण्डलिकतं होति, तं ठपेत्वा अञ्ञेन अच्छिन्नकेन वा द्वत्तिचतुखण्डेन वा न वट्टति। अञ्ञत्र पुग्गलस्स अत्थाराति पुग्गलस्स अत्थारं ठपेत्वा न अञ्ञेन सङ्घस्स वा गणस्स वा अत्थारेन अत्थतं होति। निस्सीमट्ठो अनुमोदतीति बहिउपचारसीमाय ठितो अनुमोदति।&lt;br&gt;&#xA;३०९. अहतेनाति अपरिभुत्तेन। अहतकप्पेनाति अहतसदिसेन एकवारं वा द्विक्खत्तुं वा धोतेन। पिलोतिकायाति हतवत्थकसाटकेन । पंसुकूलेनाति तेवीसतिया खेत्तेसु उप्पन्नपंसुकूलेन। पंसुकूलिकभिक्खुना चोळकभिक्खं आहिण्डित्वा लद्धचोळकेहि कतचीवरेनातिपि कुरुन्दिमहापच्चरीसु वुत्तम्। पापणिकेनाति आपणद्वारे पतितपिलोतिकं गहेत्वा कथिनत्थाय देति, तेनापि वट्टतीति अत्थो। सेसं वुत्तविपल्लासेनेव वेदितब्बम्। इमस्मिं पन ठाने ‘‘सह कथिनस्स अत्थारा कति धम्मा जायन्ती’’तिआदि बहुअट्ठकथासु वुत्तं, तं सब्बं परिवारे पाळिआरूळ्हमेव, तस्मा तत्थ आगतनयेनेव वेदितब्बम्। न हि तेन इध अवुच्चमानेन कथिनत्थारकस्स किञ्चि परिहायति।&lt;br&gt;&#xA;३१०. एवं कथिनत्थारं दस्सेत्वा इदानि उब्भारं दस्सेतुं कथञ्च भिक्खवे उब्भतं होति कथिनन्तिआदिमाह। तत्थ मातिकाति मातरो; जनेत्तियोति अत्थो। कथिनुब्भारञ्हि एता अट्ठ जनेत्तियो। तासु पक्कमनं अन्तो अस्साति पक्कमनन्तिका। एवं सेसापि वेदितब्बा।&lt;/p&gt;</description>
    </item>
    <item>
      <title>०८. चीवरक्खन्धकम्</title>
      <link>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/08_chIvarakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/08_chIvarakkhandhakam/</guid>
      <description>&lt;p&gt;८. चीवरक्खन्धकम्&lt;/p&gt;&#xA;&lt;h2 id=&#34;जवकवतथकथ&#34;&gt;जीवकवत्थुकथा&lt;/h2&gt;&#xA;&lt;p&gt;३२६. चीवरक्खन्धके – पदक्खिणाति छेका कुसला। अभिसटाति अभिगता। केहि अभिगताति? अत्थिकेहि अत्थिकेहि मनुस्सेहि; करणत्थे पन सामिवचनं कत्वा ‘‘अत्थिकानं अत्थिकानं मनुस्सान’’न्ति वुत्तम्। पञ्ञासाय च रत्तिं गच्छतीति पञ्ञास कहापणे गहेत्वा रत्तिं गच्छति। नेगमोति कुटुम्बियगणो।&lt;br&gt;&#xA;३२७. सालवतिं कुमारिं गणिकं वुट्ठापेसीति नागरा द्वे सतसहस्सानि, राजा सतसहस्सन्ति तीणि सतसहस्सानि, अञ्ञञ्च आरामुय्यानवाहनादिपरिच्छेदं दत्वा वुट्ठापेसुं; गणिकट्ठाने ठपेसुन्ति अत्थो। पटिसतेन च रत्तिं गच्छतीति रत्तिं पटिसतेन गच्छति। गिलानं पटिवेदेय्यन्ति गिलानभावं जानापेय्यम्। कत्तरसुप्पेति जिण्णसुप्पे।&lt;br&gt;&#xA;३२८. का मे देव माता, को पिताति कस्मा पुच्छि? तं किर अञ्ञे राजदारका कीळन्ता कलहे उट्ठिते ‘‘निम्मातिको निप्पितिको’’ति वदन्ति। यथा च अञ्ञेसं दारकानं छणादीसु चुळमातामहामातादयो किञ्चि पण्णाकारं पेसेन्ति, तथा तस्स न कोचि किञ्चि पेसेति। इति सो तं सब्बं चिन्तेत्वा ‘‘निम्मातिकोयेव नु खो अह’’न्ति जाननत्थं ‘‘का मे देव माता, को पिता’’ति पुच्छि।&lt;br&gt;&#xA;यन्नूनाहं सिप्पं सिक्खेय्यन्ति यंनून अहं वेज्जसिप्पं सिक्खेय्यन्ति चिन्तेसि। तस्स किर एतदहोसि – ‘‘इमानि खो हत्थिअस्ससिप्पादीनि परूपघातपटिसंयुत्तानि, वेज्जसिप्पं मेत्तापुब्बभागं सत्तानं हितपटिसंयुत्त’’न्ति। तस्मा वेज्जसिप्पमेव सन्धाय ‘‘यंनूनाहं सिप्पं सिक्खेय्य’’न्ति चिन्तेसि। अपिचायं इतो कप्पसतसहस्सस्स उपरि पदुमुत्तरस्स भगवतो उपट्ठाकं ‘‘बुद्धुपट्ठाको अय’’न्ति चतुपरिसन्तरे पत्थतगुणं वेज्जं दिस्वा ‘‘अहो वताहम्पि एवरूपं ठानन्तरं पापुणेय्य’’न्ति चिन्तेत्वा सत्ताहं बुद्धप्पमुखस्स सङ्घस्स दानं दत्वा भगवन्तं वन्दित्वा ‘‘अहम्पि भगवा तुम्हाकं उपट्ठाको असुकवेज्जो विय अनागते बुद्धुपट्ठाको भवेय्य’’न्ति पत्थनमकासि। ताय पुरिमपत्थनाय चोदियमानोपेस वेज्जसिप्पमेव सन्धाय ‘‘यंनूनाहं सिप्पं सिक्खेय्य’’न्ति चिन्तेसि।&lt;br&gt;&#xA;३२९. दिसापामोक्खोति सब्बदिसासु विदितो पाकटो पधानो वाति अत्थो। तस्मिञ्च समये तक्कसीलतो वाणिजा अभयराजकुमारं दस्सनाय अगमंसु। ते जीवको ‘‘कुतो तुम्हे आगता’’ति पुच्छि। ‘‘तक्कसीलतो’’ति वुत्ते ‘‘अत्थि तत्थ वेज्जसिप्पाचरियो’’ति पुच्छि। ‘‘आम कुमार, तक्कसीलायं दिसापामोक्खो वेज्जो पटिवसती’’ति सुत्वा ‘‘तेन हि यदा गच्छथ, मय्हं आरोचेय्याथा’’ति आह। ते तथा अकंसु। सो पितरं अनापुच्छा तेहि सद्धिं तक्कसीलं अगमासि। तेन वुत्तं – ‘‘अभयं राजकुमारं अनापुच्छा’’तिआदि।&lt;br&gt;&#xA;इच्छामहं आचरिय सिप्पं सिक्खितुन्ति तं किर उपसङ्कमन्तं दिस्वा सो वेज्जो ‘‘कोसि त्वं ताता’’ति पुच्छि। सो ‘‘बिम्बिसारमहाराजस्स नत्ता अभयकुमारस्स पुत्तोम्ही’’ति आह। ‘‘कस्मा पन त्वमसि तात इधागतो’’ति, ततो सो ‘‘तुम्हाकं सन्तिके सिप्पं सिक्खितु’’न्ति वत्वा इच्छामहं आचरिय सिप्पं सिक्खितुन्ति आह। बहुञ्च गण्हातीति यथा अञ्ञे खत्तियकुमारादयो आचरियस्स धनं दत्वा किञ्चि कम्मं अकत्वा सिक्खन्तियेव, न सो एवम्। सो पन किञ्चि धनं अदत्वा धम्मन्तेवासिकोव हुत्वा एकं कालं उपज्झायस्स कम्मं करोति, एकं कालं सिक्खति। एवं सन्तेपि अभिनीहारसम्पन्नो कुलपुत्तो अत्तनो मेधाविताय बहुञ्च गण्हाति, लहुञ्च गण्हाति, सुट्ठु च उपधारेति, गहितञ्चस्स न सम्मुस्सति।&lt;br&gt;&#xA;सत्त च मे वस्सानि अधीयन्तस्स नयिमस्स सिप्पस्स अन्तो पञ्ञायतीति एत्थ अयं किर जीवको यत्तकं आचरियो जानाति, यं अञ्ञे सोळसहि वस्सेहि उग्गण्हन्ति, तं सब्बं सत्तहि वस्सेहि उग्गहेसि । सक्कस्स पन देवरञ्ञो एतदहोसि – ‘‘अयं बुद्धानं उपट्ठाको अग्गविस्सासको भविस्सति, हन्द नं भेसज्जयोजनं सिक्खापेमी’’ति आचरियस्स सरीरे अज्झावसित्वा यथा ठपेत्वा कम्मविपाकं अवसेसरोगं एकेनेव भेसज्जयोगेन तिकिच्छितुं सक्कोति, तथा नं भेसज्जयोजनं सिक्खापेसि। सो पन ‘‘आचरियस्स सन्तिके सिक्खामी’’ति मञ्ञति, तस्मा ‘‘समत्थो इदानि जीवको तिकिच्छितु’’न्ति सक्केन विस्सट्ठमत्ते एवं चिन्तेत्वा आचरियं पुच्छि। आचरियो पन ‘‘न इमिना ममानुभावेन उग्गहितं, देवतानुभावेन उग्गहित’’न्ति ञत्वाव तेन हि भणेतिआदिमाह। समन्ता योजनं आहिण्डन्तोति दिवसे दिवसे एकेकेन द्वारेन निक्खमित्वा चत्तारो दिवसे आहिण्डन्तो। परित्तं पाथेय्यं पादासीति अप्पमत्तकं अदासि। कस्मा? तस्स किर एतदहोसि – ‘‘अयं महाकुलस्स पुत्तो गतमत्तोयेव पितिपितामहानं सन्तिका महासक्कारं लभिस्सति, ततो मय्हं वा सिप्पस्स वा गुणं न जानिस्सति, अन्तरामग्गे पन खीणपाथेय्यो सिप्पं पयोजेत्वा अवस्सं मय्हञ्च सिप्पस्स च गुणं जानिस्सती’’ति परित्तं दापेसि।&lt;/p&gt;</description>
    </item>
    <item>
      <title>०९. चम्पेय्यक्खन्धकम्</title>
      <link>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/09_champeyyakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/09_champeyyakkhandhakam/</guid>
      <description>&lt;p&gt;९. चम्पेय्यक्खन्धकम्&lt;/p&gt;&#xA;&lt;h2 id=&#34;कससपगततभकखवतथकथ&#34;&gt;कस्सपगोत्तभिक्खुवत्थुकथा&lt;/h2&gt;&#xA;&lt;p&gt;३८०. चम्पेय्यक्खन्धके – गग्गराय पोक्खरणिया तीरेति गग्गरानामिकाय इत्थिया कारितपोक्खरणिया तीरे। तन्तिबद्धोति तस्मिं आवासे कत्तब्बतातन्तिपटिबद्धो। उस्सुक्कम्पि अकासि यागुयातिआदीसु मनुस्सेहि आगन्तुकेसु आगतेसु आचिक्खेय्याथाति वुत्तट्ठानेयेव उस्सुक्कं कातुं वट्टति; न अवुत्तट्ठाने। गच्छ त्वं भिक्खूति सत्था तस्स भिक्खुनो तत्थेव सेनासनं सप्पायन्ति अद्दस, तेनेवमाह।&lt;br&gt;&#xA;३८२. अधम्मेन वग्गकम्मं करोन्तीतिआदीनं परतो पाळियंयेव नानाकरणं आगमिस्सति।&lt;br&gt;&#xA;३८५. अञ्ञत्रापि धम्मा कम्मं करोन्तीति अञ्ञत्रापि धम्मं कम्मं करोन्ति, अयमेव वा पाठो। भूतेन वत्थुना कतं धम्मेन कतं नाम होति, तथा न करोन्तीति अत्थो। अञ्ञत्रापि विनया कम्मं, अञ्ञत्रापि सत्थुसासना कम्मन्ति एतेसुपि एसेव नयो। एत्थ पन विनयोति चोदना च सारणा च। सत्थुसासनन्ति ञत्तिसम्पदा अनुस्सावनसम्पदा च; ताहि विना कम्मं करोन्तीति अत्थो। पटिकुट्ठकतन्ति पटिकुट्ठञ्चेव कतञ्च; यं अञ्ञेसु पटिक्कोसन्तेसु कतं तं पटिकुट्ठञ्चेव होति कतञ्च; तादिसम्पि कम्मं करोन्तीति अत्थो।&lt;br&gt;&#xA;३८७. छयिमानि भिक्खवे कम्मानि अधम्मकम्मन्तिआदीसु पन ‘‘धम्मो’’ति पाळिया अधिवचनम्। तस्मा यं यथावुत्ताय पाळिया न करियति, तं अधम्मकम्मन्ति वेदितब्बम्। अयमेत्थ सङ्खेपो, वित्थारो पन पाळियंयेव आगतो। सो च खो ञत्तिदुतियञत्तिचतुत्थकम्मानंयेव वसेन। यस्मा पन ञत्तिकम्मे ञत्तिदुतियञत्तिचतुत्थेसु विय हापनं वा अञ्ञथा करणं वा नत्थि, अपलोकनकम्मञ्च सावेत्वाव करियति, तस्मा तानि पाळियं न दस्सितानि, तेसं सब्बेसम्पि कम्मानं विनिच्छयं परतो वण्णयिस्साम।&lt;/p&gt;</description>
    </item>
    <item>
      <title>१०. कोसम्बकक्खन्धकम्</title>
      <link>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/10_kosambakakkhandhakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/03_mahAvagga-aTThakathA/10_kosambakakkhandhakam/</guid>
      <description>&lt;p&gt;१०. कोसम्बकक्खन्धकम्&lt;/p&gt;&#xA;&lt;h2 id=&#34;कसमबकववदकथ&#34;&gt;कोसम्बकविवादकथा&lt;/h2&gt;&#xA;&lt;p&gt;४५१. कोसम्बकक्खन्धके – तं भिक्खुं आपत्तिया अदस्सने उक्खिपिंसूति एत्थ अयमनुपुब्बिकथा – द्वे किर भिक्खू एकस्मिं आवासे वसन्ति विनयधरो च सुत्तन्तिको च। तेसु सुत्तन्तिको भिक्खु एकदिवसं वच्चकुटिं पविट्ठो आचमनउदकावसेसं भाजने ठपेत्वाव निक्खमि। विनयधरो पच्छा पविट्ठो तं उदकं दिस्वा निक्खमित्वा तं भिक्खुं पुच्छि – ‘‘आवुसो, तया इदं उदकं ठपित’’न्ति? ‘‘आमावुसो’’ति। ‘‘किं त्वं एत्थ आपत्तिभावं न जानासी’’ति? ‘‘आम, न जानामी’’ति। ‘‘होति, आवुसो एत्थ आपत्ती’’ति? ‘‘सचे होति, देसिस्सामी’’ति। ‘‘सचे पन ते, आवुसो, असञ्चिच्च असतिया कतं, नत्थि आपत्ती’’ति। सो तस्सा आपत्तिया अनापत्तिदिट्ठि अहोसि।&lt;br&gt;&#xA;विनयधरोपि अत्तनो निस्सितकानं ‘‘अयं सुत्तन्तिको आपत्तिं आपज्जमानोपि न जानाती’’ति आरोचेसि। ते तस्स निस्सितके दिस्वा ‘‘तुम्हाकं उपज्झायो आपत्तिं आपज्जित्वापि आपत्तिभावं न जानाती’’ति आहंसु। ते गन्त्वा अत्तनो उपज्झायस्स आरोचेसुम्। सो एवमाह – ‘‘अयं विनयधरो पुब्बे अनापत्ती’’ति वत्वा ‘‘इदानि आपत्ती’’ति वदति। मुसावादी एसोति। ते गन्त्वा ‘‘तुम्हाकं उपज्झायो मुसावादी’’ति एवं अञ्ञमञ्ञं कलहं वड्ढयिंसु। ततो विनयधरो ओकासं लभित्वा तस्स आपत्तिया अदस्सने उक्खेपनीयकम्मं अकासि। तेन वुत्तं – ‘‘तं भिक्खुं आपत्तिया अदस्सने उक्खिपिंसू’’ति।&lt;br&gt;&#xA;४५३. भिन्नो भिक्खुसङ्घो भिन्नो भिक्खुसङ्घोति एत्थ न ताव भिन्नो; अपिच खो यथा देवे वुट्ठे ‘‘इदानि सस्सं निप्फन्न’’न्ति वुच्चति, अवस्सञ्हि तं निप्फज्जिस्सति, एवमेव इमिना कारणेन आयतिं अवस्सं भिज्जिस्सति, सो च खो कलहवसेन न सङ्घभेदवसेन, तस्मा ‘‘भिन्नो’’ति वुत्तम्। सम्भमअत्थवसेन चेत्थ आमेडितं वेदितब्बम्।&lt;br&gt;&#xA;४५४. एतमत्थं भासित्वा उट्ठायासना पक्कामीति कस्मा एवं भासित्वा पक्कामि? सचे हि भगवा उक्खेपके वा ‘‘अकारणे तुम्हेहि सो भिक्खु उक्खित्तो’’ति वदेय्य, उक्खित्तानुवत्तके वा ‘‘तुम्हे आपत्तिं आपन्ना’’ति वदेय्य, ‘‘एतेसं भगवा पक्खो, एतेसं भगवा पक्खो’’ति वत्वा आघातं बन्धेय्युं, तस्मा तन्तिमेव ठपेत्वा एतमत्थं भासित्वा उट्ठायासना पक्कामि।&lt;br&gt;&#xA;४५५. अत्तना वा अत्तानन्ति एत्थ यो सङ्घेन उक्खेपनीयकतानं अधम्मवादीनं पक्खे निसिन्नो ‘‘तुम्हे किं भणथा’’ति तेसञ्च इतरेसञ्च लद्धिं सुत्वा ‘‘इमे अधम्मवादिनो, इतरे धम्मवादिनो’’ति चित्तं उप्पादेति, अयं तेसं मज्झे निसिन्नोव तेसं नानासंवासको होति, कम्मं कोपेति, इतरेसम्पि हत्थपासं अनागतत्ता कोपेति। एवं अत्तना वा अत्तानं नानासंवासकं करोति। समानसंवासकन्ति एत्थापि यो अधम्मवादीनं पक्खे निसिन्नो ‘‘अधम्मवादिनो इमे, इतरे धम्मवादिनो’’ति तेसं मज्झं पविसति, यत्थ वा तत्थ वा पन पक्खे निसिन्नो ‘‘इमे धम्मवादिनो’’ति गण्हाति, अयं अत्तना वा अत्तानं समानसंवासकं करोतीति वेदितब्बो।&lt;br&gt;&#xA;४५६. कायकम्मं वचीकम्मन्ति एत्थ कायेन पहरन्ता कायकम्मं उपदंसेन्ति, फरुसं वदन्ता वचीकम्मं उपदंसेन्तीति वेदितब्बा। हत्थपरामासं करोन्तीति कोधवसेन हत्थेहि अञ्ञमञ्ञं परामसनं करोन्ति। अधम्मियायमानेति अधम्मियानि किच्चानि कुरुमाने। असम्मोदिकावत्तमानायाति असम्मोदिकाय वत्तमानाय। अयमेव वा पाठो। सम्मोदनकथाय अवत्तमानायाति अत्थो। एत्तावता न अञ्ञमञ्ञन्ति एत्थ द्वे पन्तियो कत्वा उपचारं मुञ्चित्वा निसीदितब्बं, धम्मियायमाने पन सम्मोदिकाय वत्तमानाय आसनन्तरिकाय निसीदितब्बं, एकेकं आसनं अन्तरं कत्वा निसीदितब्बम्।&lt;br&gt;&#xA;४५७-४५८. मा भण्डनन्तिआदीसु ‘‘अकत्था’’ति पाठसेसं गहेत्वा ‘‘मा भण्डनं अकत्था’’ति एवमत्थो दट्ठब्बो। अधम्मवादीति उक्खित्तानुवत्तकेसु अञ्ञतरो। अयं पन भिक्खु भगवतो अत्थकामो, अयं किरस्स अधिप्पायो ‘‘इमे भिक्खू कोधाभिभूता सत्थु वचनं न गण्हन्ति, मा भगवा एते ओवदन्तो किलमित्था’’ति तस्मा एवमाह। भगवा पन ‘‘पच्छापि सञ्ञं लभित्वा ओरमिस्सन्ती’’ति तेसं अनुकम्पाय अतीतवत्थुं आहरित्वा कथेसि। तत्थ अनत्थतोति अनत्थो अतो; एतस्मा मे पुरिसा अनत्थोति वुत्तं होति। अथ वा अनत्थतोति अनत्थदो। सेसं पाकटमेव।&lt;br&gt;&#xA;४६४. पुथुसद्दोतिआदिगाथासु पन पुथु महा सद्दो अस्साति पुथुसद्दो। समजनोति समानो एकसदिसो जनो; सब्बो चायं भण्डनकारकोजनो समन्ततो सद्दनिच्छारणेन पुथुसद्दो चेव सदिसो चाति वुत्तं होति। न बालो कोचि मञ्ञथाति तत्थ कोचि एकोपि ‘‘अहं बालो’’ति न मञ्ञित्थ; सब्बेपि पण्डितमानिनोयेव। नाञ्ञं भिय्यो अमञ्ञरुन्ति कोचि एकोपि ‘‘अहं बालो’’ति च न मञ्ञित्थ; भिय्यो च सङ्घस्मिं भिज्जमाने अञ्ञम्पि एकं ‘‘मय्हं कारणा सङ्घो भिज्जती’’ति इदं कारणं न मञ्ञित्थाति अत्थो।&lt;br&gt;&#xA;परिमुट्ठाति परिमुट्ठस्सतिनो। वाचागोचरभाणिनोति राकारस्स रस्सादेसो कतो , वाचागोचरा न सतिपट्ठानादिगोचरा। भाणिनो च कथं भाणिनो? याविच्छन्ति मुखायामं याव मुखं पसारेतुं इच्छन्ति, ताव पसारेत्वा भाणिनो, एकोपि सङ्घगारवेन मुखसङ्कोचं न करोतीति अत्थो। येन नीताति येन कलहेन इमं निल्लज्जभावं नीता। न तं विदूति न तं जानन्ति, ‘‘एवं सादीनवो अय’’न्ति।&lt;br&gt;&#xA;ये च तं उपनय्हन्तीति तं ‘‘अक्कोच्छि मं, अवधि म’’न्तिआदिकं आकारं ये च उपनय्हन्ति। सनन्तनोति पोराणो।&lt;br&gt;&#xA;परेति पण्डिते ठपेत्वा ततो अञ्ञे भण्डनकारका परे नाम। ते एत्थ सङ्घमज्झे कलहं करोन्ता ‘‘मयं यमामसे उपयमाम; सततं समितं मच्चुसन्तिकं गच्छामा’’ति न जानन्ति। ये च तत्थ विजानन्तीति ये तत्थ पण्डिता ‘‘मयं मच्चुसमीपं गच्छामा’’ति विजानन्ति। ततो सम्मन्ति मेधगाति एवञ्हि ते जानन्ता योनिसोमनसिकारं उप्पादेत्वा मेधगानं कलहानं वूपसमाय पटिपज्जन्ति।&lt;br&gt;&#xA;अट्ठिच्छिन्नाति अयं गाथा ब्रह्मदत्तञ्च दीघावुकुमारञ्च सन्धाय वुत्ता। तेसम्पि होति सङ्गति, कस्मा तुम्हाकं न होति, येसं वो नेव मातापितूनं अट्ठीनि छिन्नानि, न पाणा हता, न गवास्सधनानि हटानीति।&lt;br&gt;&#xA;सचे लभेथातिआदिगाथा पण्डितसहायस्स च बालसहायस्स च वण्णावण्णदीपनत्थं वुत्ता। अभिभुय्य सब्बानि परिस्सयानीति पाकटपरिस्सये च पटिच्छन्नपरिस्सये च अभिभवित्वा तेन सद्धिं अत्तमनो सतिमा चरेय्य।&lt;br&gt;&#xA;राजाव रट्ठं विजितन्ति यथा अत्तनो विजितं रट्ठं महाजनकराजा च अरिन्दममहाराजा च पहाय एकका चरिंसु; एवं चरेय्याति अत्थो। मातङ्गरञ्ञेव नागोति मातङ्गो अरञ्ञे नागोव। मातङ्गोति हत्थी वुच्चति; नागोति महन्ताधिवचनमेतम्। यथा हि मातुपोसको मातङ्गनागो अरञ्ञे एको चरि, न च पापानि अकासि। यथा च पालिलेय्यको, एवं एको चरे, न च पापानि कयिराति वुत्तं होति।&lt;/p&gt;</description>
    </item>
  </channel>
</rss>
