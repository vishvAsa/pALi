<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ पाचित्तिय-अट्ठकथा on पाळिषु विश्वासटिप्पणयो</title>
    <link>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/</link>
    <description>Recent content in &#43;०२ पाचित्तिय-अट्ठकथा on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/index.xml" rel="self" type="application/rss+xml" />
    <item>
      <title>०१. पाराजिककण्डं (भिक्खुनीविभङ्गवण्णना)</title>
      <link>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/01_pArAjikakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/01_pArAjikakaNDaM_bhikkhunIvibhangavaNNanA/</guid>
      <description>&lt;p&gt;१. पाराजिककण्डं (भिक्खुनीविभङ्गवण्णना)&lt;br&gt;&#xA;यो भिक्खूनं विभङ्गस्स, सङ्गहितो अनन्तरम्।&lt;br&gt;&#xA;भिक्खुनीनं विभङ्गस्स, तस्स संवण्णनाक्कमो॥&lt;br&gt;&#xA;पत्तो यतो ततो तस्स, अपुब्बपदवण्णनम्।&lt;br&gt;&#xA;कातुं पाराजिके ताव, होति संवण्णना अयं॥&lt;/p&gt;&#xA;&lt;h2 id=&#34;१-पठमपरजकसकखपदवणणन&#34;&gt;१. पठमपाराजिकसिक्खापदवण्णना&lt;/h2&gt;&#xA;&lt;p&gt;६५६. तेन समयेन बुद्धो भगवा सावत्थियं विहरति…पे॰… साळ्हो मिगारनत्ताति एत्थ साळ्होति तस्स नामं; मिगारमातुया पन नत्ता होति, तेन वुत्तं – ‘‘मिगारनत्ता’’ति। नवकम्मिकन्ति नवकम्माधिट्ठायिकम्। पण्डिताति पण्डिच्चेन समन्नागता। ब्यत्ताति वेय्यत्तिकेन समन्नागता। मेधाविनीति पाळिग्गहणे सतिपुब्बङ्गमाय पञ्ञाय अत्थग्गहणे पञ्ञापुब्बङ्गमाय सतिया समन्नागता। दक्खाति छेका; अविरज्झित्वा सीघं कत्तब्बकारिनीति अत्थो। अनलसाति आलसियविरहिता। तत्रुपायायाति तेसु तेसु कम्मेसु उपायभूताय। वीमंसायाति कत्तब्बकम्मुपपरिक्खाय । समन्नागताति सम्पयुत्ता। अलं कातुन्ति समत्था तं तं कम्मं कातुम्। अलं संविधातुन्ति एवञ्च एवञ्च इदं होतूति एवं संविदहितुम्पि समत्था। कताकतं जानितुन्ति कतञ्च अकतञ्च जानितुम्। तेति ते उभो; सा च सुन्दरीनन्दा सो च साळ्होति अत्थो। भत्तग्गेति परिवेसनट्ठाने। निकूटेति कोणसदिसं कत्वा दस्सिते गम्भीरे। विस्सरो मे भविस्सतीति विरूपो मे सरो भविस्सति; विप्पकारसद्दो भविस्सतीति अत्थो। पतिमानेन्तीति अपेक्खमाना। क्याहन्ति किं अहम्। जरादुब्बलाति जराय दुब्बला। चरणगिलानाति पादरोगेन समन्नागता।&lt;br&gt;&#xA;६५७-८. अवस्सुताति कायसंसग्गरागेन अवस्सुता; तिन्ता किलिन्नाति अत्थो। पदभाजने पनस्स तमेव रागं गहेत्वा ‘‘सारत्ता’’तिआदि वुत्तम्। तत्थ सारत्ताति वत्थं विय रङ्गजातेन कायसंसग्गरागेन सुट्ठु रत्ता। अपेक्खवतीति तस्सेव रागस्स वसेन तस्मिं पुरिसे पवत्ताय अपेक्खाय समन्नागता। पटिबद्धचित्ताति तेन रागेन तस्मिं पुरिसे बन्धित्वा ठपितचित्ता विय। एस नयो दुतियपदविभङ्गेपि। पुरिसपुग्गलस्साति पुरिससङ्खातस्स पुग्गलस्स। अधक्खकन्ति अक्खकानं अधो। उब्भजाणुमण्डलन्ति जाणुमण्डलानं उपरि। पदभाजने पन पदपटिपाटिया एव ‘‘हेट्ठक्खकं उपरिजाणुमण्डल’’न्ति वुत्तम्। एत्थ च उब्भकप्परम्पि उब्भजाणुमण्डलेनेव सङ्गहितम्। सेसं महाविभङ्गे वुत्तनयेनेव वेदितब्बम्। पुरिमायो उपादायाति साधारणपाराजिकेहि पाराजिकायो चतस्सो उपादायाति अत्थो। उब्भजाणुमण्डलिकाति इदं पन इमिस्सा पाराजिकाय नाममत्तं, तस्मा पदभाजने न विचारितम्।&lt;br&gt;&#xA;६५९. एवं उद्दिट्ठसिक्खापदं पदानुक्कमेन विभजित्वा इदानि अवस्सुतादिभेदेन आपत्तिभेदं दस्सेतुं ‘‘उभतोअवस्सुते’’तिआदिमाह। तत्थ उभतोअवस्सुतेति उभतोअवस्सवे; भिक्खुनिया चेव पुरिसस्स च कायसंसग्गरागेन अवस्सुतभावे सतीति अत्थो। कायेन कायं आमसतीति भिक्खुनी यथापरिच्छिन्नेन कायेन पुरिसस्स यंकिञ्चि कायं पुरिसो वा येन केनचि कायेन भिक्खुनिया यथापरिच्छिन्नं कायं आमसति, उभयथापि भिक्खुनिया पाराजिकम्। कायेन कायपटिबद्धन्ति वुत्तप्पकारेनेव अत्तनो कायेन पुरिसस्स कायपटिबद्धम्। आमसतीति एत्थ सयं वा आमसतु, तस्स वा आमसनं सादियतु, थुल्लच्चयमेव। कायपटिबद्धेन कायन्ति अत्तनो वुत्तप्पकारकायपटिबद्धेन पुरिसस्स कायम्। आमसतीति इधापि सयं वा आमसतु, तस्स वा आमसनं सादियतु, थुल्लच्चयमेव। अवसेसपदेसुपि इमिनाव नयेन विनिच्छयो वेदितब्बो।&lt;br&gt;&#xA;सचे पन भिक्खु चेव भिक्खुनी च होति, तत्र चे भिक्खुनी आमसति, भिक्खु निच्चलो हुत्वा चित्तेन सादियति, भिक्खु आपत्तिया न कारेतब्बो। सचे भिक्खु आमसति, भिक्खुनी निच्चला हुत्वा चित्तेनेव अधिवासेति, कायङ्गं अचोपयमानापि पाराजिकक्खेत्ते पाराजिकेन, थुल्लच्चयक्खेत्ते थुल्लच्चयेन, दुक्कटक्खेत्ते दुक्कटेन कारेतब्बा। कस्मा? ‘‘कायसंसग्गं सादियेय्या’’ति वुत्तत्ता। अयं अट्ठकथासु विनिच्छयो। एवं पन सति किरियासमुट्ठानता न दिस्सति, तस्मा तब्बहुलनयेन सा वुत्ताति वेदितब्बा।&lt;br&gt;&#xA;६६०. उब्भक्खकन्ति अक्खकानं उपरि। अधोजाणुमण्डलन्ति जाणुमण्डलानं हेट्ठा। एत्थ च अधोकप्परम्पि अधोजाणुमण्डलेनेव सङ्गहितम्।&lt;br&gt;&#xA;६६२. एकतोअवस्सुतेति एत्थ किञ्चापि एकतोति अविसेसेन वुत्तं, तथापि भिक्खुनिया एव अवस्सुते सति अयं आपत्तिभेदो वुत्तोति वेदितब्बो।&lt;br&gt;&#xA;तत्रायं आदितो पट्ठाय विनिच्छयो – भिक्खुनी कायसंसग्गरागेन अवस्सुता, पुरिसोपि तथेव। अधक्खके उब्भजाणुमण्डले कायप्पदेसे कायसंसग्गसादियने सति भिक्खुनिया पाराजिकम्। भिक्खुनिया कायसंसग्गरागो, पुरिसस्स मेथुनरागो वा गेहस्सितपेमं वा सुद्धचित्तं वा होतु, थुल्लच्चयमेव। भिक्खुनिया मेथुनरागो, पुरिसस्स कायसंसग्गरागो वा मेथुनरागो वा गहेस्सितपेमं वा सुद्धचित्तं वा होतु, दुक्कटम्। भिक्खुनिया गेहस्सितपेमं, पुरिसस्स वुत्तेसु चतूसु यं वा तं वा होतु, दुक्कटमेव। भिक्खुनिया सुद्धचित्तं, पुरिसस्स वुत्तेसु चतूसु यं वा तं वा होतु, अनापत्ति।&lt;br&gt;&#xA;सचे पन भिक्खु चेव होति भिक्खुनी च उभिन्नं कायसंसग्गरागो, भिक्खुस्स सङ्घादिसेसो, भिक्खुनिया पाराजिकम्। भिक्खुनिया कायसंसग्गरागो, भिक्खुस्स मेथुनरागो वा गेहस्सितपेमं वा, भिक्खुनिया थुल्लच्चयं, भिक्खुस्स दुक्कटम्। उभिन्नं मेथुनरागो वा गेहस्सितपेमं वा, उभिन्नम्पि दुक्कटमेव। यस्स यत्थ सुद्धचित्तं, तस्स तत्थ अनापत्ति। उभिन्नम्पि सुद्धचित्तं, उभिन्नम्पि अनापत्ति।&lt;br&gt;&#xA;६६३. अनापत्ति असञ्चिच्चातिआदीसु विरज्झित्वा वा आमसन्तिया अञ्ञविहिताय वा ‘‘अयं पुरिसो वा इत्थी वा’’ति अजानन्तिया वा तेन फुट्ठायपि तं फस्सं असादियन्तिया वा आमसनेपि सति अनापत्ति। सेसं सब्बत्थ उत्तानमेव ।&lt;br&gt;&#xA;पठमपाराजिकसमुट्ठानं – किरियं, सञ्ञाविमोक्खं, सचित्तकं, लोकवज्जं, कायकम्मं, अकुसलचित्तं, द्विवेदनन्ति।&lt;br&gt;&#xA;पठमपाराजिकम्।&lt;/p&gt;</description>
    </item>
    <item>
      <title>०२. सङ्घादिसेसकण्डं (भिक्खुनीविभङ्गवण्णना)</title>
      <link>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/02_sanghAdisesakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/02_sanghAdisesakaNDaM_bhikkhunIvibhangavaNNanA/</guid>
      <description>&lt;p&gt;२. सङ्घादिसेसकण्डं (भिक्खुनीविभङ्गवण्णना)&lt;/p&gt;&#xA;&lt;h2 id=&#34;१-पठमसङघदसससकखपदवणणन&#34;&gt;१. पठमसङ्घादिसेससिक्खापदवण्णना&lt;/h2&gt;&#xA;&lt;p&gt;पाराजिकानन्तरस्स , अयं दानि भविस्सति।&lt;br&gt;&#xA;सङ्घादिसेसकण्डस्स, अनुत्तानत्थवण्णना॥&lt;br&gt;&#xA;६७८. उदोसितन्ति भण्डसाला। माय्यो एवं अवचाति अय्यो मा एवं अवच। अपिनाय्याति अपिनु अय्या। अच्चावदथाति अतिक्कमित्वा वदथ; अक्कोसथाति वुत्तं होति।&lt;br&gt;&#xA;६७९. उस्सयवादिकाति मानुस्सयवसेन कोधुस्सयवसेन विवदमाना। यस्मा पन सा अत्थतो अट्टकारिका होति, तस्मा ‘‘उस्सयवादिका नाम अड्डकारिका वुच्चती’’ति पदभाजने वुत्तम्। एत्थ च अड्डोति वोहारिकविनिच्छयो वुच्चति, यं पब्बजिता ‘‘अधिकरण’’न्तिपि वदन्ति। दुतियं वा परियेसतीति सक्खिं वा सहायं वा परियेसति, दुक्कटम्। गच्छति वाति उपस्सयो वा होतु भिक्खाचारमग्गो वा, यत्थ ठिताय ‘‘अड्डं करिस्सामी’’ति चित्तं उप्पज्जति, ततो वोहारिकानं सन्तिकं गच्छन्तिया पदवारे पदवारे दुक्कटम्। एकस्स आरोचेतीति द्वीसु जनेसु यस्स कस्सचि एकस्स कथं यो कोचि वोहारिकानं आरोचेति। दुतियस्स आरोचेतीति एत्थापि एसेव नयो।&lt;br&gt;&#xA;अयं पनेत्थ असम्मोहत्थाय वित्थारकथा – यत्थ कत्थचि अन्तमसो भिक्खुनुपस्सयं आगतेपि वोहारिके दिस्वा भिक्खुनी अत्तनो कथं आरोचेति, भिक्खुनिया दुक्कटम्। उपासको अत्तनो कथं आरोचेति, भिक्खुनिया थुल्लच्चयम्। पठमं उपासको अत्तनो कथं आरोचेति , भिक्खुनिया दुक्कटम्। अथ सा अत्तनो कथं आरोचेति, थुल्लच्चयम्। भिक्खुनी उपासकं वदति – ‘‘मम च तव च कथं त्वंयेव आरोचेही’’ति, सो अत्तनो वा कथं पठमं आरोचेतु भिक्खुनिया वा, पठमारोचने दुक्कटं, दुतियारोचने थुल्लच्चयम्। उपासको भिक्खुनिं वदति – ‘‘मम च तव च कथं त्वंयेव आरोचेही’’ति, एत्थापि एसेव नयो।&lt;br&gt;&#xA;भिक्खुनी कप्पियकारकेन कथापेति, तत्थ कप्पियकारको वा भिक्खुनिया कथं पठमं आरोचेतु, इतरो वा अत्तनो कथं, कप्पियकारको वा उभिन्नम्पि कथं, इतरो वा उभिन्नम्पि कथं आरोचेतु, यथा वा तथा वा आरोचियमाने पठमे आरोचने भिक्खुनिया दुक्कटं, दुतिये थुल्लच्चयम्। यथा वा तथा वा आरोचितं पन उभिन्नम्पि कथं सुत्वा वोहारिकेहि विनिच्छये कते अड्डपरियोसानं नाम होति, तस्मिं अड्डपरियोसाने भिक्खुनिया जयेपि पराजयेपि सङ्घादिसेसो। सचे पन गतिगतं अधिकरणं होति, सुतपुब्बं वोहारिकेहि। अथ ते भिक्खुनिञ्च अड्डकारकञ्च दिस्वाव ‘‘तुम्हाकं कथनकिच्चं नत्थि, जानाम मयं एत्थ पवत्ति’’न्ति सयमेव विनिच्छिनित्वा देन्ति, एवरूपे अड्डपरियोसानेपि भिक्खुनिया अनापत्ति।&lt;br&gt;&#xA;पठमं आपत्ति एतस्साति पठमापत्तिको; वीतिक्कमक्खणेयेव आपज्जितब्बोति अत्थो, तं पठमापत्तिकम्। पदभाजने पन अधिप्पायमत्तं दस्सेतुं ‘‘सह वत्थुज्झाचारा आपज्जति असमनुभासनाया’’ति वुत्तम्। अयञ्हेत्थ अत्थो – सह वत्थुज्झाचारा यं भिक्खुनी आपज्जति, न ततियाय समनुभासनाय, अयं पठममेव सह वत्थुज्झाचारेन आपज्जितब्बत्ता पठमापत्तिकोति। भिक्खुनिसङ्घतो निस्सारेतीति निस्सारणीयो; तं निस्सारणीयम्। पदभाजने पन अधिप्पायमत्तं दस्सेतुं ‘‘सङ्घम्हा निस्सारीयतीति वुत्तम्। तत्थ यं आपन्ना भिक्खुनी सङ्घतो निस्सारीयति, सो निस्सारणीयोति एवमत्थो दट्ठब्बो। न हि सो एव धम्मो सङ्घम्हा केनचि निस्सारीयति। तेन पन धम्मेन भिक्खुनी निस्सारीयति, तस्मा सो निस्सारेतीति निस्सारणीयो।&lt;br&gt;&#xA;आकड्ढियमाना गच्छतीति अड्डकारकमनुस्सेहि सयं वा आगन्त्वा दूतं वा पेसेत्वा एहीति वुच्चमाना वोहारिकानं सन्तिकं गच्छति, ततो अड्डकारको अत्तनो वा कथं पठमं आरोचेतु भिक्खुनिया वा, नेव पठमारोचने दुक्कटं, न दुतियारोचने थुल्लच्चयम्। अमच्चेहि विनिच्छिनित्वा कते अड्डपरियोसानेपि अनापत्तियेव। सचेपि अड्डकारको भिक्खुनिं वदति ‘‘मम च तव च कथं त्वमेव कथेही’’ति; कथेन्तियापि कथं सुत्वा कते अड्डपरियोसानेपि अनापत्तियेव।&lt;br&gt;&#xA;रक्खं याचतीति धम्मिकं रक्खं याचति, अनापत्ति। इदानि यथायाचिता रक्खा धम्मिका होति, तं दस्सेतुं अनोदिस्स आचिक्खतीति आह। तत्थ अतीतं आरब्भ अत्थि ओदिस्सआचिक्खना, अत्थि अनोदिस्सआचिक्खना, अनागतं आरब्भापि अत्थि ओदिस्सआचिक्खना, अत्थि अनोदिस्सआचिक्खना।&lt;br&gt;&#xA;कथं अतीतं आरब्भ ओदिस्सआचिक्खना होति? भिक्खुनुपस्सये गामदारका धुत्तादयो वा ये केचि अनाचारं वा आचरन्ति, रुक्खं वा छिन्दन्ति, फलाफलं वा हरन्ति, परिक्खारे वा अच्छिन्दन्ति। भिक्खुनी वोहारिके उपसङ्कमित्वा ‘‘अम्हाकं उपस्सये इदं नाम कत’’न्ति वदति। ‘‘केना’’ति वुत्ते ‘‘असुकेन च असुकेन चा’’ति आचिक्खति। एवं अतीतं आरब्भ ओदिस्सआचिक्खना होति, सा न वट्टति। तञ्चे सुत्वा ते वोहारिका तेसं दण्डं करोन्ति, सब्बं भिक्खुनिया गीवा होति। दण्डं गण्हिस्सन्तीति अधिप्पायेपि सति गीवायेव होति। सचे पन तस्स दण्डं गण्हथाति वदति, पञ्चमासकमत्ते गहिते पाराजिकं होति।&lt;br&gt;&#xA;‘‘केना’’ति वुत्ते पन ‘‘असुकेनाति वत्तुं अम्हाकं न वट्टति, तुम्हेयेव जानिस्सथ। केवलञ्हि मयं रक्खं याचाम, तं नो देथ, अवहटभण्डञ्च आहरापेथा’’ति वत्तब्बम्। एवं अनोदिस्स आचिक्खना होति, सा वट्टति। एवं वुत्ते सचेपि ते वोहारिका कारके गवेसित्वा तेसं दण्डं करोन्ति, सब्बं सापतेय्यम्पि गहितं भिक्खुनिया, नेव गीवा न आपत्ति।&lt;br&gt;&#xA;परिक्खारं हरन्ते दिस्वा तेसं अनत्थकामताय चोरो चोरोति वत्तुम्पि न वट्टति। एवं वुत्तेपि हि यं तेसं दण्डं करोन्ति, सब्बम्पि भिक्खुनिया गीवा होति। अत्तनो वचनकरं पन ‘‘इमिना मे परिक्खारो गहितो, तं आहरापेहि, मा चस्स दण्डं करोही’’ति वत्तुं वट्टति। दासदासीवापिआदीनं अत्थाय अड्डं करोन्ति, अयं अकप्पियअड्डो नाम, न वट्टति।&lt;br&gt;&#xA;कथं अनागतं आरब्भ ओदिस्सआचिक्खना होति? वुत्तनयेनेव परेहि अनाचारादीसु कतेसु भिक्खुनी वोहारिके एवं वदति ‘‘अम्हाकं उपस्सये इदञ्चिदञ्च करोन्ति, रक्खं नो देथ आयतिं अकरणत्थाया’’ति। ‘‘केन एवं कत’’न्ति वुत्ते च ‘‘असुकेन असुकेन चा’’ति आचिक्खति। एवं अनागतं आरब्भ ओदिस्सआचिक्खना होति, सापि न वट्टति। तेसञ्हि दण्डे कते पुरिमनयेनेव सब्बं भिक्खुनिया गीवा। सेसं पुरिमसदिसमेव।&lt;br&gt;&#xA;सचे पन वोहारिका ‘‘भिक्खुनुपस्सये एवरूपं अनाचारं करोन्तानं इमं नाम दण्डं करोमा’’ति भेरिं चरापेत्वा आणाय अतिट्ठमाने परियेसित्वा दण्डं करोन्ति, भिक्खुनिया नेव गीवा न आपत्ति।&lt;br&gt;&#xA;यो चायं भिक्खुनीनं वुत्तो, भिक्खूनम्पि एसेव नयो। भिक्खुनोपि हि ओदिस्सआचिक्खना न वट्टति। यं तथा आचिक्खिते दण्डं करोन्ति, सब्बं गीवा होति। वुत्तनयेनेव दण्डं गण्हापेन्तस्स पाराजिकम्। यो पन ‘‘दण्डं करिस्सन्ती’’ति जानन्तोपि अनोदिस्स कथेति, ते च परियेसित्वा दण्डं करोन्तियेव, न दोसो। विहारसीमाय रुक्खादीनि छिन्दन्तानं वासिफरसुआदीनि गहेत्वा पासाणेहि कोट्टेन्ति, न वट्टति। सचे धारा भिज्जति, कारापेत्वा दातब्बा। उपधावित्वा तेसं परिक्खारे गण्हन्ति, तम्पि न कातब्बं, लहुपरिवत्तञ्हि चित्तं, थेय्यचेतनाय उप्पन्नाय मूलच्छेज्जम्पि गच्छेय्य। सेसं उत्तानमेव।&lt;br&gt;&#xA;कथिनसमुट्ठानं – किरियं, नोसञ्ञाविमोक्खं, अचित्तकं, पण्णत्तिवज्जं, कायकम्मं, वचीकम्मं, तिचित्तं, तिवेदनन्ति।&lt;br&gt;&#xA;सत्तरसके पठमसिक्खापदम्।&lt;/p&gt;</description>
    </item>
    <item>
      <title>०३. निस्सग्गियकण्डं (भिक्खुनीविभङ्गवण्णना)</title>
      <link>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/03_nissaggiyakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/03_nissaggiyakaNDaM_bhikkhunIvibhangavaNNanA/</guid>
      <description>&lt;p&gt;३. निस्सग्गियकण्डं (भिक्खुनीविभङ्गवण्णना)&lt;/p&gt;&#xA;&lt;h2 id=&#34;पठमनससगगयपचततयसकखपदवणणन&#34;&gt;पठमनिस्सग्गियपाचित्तियसिक्खापदवण्णना&lt;/h2&gt;&#xA;&lt;p&gt;तिंस निस्सग्गिया धम्मा, भिक्खुनीनं पकासिता।&lt;br&gt;&#xA;ये तेसं दानि भवति, अयं संवण्णनाक्कमो॥&lt;br&gt;&#xA;७३३. आमत्तिकापणन्ति अमत्तानि वुच्चन्ति भाजनानि; तानि ये विक्किणन्ति, ते वुच्चन्ति आमत्तिका; तेसं आपणो आमत्तिकापणो; तं वा पसारेस्सन्तीति अत्थो।&lt;br&gt;&#xA;७३४. पत्तसन्निचयं करेय्याति पत्तसन्निधिं करेय्य; एकाहं अनधिट्ठहित्वा वा अविकप्पेत्वा वा पत्तं ठपेय्याति अत्थो। सेसं महाविभङ्गे वुत्तनयेनेव वेदितब्बम्। अयमेव हि विसेसो – तत्थ दसाहं परिहारो, इध एकाहम्पि नत्थि। सेसं तादिसमेव।&lt;br&gt;&#xA;इदम्पि कथिनसमुट्ठानं – कायवाचतो कायवाचाचित्ततो च समुट्ठाति, अकिरियं, नोसञ्ञाविमोक्खं, अचित्तकं, पण्णत्तिवज्जं, कायकम्मं, वचीकम्मं, तिचित्तं, तिवेदनन्ति।&lt;br&gt;&#xA;पठमसिक्खापदम्।&lt;/p&gt;</description>
    </item>
    <item>
      <title>०४. पाचित्तियकण्डं (भिक्खुनीविभङ्गवण्णना)</title>
      <link>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/04_pAchittiyakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/04_pAchittiyakaNDaM_bhikkhunIvibhangavaNNanA/</guid>
      <description>&lt;p&gt;४. पाचित्तियकण्डं (भिक्खुनीविभङ्गवण्णना)&lt;br&gt;&#xA;१. लसुणवग्गो&lt;/p&gt;&#xA;&lt;h2 id=&#34;१-पठमलसणसकखपदवणणन&#34;&gt;१. पठमलसुणसिक्खापदवण्णना&lt;/h2&gt;&#xA;&lt;p&gt;तिंसकानन्तरं धम्मा, छसट्ठिसतसङ्गहा।&lt;br&gt;&#xA;सङ्गीता ये अयं दानि, होति तेसम्पि वण्णना॥&lt;br&gt;&#xA;७९३. तत्थ लसुणवग्गस्स ताव पठमसिक्खापदे – द्वे तयो भण्डिकेति द्वे वा तयो वा पोट्टलिके; सम्पुण्णमिञ्जानमेतं अधिवचनम्। न मत्तं जानित्वाति पमाणं अजानित्वा खेत्तपालस्स वारेन्तस्स बहुं लसुणं हरापेसि।&lt;br&gt;&#xA;अञ्ञतरं हंसयोनिन्ति सुवण्णहंसयोनिम्। सो तासं एकेकन्ति सो हंसो जातिस्सरो अहोसि, अथ पुब्बसिनेहेन आगन्त्वा तासं एकेकं पत्तं देति, तं तापनतालनच्छेदनक्खमं सुवण्णमेव होति।&lt;br&gt;&#xA;७९५. मागधकन्ति मगधेसु जातम्। मगधरट्ठे जातलसुणमेव हि इध लसुणन्ति अधिप्पेतं, तम्पि भण्डिकलसुणमेव, न एकद्वितिमिञ्जकम्। कुरुन्दियं पन जातदेसं अवत्वा ‘‘मागधकं नाम भण्डिकलसुण’’न्ति वुत्तम्। अज्झोहारे अज्झोहारेति एत्थ सचे द्वे तयो भण्डिके एकतोयेव सङ्खादित्वा अज्झोहरति, एकं पाचित्तियम्। भिन्दित्वा एकेकं मिञ्जं खादन्तिया पन पयोगगणनाय पाचित्तियानीति।&lt;br&gt;&#xA;७९७. पलण्डुकादीनं वण्णेन वा मिञ्जाय वा नानत्तं वेदितब्बं – वण्णेन ताव पलण्डुको पण्डुवण्णो होति। भञ्जनको लोहितवण्णो। हरितको हरितपण्णवण्णो। मिञ्जाय पन पलण्डुकस्स एका मिञ्जा होति, भञ्जनकस्स द्वे, हरितकस्स तिस्सो। चापलसुणो अमिञ्जको, अङ्कुरमत्तमेव हि तस्स होति। महापच्चरियादीसु पन ‘‘पलण्डुकस्स तीणि मिञ्जानि, भञ्जनकस्स द्वे, हरितकस्स एक’’न्ति वुत्तम्। एते पलण्डुकादयो सभावेनेव वट्टन्ति। सूपसम्पाकादीसु पन मागधकम्पि वट्टति। तञ्हि पच्चमानेसु मुग्गसूपादीसु वा मच्छमंसविकतिया वा तेलादीसु वा बदरसाळवादीसु वा अम्बिलसाकादीसु वा उत्तरिभङ्गेसु वा यत्थ कत्थचि अन्तमसो यागुभत्तेपि पक्खिपितुं वट्टति। सेसमेत्थ उत्तानमेव।&lt;br&gt;&#xA;एळकलोमसमुट्ठानं – किरियं, नोसञ्ञाविमोक्खं, अचित्तकं, पण्णत्तिवज्जं, कायकम्मं, तिचित्तं, तिवेदनन्ति।&lt;br&gt;&#xA;लसुणसिक्खापदं पठमम्।&lt;/p&gt;</description>
    </item>
    <item>
      <title>०५. पाचित्तियकण्डम्</title>
      <link>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/05_pAchittiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/05_pAchittiyakaNDam/</guid>
      <description>&lt;p&gt;॥नमो तस्स भगवतो अरहतो सम्मासम्बुद्धस्स॥&lt;br&gt;&#xA;विनयपिटके&lt;br&gt;&#xA;पाचित्तिय-अट्ठकथा&lt;br&gt;&#xA;५. पाचित्तियकण्डम्&lt;br&gt;&#xA;१. मुसावादवग्गो&lt;/p&gt;&#xA;&lt;h2 id=&#34;१-मसवदसकखपदवणणन&#34;&gt;१. मुसावादसिक्खापदवण्णना&lt;/h2&gt;&#xA;&lt;p&gt;येसं नवहि वग्गेहि, सङ्गहो सुप्पतिट्ठितो।&lt;br&gt;&#xA;खुद्दकानं अयं दानि, तेसं भवति वण्णना॥&lt;br&gt;&#xA;१. तत्थ मुसावादवग्गस्स ताव पठमसिक्खापदे हत्थकोति तस्स थेरस्स नामम्। सक्यानं पुत्तोति सक्यपुत्तो। बुद्धकाले किर सक्यकुलतो असीति पुरिससहस्सानि पब्बजिंसु, तेसं सो अञ्ञतरोति। वादक्खित्तोति ‘‘वादं करिस्सामी’’ति एवं परिवितक्कितेन वादेन परवादिसन्तिकं खित्तो पक्खित्तो पहितो पेसितोति अत्थो। वादम्हि वा सकेन चित्तेन खित्तो। यत्र यत्र वादो तत्र तत्रेव सन्दिस्सतीतिपि वादक्खित्तो। अवजानित्वा अवजानातीति अत्तनो वादे कञ्चि दोसं सल्लक्खेन्तो ‘‘नायं मम वादो’’ति अवजानित्वा पुन कथेन्तो कथेन्तो निद्दोसतं सल्लक्खेत्वा ‘‘ममेव अयं वादो’’ति पटिजानाति। पटिजानित्वा अवजानातीति किस्मिञ्चिदेव वचने आनिसंसं सल्लक्खेन्तो ‘‘अयं मम वादो’’ति पटिजानित्वा पुन कथेन्तो कथेन्तो तत्थ दोसं सल्लक्खेत्वा ‘‘नायं मम वादो’’ति अवजानाति। अञ्ञेनञ्ञं पटिचरतीति अञ्ञेन कारणेन अञ्ञं कारणं पटिचरति पटिच्छादेति अज्झोत्थरति, ‘‘रूपं अनिच्चं जानितब्बतो’’ति वत्वा पुन ‘‘जातिधम्मतो’’तिआदीनि वदति। कुरुन्दियं पन ‘‘एतस्स पटिच्छादनहेतुं अञ्ञं बहुं कथेती’’ति वुत्तम्। तत्रायं अधिप्पायो – यं तं पटिजाननञ्च अवजाननञ्च, तस्स पटिच्छादनत्थं ‘‘को आह , किं आह, किस्मिं आहा’’ति एवमादि बहुं भासतीति। पुन महाअट्ठकथायं ‘‘अवजानित्वा पटिजानन्तो पटिजानित्वा अवजानन्तो एव च अञ्ञेनञ्ञं पटिचरती’’ति वुत्तम्। सम्पजानमुसा भासतीति जानन्तो मुसा भासति। सङ्केतं कत्वा विसंवादेतीति पुरेभत्तादीसु ‘‘असुकस्मिं नाम काले असुकस्मिं नाम पदेसे वादो होतू’’ति सङ्केतं कत्वा सङ्केततो पुरे वा पच्छा वा गन्त्वा ‘‘पस्सथ भो, तित्थिया न आगता पराजिता’’ति पक्कमति।&lt;br&gt;&#xA;२. सम्पजानमुसावादेति जानित्वा जानन्तस्स च मुसा भणने।&lt;br&gt;&#xA;३. विसंवादनपुरेक्खारस्साति विसंवादनचित्तं पुरतो कत्वा वदन्तस्स। वाचाति मिच्छावाचापरियापन्नवचनसमुट्ठापिका चेतना। गिराति ताय चेतनाय समुट्ठापितसद्दं दस्सेति। ब्यप्पथोति वचनपथो; वाचायेव हि अञ्ञेसम्पि दिट्ठानुगतिमापज्जन्तानं पथभूततो ब्यप्पथोति वुच्चति। वचीभेदोति वचीसञ्ञिताय वाचाय भेदो; पभेदगता वाचा एव एवं वुच्चति। वाचसिका विञ्ञत्तीति वचीविञ्ञत्ति। एवं पठमपदेन सुद्धचेतना, मज्झे तीहि तंसमुट्ठापितसद्दसहिता चेतना, अन्ते एकेन विञ्ञत्तिसहिता चेतना ‘‘कथिता’’ति वेदितब्बा। अनरियवोहाराति अनरियानं बालपुथुज्जनानं वोहारा।&lt;br&gt;&#xA;एवं सम्पजानमुसावादं दस्सेत्वा इदानि अन्ते वुत्तानं सम्पजानमुसावादसङ्खातानं अनरियवोहारानं लक्खणं दस्सेन्तो ‘‘अदिट्ठं दिट्ठं मे’’तिआदिमाह। तत्थ अदिट्ठं दिट्ठं मेति एवं वदतो वचनं तंसमुट्ठापिका वा चेतना एको अनरियवोहारोति इमिना नयेन अत्थो वेदितब्बो। अपिचेत्थ चक्खुवसेन अग्गहितारम्मणं अदिट्ठं, सोतवसेन अग्गहितं असुतं, घानादिवसेन मुनित्वा तीहि इन्द्रियेहि एकाबद्धं विय कत्वा पत्वा अग्गहितं अमुतं, अञ्ञत्र पञ्चहि इन्द्रियेहि सुद्धेन विञ्ञाणेनेव अग्गहितं अविञ्ञातन्ति वेदितब्बम्। पाळियं पन ‘‘अदिट्ठं नाम न चक्खुना दिट्ठ’’न्ति एवं ओळारिकेनेव नयेन देसना कताति। दिट्ठादीसु च अत्तनापि परेनपि दिट्ठं दिट्ठमेव। एवं सुतमुतविञ्ञातानीति अयमेको परियायो। अपरो नयो यं अत्तना दिट्ठं दिट्ठमेव तम्। एस नयो सुतादीसु। यं पन परेन दिट्ठं, तं अत्तना सुतट्ठाने तिट्ठति। एवं मुतादीनिपि।&lt;br&gt;&#xA;४. इदानि तेसं अनरियवोहारानं वसेन आपत्तिं आरोपेत्वा दस्सेन्तो ‘‘तीहाकारेही’’तिआदिमाह। तस्सत्थो ‘‘तीहि आकारेहि पठमं झानं समापज्जिन्ति सम्पजानमुसा भणन्तस्स आपत्ति पाराजिकस्सा’’ति एवमादिचतुत्थपाराजिकपाळिवण्णनायं वुत्तनयेनेव वेदितब्बो। केवलञ्हि तत्थ ‘‘पठमं झानं समापज्जि’’न्ति इध ‘‘अदिट्ठं दिट्ठं मे’’ति, तत्थ च ‘‘आपत्ति पाराजिकस्सा’’ति ‘‘इध आपत्ति पाचित्तियस्सा’’ति एवं वत्थुमत्ते आपत्तिमत्ते च विसेसो, सेसं एकलक्खणमेवाति।&lt;br&gt;&#xA;९. तीहाकारेहि दिट्ठे वेमतिकोतिआदीनम्पि अत्थो ‘‘दिट्ठस्स होति पाराजिकं धम्मं अज्झापज्जन्तो दिट्ठे वेमतिको’’ति एवमादिदुट्ठदोसपाळिवण्णनायं वुत्तनयेनेव वेदितब्बो। पाळिमत्तमेव हि एत्थ विसेसो, अत्थे पन सथेरवादे किञ्चि नानाकरणं नत्थि।&lt;br&gt;&#xA;११. सहसा भणतीति अवीमंसित्वा अनुपधारेत्वा वा वेगेन दिट्ठम्पि ‘‘अदिट्ठं मे’’ति भणति। अञ्ञं भणिस्सामीति अञ्ञं भणतीति मन्दत्ता जळत्ता पक्खलन्तो ‘‘चीवर’’न्ति वत्तब्बे ‘‘चीर’’न्ति आदिं भणति। यो पन सामणेरेन ‘‘अपि भन्ते मय्हं उपज्झायं पस्सित्था’’ति वुत्तो केळिं कुरुमानो ‘‘तव उपज्झायो दारुसकटं योजेत्वा गतो भविस्सती’’ति वा सिङ्गालसद्दं सुत्वा ‘‘कस्सायं भन्ते सद्दो’’ति वुत्तो ‘‘मातुया ते यानेन गच्छन्तिया कद्दमे लग्गचक्कं उद्धरन्तानं अयं सद्दो’’ति वा एवं नेव दवा न रवा अञ्ञं भणति, सो आपत्तिं आपज्जतियेव। अञ्ञा पूरणकथा नाम होति, एको गामे थोकं तेलं लभित्वा विहारं आगतो सामणेरं भणति – ‘‘त्वं अज्ज कुहिं गतो, गामो एकतेलो अहोसी’’ति वा पच्छिकाय ठपितं पूवखण्डं लभित्वा ‘‘अज्ज गामे पच्छिकाहि पूवे चारेसु’’न्ति वा, अयं मुसावादोव होति। सेसं उत्तानमेवाति।&lt;br&gt;&#xA;तिसमुट्ठानं – कायचित्ततो वाचाचित्ततो कायवाचाचित्ततो च समुट्ठाति, किरियं, सञ्ञाविमोक्खं, सचित्तकं, लोकवज्जं, कायकम्मं, वचीकम्मं, अकुसलचित्तं, तिवेदनन्ति।&lt;br&gt;&#xA;मुसावादसिक्खापदं पठमम्।&lt;/p&gt;</description>
    </item>
    <item>
      <title>०५. पाटिदेसनीयकण्डं (भिक्खुनीविभङ्गवण्णना)</title>
      <link>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/05_pATidesanIyakaNDaM_bhikkhunIvibhangavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/05_pATidesanIyakaNDaM_bhikkhunIvibhangavaNNanA/</guid>
      <description>&lt;p&gt;५. पाटिदेसनीयकण्डं (भिक्खुनीविभङ्गवण्णना)&lt;/p&gt;&#xA;&lt;h2 id=&#34;पटदसनयसकखपदवणणन&#34;&gt;पाटिदेसनीयसिक्खापदवण्णना&lt;/h2&gt;&#xA;&lt;p&gt;पाटिदेसनीया नाम, खुद्दकानं अनन्तरा।&lt;br&gt;&#xA;ये धम्मा अट्ठ आरुळ्हा, सङ्खेपेनेव सङ्गहम्।&lt;br&gt;&#xA;तेसं पवत्तते एसा, सङ्खेपेनेव वण्णना॥&lt;br&gt;&#xA;१२२८. यानि हि एत्थ पाळियं सप्पितेलादीनि निद्दिट्ठानि, तानियेव विञ्ञापेत्वा भुञ्जन्तिया पाटिदेसनीया। पाळिविनिमुत्तकेसु पन सब्बेसु दुक्कटम्। सेसमेत्थ उत्तानमेव। अट्ठविधम्पि पनेतं पाटिदेसनीयं चतुसमुट्ठानं – कायतो कायवाचतो कायचित्ततो कायवाचाचित्ततो च समुट्ठाति, किरियं नोसञ्ञाविमोक्खं, अचित्तकं, पण्णत्तिवज्जं, कायकम्मं, वचीकम्मं, तिचित्तं, तिवेदनन्ति।&lt;br&gt;&#xA;पाटिदेसनीयवण्णना निट्ठिता।&lt;br&gt;&#xA;पाटिदेसनीयकण्डं निट्ठितम्।&lt;br&gt;&#xA;सेखिया पन उद्दिट्ठा, ये धम्मा पञ्चसत्तति।&lt;br&gt;&#xA;तेसं अनन्तरायेव, सत्ताधिकरणव्हया॥&lt;br&gt;&#xA;महाविभङ्गे यो वुत्तो, तेसं अत्थविनिच्छयो।&lt;br&gt;&#xA;भिक्खुनीनं विभङ्गेपि, तादिसंयेव तं विदू॥&lt;br&gt;&#xA;यस्मा तस्मा विसुं तेसं, धम्मानं अत्थवण्णना।&lt;br&gt;&#xA;न वुत्ता तत्थ या वुत्ता, वुत्तायेव हि सा इधाति॥&lt;br&gt;&#xA;समन्तपासादिकाय विनयसंवण्णनाय&lt;br&gt;&#xA;भिक्खुनीविभङ्गवण्णना निट्ठिता।&lt;br&gt;&#xA;सब्बासवपहं एसा, निट्ठिता वण्णना यथा।&lt;br&gt;&#xA;सब्बासवपहं मग्गं, पत्वा पस्सन्तु निब्बुतिन्ति॥&lt;br&gt;&#xA;उभतोविभङ्गट्ठकथा निट्ठिता।&lt;/p&gt;</description>
    </item>
    <item>
      <title>०६. पाटिदेसनीयकण्डम्</title>
      <link>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/06_pATidesanIyakaNDam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/06_pATidesanIyakaNDam/</guid>
      <description>&lt;p&gt;६. पाटिदेसनीयकण्डम्&lt;/p&gt;&#xA;&lt;h2 id=&#34;१-पठमपटदसनयसकखपदवणणन&#34;&gt;१. पठमपाटिदेसनीयसिक्खापदवण्णना&lt;/h2&gt;&#xA;&lt;p&gt;पाटिदेसनीया धम्मा, खुद्दकानं अनन्तरा।&lt;br&gt;&#xA;ठपिता ये अयं दानि, तेसं भवति वण्णना॥&lt;br&gt;&#xA;५५२. पठमपाटिदेसनीये ताव पटिक्कमनकालेति पिण्डाय चरित्वा पटिआगमनकाले। सब्बेव अग्गहेसीति सब्बमेव अग्गहेसि। पवेधेन्तीति कम्पमाना। अपेहीति अपगच्छ।&lt;br&gt;&#xA;५५३-५. गारय्हं आवुसोतिआदि पटिदेसेतब्बाकारदस्सनम्। रथिकाति रच्छा। ब्यूहन्ति अनिब्बिज्झित्वा ठिता गतपच्चागतरच्छा। सिङ्घाटकन्ति चतुक्कोणं वा तिकोणं वा मग्गसमोधानट्ठानम्। घरन्ति कुलघरम्। एतेसु यत्थ कत्थचि ठत्वा गण्हन्तस्स गहणे दुक्कटं, अज्झोहारे अज्झोहारगणनाय पाटिदेसनीयम्। हत्थिसालादीसु गण्हन्तस्सापि एसेव नयो। भिक्खुनी रथिकाय ठत्वा देति, भिक्खु सचेपि अन्तरारामादीसु ठत्वा गण्हाति, आपत्तियेव। ‘‘अन्तरघरं पविट्ठाया’’ति हि वचनतो भिक्खुनिया अन्तरघरे ठत्वा ददमानाय वसेनेत्थ आपत्ति वेदितब्बा, भिक्खुस्स ठितट्ठानं पन अप्पमाणम्। तस्मा सचेपि वीथिआदीसु ठितो भिक्खु अन्तरारामादीसु ठत्वा ददमानाय भिक्खुनिया गण्हाति, अनापत्तियेव।&lt;br&gt;&#xA;यामकालिकं सत्ताहकालिकं यावजीविकं आहारत्थाय पटिग्गण्हाति, आपत्ति दुक्कटस्स। अज्झोहारे अज्झोहारे आपत्ति दुक्कटस्साति इदं आमिसेन असम्भिन्नं सन्धाय वुत्तं, सम्भिन्ने पन एकरसे पाटिदेसनीयमेव। एकतो उपसम्पन्नायाति भिक्खुनीनं सन्तिके उपसम्पन्नाय। भिक्खूनं सन्तिके उपसम्पन्नाय पन यथावत्थुकमेव।&lt;br&gt;&#xA;५५६. दापेति न देतीति अञ्ञातिका अञ्ञेन केनचि दापेति तं गण्हन्तस्स अनापत्ति। उपनिक्खिपित्वा देतीति भूमियं ठपेत्वा ‘‘इदं अय्य तुम्हाकं दम्मी’’ति देति, एवं दिन्नं ‘‘साधु भगिनी’’ति सम्पटिच्छित्वा ताय एव वा भिक्खुनिया अञ्ञेन वा केनचि पटिग्गहापेत्वा भुञ्जितुं वट्टति। सिक्खमानाय सामणेरियाति एतासं ददमानानं गण्हन्तस्स अनापत्ति। सेसमेत्थ उत्तानमेव।&lt;br&gt;&#xA;एळकलोमसमुट्ठानं – किरियं, नोसञ्ञाविमोक्खं, अचित्तकं, पण्णत्तिवज्जं, कायकम्मं, तिचित्तं, तिवेदनन्ति।&lt;br&gt;&#xA;पठमपाटिदेसनीयम्।&lt;/p&gt;</description>
    </item>
    <item>
      <title>०७. सेखियकण्डम्</title>
      <link>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/07_sekhiyakaNDam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/07_sekhiyakaNDam/</guid>
      <description>&lt;p&gt;७. सेखियकण्डम्&lt;/p&gt;&#xA;&lt;h2 id=&#34;१-परमणडलवगगवणणन&#34;&gt;१. परिमण्डलवग्गवण्णना&lt;/h2&gt;&#xA;&lt;p&gt;यानि सिक्खितसिक्खेन, सेखियानीति तादिना।&lt;br&gt;&#xA;भासितानि अयं दानि, तेसम्पि वण्णनाक्कमो॥&lt;br&gt;&#xA;५७६. तत्थ परिमण्डलन्ति समन्ततो मण्डलम्। नाभिमण्डलं जाणुमण्डलन्ति उद्धं नाभिमण्डलं अधो जाणुमण्डलं पटिच्छादेन्तेन जाणुमण्डलस्स हेट्ठा जङ्घट्ठिकतो पट्ठाय अट्ठङ्गुलमत्तं निवासनं ओतारेत्वा निवासेतब्बं, ततो परं ओतारेन्तस्स दुक्कटन्ति वुत्तम्। यथा निसिन्नस्स जाणुमण्डलतो हेट्ठा चतुरङ्गुलमत्तं पटिच्छन्नं होतीति महापच्चरियं वुत्तं; एवं निवासेन्तस्स पन निवासनं पमाणिकं वट्टति। तत्रिदं पमाणं – दीघतो मुट्ठिपञ्चकं, तिरियं अड्ढतेय्यहत्थम्। तादिसस्स पन अलाभे तिरियं द्विहत्थपमाणम्पि वट्टति जाणुमण्डलपटिच्छादनत्थं, नाभिमण्डलं पन चीवरेनापि सक्का पटिच्छादेतुन्ति। तत्थ एकपट्टचीवरं एवं निवत्थम्पि निवत्थट्ठाने न तिट्ठति, दुपट्टं पन तिट्ठति।&lt;br&gt;&#xA;ओलम्बेन्तो निवासेति आपत्ति दुक्कटस्साति एत्थ न केवलं पुरतो च पच्छतो च ओलम्बेत्वा निवासेन्तस्सेव दुक्कटं, ये पनञ्ञे ‘‘तेन खो पन समयेन छब्बग्गिया भिक्खू गिहिनिवत्थं निवासेन्ति हत्थिसोण्डकं मच्छवालकं चतुक्कण्णकं तालवण्टकं सतवलिकं निवासेन्ती’’तिआदिना (चूळव॰ २८०) नयेन खन्धके निवासनदोसा वुत्ता, तथा निवासेन्तस्सापि दुक्कटमेव। ते सब्बे वुत्तनयेन परिमण्डलं निवासेन्तस्स न होन्ति। अयमेत्थ सङ्खेपो, वित्थारतो पन तत्थेव आवि भविस्सति।&lt;br&gt;&#xA;असञ्चिच्चाति पुरतो वा पच्छतो वा ओलम्बेत्वा निवासेस्सामीति एवं असञ्चिच्च; अथ खो परिमण्डलंयेव निवासेस्सामीति विरज्झित्वा अपरिमण्डलं निवासेन्तस्स अनापत्ति। अस्सतियाति अञ्ञविहितस्सापि तथा निवासेन्तस्स अनापत्ति। अजानन्तस्साति एत्थ निवासनवत्तं अजानन्तस्स मोक्खो नत्थि। निवासनवत्तञ्हि साधुकं उग्गहेतब्बं, तस्स अनुग्गहणमेवस्स अनादरियम्। तं पन सञ्चिच्च अनुग्गण्हन्तस्स युज्जति, तस्मा उग्गहितवत्तोपि यो आरुळ्हभावं वा ओरुळ्हभावं वा न जानाति, तस्स अनापत्ति। कुरुन्दियं पन ‘‘परिमण्डलं निवासेतुं अजानन्तस्स अनापत्ती’’ति वुत्तम्। यो पन सुक्खजङ्घो वा महापिण्डिकमंसो वा होति, तस्स सारुप्पत्थाय जाणुमण्डलतो अट्ठङ्गुलाधिकम्पि ओतारेत्वा निवासेतुं वट्टति।&lt;br&gt;&#xA;गिलानस्साति जङ्घाय वा पादे वा वणो होति, उक्खिपित्वा वा ओतारेत्वा वा निवासेतुं वट्टति। आपदासूति वाळमिगा वा चोरा वा अनुबन्धन्ति, एवरूपासु आपदासु अनापत्ति। सेसमेत्थ उत्तानमेव।&lt;br&gt;&#xA;पठमपाराजिकसमुट्ठानं – किरियं, सञ्ञाविमोक्खं, सचित्तकं, लोकवज्जं, कायकम्मं, अकुसलचित्तं, दुक्खवेदनन्ति। फुस्सदेवत्थेरो ‘‘अचित्तकं, पण्णत्तिवज्जं, तिवेदन’’न्ति आह। उपतिस्सत्थेरो पन ‘‘अनादरियं पटिच्चा’’ति वुत्तत्ता ‘‘लोकवज्जं, अकुसलचित्तं, दुक्खवेदन’’न्ति आह।&lt;br&gt;&#xA;५७७. परिमण्डलं पारुपितब्बन्ति ‘‘तेन खो पन समयेन छब्बग्गिया भिक्खू गिहिपारुतं पारुपन्ती’’ति (चूळव॰ २८०) एवं वुत्तं अनेकप्पकारं गिहिपारुपनं अपारुपित्वा इध वुत्तनयेनेव उभो कण्णे समं कत्वा पारुपनवत्तं पूरेन्तेन परिमण्डलं पारुपितब्बम्। इमानि च द्वे सिक्खापदानि अविसेसेन वुत्तानि। तस्मा विहारेपि अन्तरघरेपि परिमण्डलमेव निवासेतब्बञ्च पारुपितब्बञ्चाति। समुट्ठानादीनि पठमसिक्खापदे वुत्तनयेनेव वेदितब्बानि सद्धिं थेरवादेन।&lt;br&gt;&#xA;५७८. कायं विवरित्वाति जत्तुम्पि उरम्पि विवरित्वा। सुप्पटिच्छन्नेनाति न ससीसं पारुतेन; अथ खो गण्ठिकं पटिमुञ्चित्वा अनुवातन्तेन गीवं पटिच्छादेत्वा उभो कण्णे समं कत्वा पटिसंहरित्वा याव मणिबन्धं पटिच्छादेत्वा अन्तरघरे गन्तब्बम्। दुतियसिक्खापदे – गलवाटकतो पट्ठाय सीसं मणिबन्धतो पट्ठाय हत्थे पिण्डिकमंसतो च पट्ठाय पादे विवरित्वा निसीदितब्बम्।&lt;br&gt;&#xA;५७९. वासूपगतस्साति वासत्थाय उपगतस्स रत्तिभागे वा दिवसभागे वा कायं विवरित्वापि निसीदतो अनापत्ति।&lt;br&gt;&#xA;५८०. सुसंवुतोति हत्थं वा पादं वा अकीळापेन्तो; सुविनीतोति अत्थो।&lt;br&gt;&#xA;५८२. ओक्खित्तचक्खूति हेट्ठा खित्तचक्खु हुत्वा। युगमत्तं पेक्खमानोति युगयुत्तको हि दन्तो आजानेय्यो युगमत्तं पेक्खति, पुरतो चतुहत्थप्पमाणं भूमिभागं; इमिनापि एत्तकं पेक्खन्तेन गन्तब्बम्। यो अनादरियं पटिच्च तहं तहं ओलोकेन्तोति यो तंतंदिसाभागं पासादं कूटागारं वीथिं ओलोकेन्तो गच्छति, आपत्ति दुक्कटस्स। एकस्मिं पन ठाने ठत्वा हत्थिअस्सादिपरिस्सयाभावं ओलोकेतुं वट्टति। निसीदन्तेनापि ओक्खित्तचक्खुनाव निसीदितब्बम्।&lt;br&gt;&#xA;५८४. उक्खित्तकायाति उक्खेपेन; इत्थम्भूतलक्खणे करणवचनं एकतो वा उभतो वा उक्खित्तचीवरो हुत्वाति अत्थो। अन्तोइन्दखीलतो पट्ठाय न एवं गन्तब्बम्। निसिन्नकाले पन धमकरणं नीहरन्तेनापि चीवरं अनुक्खिपित्वाव नीहरितब्बन्ति।&lt;br&gt;&#xA;पठमो वग्गो।&lt;/p&gt;</description>
    </item>
    <item>
      <title>०८. सत्ताधिकरणसमथा</title>
      <link>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/08_sattAdhikaraNasamathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/02_pAchittiya-aTThakathA/08_sattAdhikaraNasamathA/</guid>
      <description>&lt;p&gt;८. सत्ताधिकरणसमथा&lt;br&gt;&#xA;६५५. अधिकरणसमथेसु – सत्ताति तेसं धम्मानं सङ्ख्यापरिच्छेदो। चतुब्बिधं अधिकरणं समेन्ति वूपसमेन्तीति अधिकरणसमथा। तेसं वित्थारो खन्धके च परिवारे च वुत्तो, तस्सत्थं तत्थेव वण्णयिस्साम। सेसं सब्बत्थ उत्तानमेवाति।&lt;br&gt;&#xA;समन्तपासादिकाय विनयसंवण्णनाय&lt;br&gt;&#xA;भिक्खुविभङ्गवण्णना निट्ठिता।&lt;br&gt;&#xA;अनन्तरायेन यथा, निट्ठिता वण्णना अयम्।&lt;br&gt;&#xA;अनन्तरायेन तथा, सन्तिं पप्पोन्तु पाणिनो॥&lt;br&gt;&#xA;चिरं तिट्ठतु सद्धम्मो, काले वस्सं चिरं पजम्।&lt;br&gt;&#xA;तप्पेतु देवो धम्मेन, राजा रक्खतु मेदनिन्ति॥&lt;br&gt;&#xA;महाविभङ्गो निट्ठितो।&lt;br&gt;&#xA;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;भिक्खुनीविभङ्गवण्णना&lt;/p&gt;</description>
    </item>
  </channel>
</rss>
