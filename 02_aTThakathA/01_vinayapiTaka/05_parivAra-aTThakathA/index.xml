<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ परिवार-अट्ठकथा on पाळिषु विश्वासटिप्पणयो</title>
    <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/</link>
    <description>Recent content in &#43;०५ परिवार-अट्ठकथा on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/index.xml" rel="self" type="application/rss+xml" />
    <item>
      <title>०० सोळसमहावारो</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/00_soLasamahAvAro/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/00_soLasamahAvAro/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;विनयपिटके&lt;br&gt;&#xA;परिवार-अट्ठकथा&lt;br&gt;&#xA;सोळसमहावारो&lt;/p&gt;&#xA;&lt;h2 id=&#34;पञञततवरवणणन&#34;&gt;पञ्ञत्तिवारवण्णना&lt;/h2&gt;&#xA;&lt;p&gt;विसुद्धपरिवारस्स , परिवारोति सासने।&lt;br&gt;&#xA;धम्मक्खन्धसरीरस्स, खन्धकानं अनन्तरा॥&lt;br&gt;&#xA;सङ्गहं यो समारुळ्हो, तस्स पुब्बागतं नयम्।&lt;br&gt;&#xA;हित्वा दानि करिस्सामि, अनुत्तानत्थवण्णनं॥&lt;br&gt;&#xA;१. तत्थ यं तेन भगवता…पे॰… पञ्ञत्तन्ति आदिनयप्पवत्ताय ताव पुच्छाय अयं सङ्खेपत्थो – यो सो भगवा सासनस्स चिरट्ठितिकत्थं धम्मसेनापतिना सद्धम्मगारवबहुमानवेगसमुस्सितं अञ्जलिं सिरस्मिं पतिट्ठापेत्वा याचितो दस अत्थवसे पटिच्च विनयपञ्ञत्तिं पञ्ञपेसि, तेन भगवता तस्स तस्स सिक्खापदस्स पञ्ञत्तिकालं जानता, तस्सा तस्सा सिक्खापदपञ्ञत्तिया दस अत्थवसे पस्सता; अपिच पुब्बेनिवासादीहि जानता, दिब्बेन चक्खुना पस्सता, तीहि विज्जाहि छहि वा पन अभिञ्ञाहि जानता, सब्बत्थ अप्पटिहतेन समन्तचक्खुना पस्सता, सब्बधम्मजाननसमत्थाय पञ्ञाय जानता, सब्बसत्तानं चक्खुविसयातीतानि तिरोकुट्टादिगतानि चापि रूपानि अतिविसुद्धेन मंसचक्खुना च पस्सता, अत्तहितसाधिकाय समाधिपदट्ठानाय पटिवेधपञ्ञाय जानता, परहितसाधिकाय करुणापदट्ठानाय देसनापञ्ञाय पस्सता, अरहता सम्मासम्बुद्धेन ‘‘यं पठमं पाराजिकं पञ्ञत्तं, तं कत्थ पञ्ञत्तं, कं आरब्भ पञ्ञत्तं, किस्मिं वत्थुस्मिं पञ्ञत्तं, अत्थि तत्थ पञ्ञत्ति…पे॰… केनाभत’’न्ति।&lt;br&gt;&#xA;२. पुच्छाविस्सज्जने पन ‘‘यं तेन भगवता जानता पस्सता अरहता सम्मासम्बुद्धेन पठमं पाराजिक’’न्ति इदं केवलं पुच्छाय आगतस्स आदिपदस्स पच्चुद्धरणमत्तमेव, ‘‘कत्थ पञ्ञत्तन्ति वेसालिया पञ्ञत्तं; कं आरब्भाति सुदिन्नं कलन्दपुत्तं आरब्भा’’ति एवमादिना पन नयेन पुनपि एत्थ एकेकं पदं पुच्छित्वाव विस्सज्जितम्। एका पञ्ञत्तीति ‘‘यो पन भिक्खु मेथुनं धम्मं पटिसेवेय्य पाराजिको होति असंवासो’’ति अयं एका पञ्ञत्ति। द्वे अनुपञ्ञत्तियोति ‘‘अन्तमसो तिरच्छानगतायपी’’ति च, ‘‘सिक्खं अपच्चक्खाया’’ति च मक्कटिवज्जिपुत्तकवत्थूनं वसेन वुत्ता – इमा द्वे अनुपञ्ञत्तियो। एत्तावता ‘‘अत्थि तत्थ पञ्ञत्ति अनुपञ्ञत्ति अनुप्पन्नपञ्ञत्ती’’ति इमिस्सा पुच्छाय द्वे कोट्ठासा विस्सज्जिता होन्ति। ततियं विस्सज्जेतुं पन ‘‘अनुप्पन्नपञ्ञत्ति तस्मिं नत्थी’’ति वुत्तम्। अयञ्हि अनुप्पन्नपञ्ञत्ति नाम अनुप्पन्ने दोसे पञ्ञत्ता; सा अट्ठगरुधम्मवसेन भिक्खुनीनंयेव आगता, अञ्ञत्र नत्थि। तस्मा वुत्तं ‘‘अनुप्पन्नपञ्ञत्ति तस्मिं नत्थी’’ति। सब्बत्थपञ्ञत्तीति मज्झिमदेसे चेव पच्चन्तिमजनपदेसु च सब्बत्थपञ्ञत्ति। विनयधरपञ्चमेन गणेन ‘‘उपसम्पदा, गुणङ्गुणूपाहना, धुवनहानं, चम्मत्थरण’’न्ति इमानि हि चत्तारि सिक्खापदानि मज्झिमदेसेयेव पञ्ञत्ति। एत्थेव एतेहि आपत्ति होति, न पच्चन्तिमजनपदेसु। सेसानि सब्बानेव सब्बत्थपञ्ञत्ति नाम।&lt;br&gt;&#xA;साधारणपञ्ञत्तीति भिक्खूनञ्चेव भिक्खुनीनञ्च साधारणपञ्ञत्ति; सुद्धभिक्खूनमेव हि सुद्धभिक्खुनीनं वा पञ्ञत्तं सिक्खापदं असाधारणपञ्ञत्ति नाम होति। इदं पन भिक्खुं आरब्भ उप्पन्ने वत्थुस्मिं ‘‘या पन भिक्खुनी छन्दसो मेथुनं धम्मं पटिसेवेय्य, अन्तमसो तिरच्छानगतेनपि पाराजिका होति असंवासा’’ति भिक्खुनीनम्पि पञ्ञत्तं, विनीतकथामत्तमेव हि तासं नत्थि, सिक्खापदं पन अत्थि, तेन वुत्तं ‘‘साधारणपञ्ञत्ती’’ति। उभतोपञ्ञत्तियम्पि एसेव नयो। ब्यञ्जनमत्तमेव हि एत्थ नानं, भिक्खूनं भिक्खुनीनम्पि साधारणत्ता साधारणपञ्ञत्ति, उभिन्नम्पि पञ्ञत्तत्ता उभतोपञ्ञत्तीति। अत्थे पन भेदो नत्थि।&lt;br&gt;&#xA;निदानोगधन्ति ‘‘यस्स सिया आपत्ति सो आविकरेय्या’’ति एत्थ सब्बापत्तीनं अनुपविट्ठत्ता निदानोगधं; निदाने अनुपविट्ठन्ति अत्थो। दुतियेन उद्देसेनाति निदानोगधं निदानपरियापन्नम्पि समानं ‘‘तत्रिमे चत्तारो पाराजिका धम्मा’’तिआदिना दुतियेनेव उद्देसेन उद्देसं आगच्छति। चतुन्नं विपत्तीनन्ति सीलविपत्तिआदीनम्। पठमा हि द्वे आपत्तिक्खन्धा सीलविपत्ति नाम, अवसेसा पञ्च आचारविपत्ति नाम। मिच्छादिट्ठि च अन्तग्गाहिकदिट्ठि च दिट्ठिविपत्ति नाम, आजीवहेतु पञ्ञत्तानि छ सिक्खापदानि आजीवविपत्ति नाम। इति इमासं चतुन्नं विपत्तीनं इदं पाराजिकं सीलविपत्ति नाम होति।&lt;br&gt;&#xA;एकेन समुट्ठानेनाति द्वङ्गिकेन एकेन समुट्ठानेन। एत्थ हि चित्तं अङ्गं होति, कायेन पन आपत्तिं आपज्जति। तेन वुत्तं ‘‘कायतो च चित्ततो च समुट्ठाती’’ति। द्वीहि समथेहि सम्मतीति ‘‘आपन्नोसी’’ति सम्मुखा पुच्छियमानो ‘‘आम आपन्नोम्ही’’ति पटिजानाति, तावदेव भण्डनकलहविग्गहा वूपसन्ता होन्ति, सक्का च होति तं पुग्गलं अपनेत्वा उपोसथो वा पवारणा वा कातुम्। इति सम्मुखाविनयेन च पटिञ्ञातकरणेन चाति द्वीहि समथेहि सम्मति, न च तप्पच्चया कोचि उपद्दवो होति। यं पन उपरि पञ्ञत्तिवग्गे ‘‘न कतमेन समथेन सम्मती’’ति वुत्तं, तं समथं ओतारेत्वा अनापत्ति कातुं न सक्काति इममत्थं सन्धाय वुत्तम्।&lt;br&gt;&#xA;पञ्ञत्ति विनयोति ‘‘यो पन भिक्खू’’तिआदिना नयेन वुत्तमातिका पञ्ञत्ति विनयोति अत्थो। विभत्तीति पदभाजनं वुच्चति; विभत्तीति हि विभङ्गस्सेवेतं नामम्। असंवरोति वीतिक्कमो। संवरोति अवीतिक्कमो। येसं वत्ततीति येसं विनयपिटकञ्च अट्ठकथा च सब्बा पगुणाति अत्थो। ते धारेन्तीति ते एतं पठमपाराजिकं पाळितो च अत्थतो च धारेन्ति; न हि सक्का सब्बं विनयपिटकं अजानन्तेन एतस्स अत्थो जानितुन्ति। केनाभतन्ति इदं पठमपाराजिकं पाळिवसेन च अत्थवसेन च याव अज्जतनकालं केन आनीतन्ति। परम्पराभतन्ति परम्पराय आनीतम्।&lt;br&gt;&#xA;३. इदानि याय परम्पराय आनीतं, तं दस्सेतुं ‘‘उपालि दासको चेवा’’तिआदिना नयेन पोराणकेहि महाथेरेहि गाथायो ठपिता । तत्थ यं वत्तब्बं, तं निदानवण्णनायमेव वुत्तम्। इमिना नयेन दुतियपाराजिकादिपुच्छाविस्सज्जनेसुपि विनिच्छयो वेदितब्बोति।&lt;br&gt;&#xA;महाविभङ्गे पञ्ञत्तिवारवण्णना निट्ठिता।&lt;/p&gt;</description>
    </item>
    <item>
      <title>०१ समुट्ठानसीसवण्णना</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/01_samuTThAnasIsavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/01_samuTThAnasIsavaNNanA/</guid>
      <description>&lt;p&gt;समुट्ठानसीसवण्णना&lt;br&gt;&#xA;२५७. तदनन्तराय पन समुट्ठानकथाय अनत्ता इति निच्छयाति अनत्ता इति निच्छिता। सभागधम्मानन्ति अनिच्चाकारादीहि सभागानं सङ्खतधम्मानम्। नाममत्तं न नायतीति नाममत्तम्पि न पञ्ञायति। दुक्खहानिन्ति दुक्खघातनम्। खन्धका या च मातिकाति खन्धका या च मातिकाति अत्थो। अयमेव वा पाठो। समुट्ठानं नियतो कतन्ति समुट्ठानं नियतोकतं नियतकतं; नियतसमुट्ठानन्ति अत्थो। एतेन भूतारोचनचोरिवुट्ठापनअननुञ्ञातसिक्खापदत्तयस्स सङ्गहो पच्चेतब्बो। एतानेव हि तीणि सिक्खापदानि नियतसमुट्ठानानि, अञ्ञेहि सद्धिं असम्भिन्नसमुट्ठानानि।&lt;br&gt;&#xA;सम्भेदं निदानञ्चञ्ञन्ति अञ्ञम्पि सम्भेदञ्च निदानञ्च। तत्थ सम्भेदवचनेन समुट्ठानसम्भेदस्स गहणं पच्चेतब्बं, तानि हि तीणि सिक्खापदानि ठपेत्वा सेसानि सम्भिन्नसमुट्ठानानि। निदानवचनेन सिक्खापदानं पञ्ञत्तिदेससङ्खातं निदानं पच्चेतब्बम्। सुत्ते दिस्सन्ति उपरीति सिक्खापदानं समुट्ठाननियमो सम्भेदो निदानन्ति इमानि तीणि सुत्तम्हि एव दिस्सन्ति; पञ्ञायन्तीति अत्थो। तत्थ ‘‘एकेन समुट्ठानेन समुट्ठाति, कायतो च चित्ततो चा’’तिआदिम्हि ताव पुरिमनये समुट्ठाननियमो च सम्भेदो च दिस्सन्ति। इतरं पन निदानं नाम –&lt;br&gt;&#xA;‘‘वेसालिया राजगहे, सावत्थिया च आळवी।&lt;br&gt;&#xA;कोसम्बिया च सक्केसु, भग्गेसु चेव पञ्ञत्ता’’ति॥&lt;br&gt;&#xA;एवं उपरि दिस्सति, परतो आगते सुत्ते दिस्सतीति वेदितब्बम्।&lt;br&gt;&#xA;‘‘विभङ्गे द्वीसू’’ति गाथाय अयमत्थो – यं सिक्खापदं द्वीसु विभङ्गेसु पञ्ञत्तं उपोसथदिवसे भिक्खू च भिक्खुनियो च उद्दिसन्ति, तस्स यथाञायं समुट्ठानं पवक्खामि, तं मे सुणाथाति।&lt;br&gt;&#xA;सञ्चरित्तानुभासनञ्चाति सञ्चरित्तञ्च समनुभासनञ्च। अतिरेकञ्च चीवरन्ति अतिरेकचीवरं ; कथिनन्ति अत्थो। लोमानि पदसोधम्मोति एळकलोमानि च पदसोधम्मो च। भूतं संविधानेन चाति भूतारोचनञ्च संविदहित्वा अद्धानप्पटिपज्जनञ्च। थेय्यदेसना चोरिं चाति थेय्यसत्थो च छत्तपाणिस्स अगिलानस्स धम्मदेसना च चोरिवुट्ठापनञ्च। अननुञ्ञाताय तेरसाति मातापितुसामिकेहि अननुञ्ञाताय सद्धिं इमानि तेरस समुट्ठानानि होन्ति। सदिसा इध दिस्सरेति इध उभतोविभङ्गे एतेसु तेरससु समुट्ठानसीसेसु एकेकस्मिं अञ्ञानिपि सदिसानि समुट्ठानानि दिस्सन्ति।&lt;/p&gt;</description>
    </item>
    <item>
      <title>०२ अन्तरपेय्यालम्</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/02_antarapeyyAlam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/02_antarapeyyAlam/</guid>
      <description>&lt;p&gt;अन्तरपेय्यालम्&lt;/p&gt;&#xA;&lt;h2 id=&#34;कतपचछवरवणणन&#34;&gt;कतिपुच्छावारवण्णना&lt;/h2&gt;&#xA;&lt;p&gt;२७१. इदानि आपत्तिआदिकोट्ठासेसु कोसल्लजननत्थं ‘‘कति आपत्तियो’’तिआदिना नयेन मातिकं ठपेत्वा निद्देसप्पटिनिद्देसवसेन विभङ्गो वुत्तो।&lt;br&gt;&#xA;तत्थ कति आपत्तियोति मातिकाय च विभङ्गे च आगतापत्तिपुच्छा। एस नयो दुतियपदेपि। केवलञ्हेत्थ आपत्तियो एव रासिवसेन खन्धाति वुत्ता। विनीतवत्थूनीति तासं आपत्तीनं विनयपुच्छा; ‘‘विनीतं विनयो वूपसमो’’ति इदञ्हि अत्थतो एकं, विनीतानियेव विनीतवत्थूनीति अयमेत्थ पदत्थो। इदानि येसु सति आपत्तियो होन्ति, असति न होन्ति, ते दस्सेतुं ‘‘कति अगारवा’’ति पुच्छाद्वयम्। विनीतवत्थूनीति अयं पन तेसं अगारवानं विनयपुच्छा। यस्मा पन ता आपत्तियो विपत्तिं आपत्ता नाम नत्थि, तस्मा ‘‘कति विपत्तियो’’ति अयं आपत्तीनं विपत्तिभावपुच्छा। कति आपत्तिसमुट्ठानानीति तासंयेव आपत्तीनं समुट्ठानपुच्छा। विवादमूलानि अनुवादमूलानीति इमा ‘‘विवादाधिकरणं अनुवादाधिकरण’’न्ति आगतानं विवादानुवादानं मूलपुच्छा। सारणीया धम्माति विवादानुवादमूलानं अभावकरधम्मपुच्छा। भेदकरवत्थूनीति अयं ‘‘भेदनसंवत्तनिकं वा अधिकरण’’न्तिआदीसु वुत्तभेदकरणपुच्छा। अधिकरणानीति भेदकरवत्थूसु सति उप्पज्जनधम्मपुच्छा। समथाति तेसंयेव वूपसमनधम्मपुच्छा। पञ्च आपत्तियोति मातिकाय आगतवसेन वुत्ता। सत्ताति विभङ्गे आगतवसेन।&lt;br&gt;&#xA;आरका एतेहि रमतीति आरति; भुसा वा रति आरति। विना एतेहि रमतीति विरति । पच्चेकं पच्चेकं विरमतीति पटिविरति। वेरं मणति विनासेतीति वेरमणी। न एताय एते आपत्तिक्खन्धा करीयन्तीति अकिरिया। यं एताय असति आपत्तिक्खन्धकरणं उप्पज्जेय्य, तस्स पटिपक्खतो अकरणम्। आपत्तिक्खन्धअज्झापत्तिया पटिपक्खतो अनज्झापत्ति। वेलनतो वेला; चलयनतो विनासनतोति अत्थो । निय्यानं सिनोति बन्धति निवारेतीति सेतु। आपत्तिक्खन्धानमेतं अधिवचनम्। सो सेतु एताय पञ्ञत्तिया हञ्ञतीति सेतुघातो। सेसविनीतवत्थुनिद्देसेसुपि एसेव नयो।&lt;br&gt;&#xA;बुद्धे अगारवादीसु यो बुद्धे धरमाने उपट्ठानं न गच्छति, परिनिब्बुते चेतियट्ठानं बोधिट्ठानं न गच्छति, चेतियं वा बोधिं वा न वन्दति, चेतियङ्गणे सछत्तो सउपाहनो चरति, नत्थेतस्स बुद्धे गारवोति वेदितब्बो। यो पन सक्कोन्तोयेव धम्मस्सवनं न गच्छति, सरभञ्ञं न भणति, धम्मकथं न कथेति, धम्मस्सवनग्गं भिन्दित्वा गच्छति, विक्खित्तो वा अनादरो वा निसीदति, नत्थेतस्स धम्मे गारवो। यो थेरनवमज्झिमेसु चित्तीकारं न पच्चुपट्ठापेति, उपोसथागारवितक्कमाळकादीसु कायप्पागब्भियं दस्सेति, यथावुड्ढं न वन्दति, नत्थेतस्स सङ्घे गारवो। तिस्सो सिक्खा समादाय असिक्खमानोयेव पन सिक्खाय अगारवोति वेदितब्बो। पमादे च सतिविप्पवासे तिट्ठमानोयेव अप्पमादलक्खणं अब्रूहयमानो अप्पमादे अगारवोति वेदितब्बो। तथा आमिसप्पटिसन्थारं धम्मप्पटिसन्थारन्ति इमं दुविधं पटिसन्थारं अकरोन्तोयेव पटिसन्थारे अगारवोति वेदितब्बो। गारवनिद्देसे वुत्तविपरियायेन अत्थो वेदितब्बो।&lt;br&gt;&#xA;२७२. विवादमूलनिद्देसे ‘‘सत्थरिपि अगारवो’’तिआदीनं बुद्धे अगारवादीसु वुत्तनयेनेव अत्थो वेदितब्बो। अप्पतिस्सोति अनीचवुत्ति; न सत्थारं जेट्ठकं कत्वा विहरति। अज्झत्तं वाति अत्तनो सन्ताने वा अत्तनो पक्खे वा; सकाय परिसायाति अत्थो। बहिद्धा वाति परसन्ताने वा परपक्खे वा। तत्र तुम्हेति तस्मिं अज्झत्तबहिद्धाभेदे सपरसन्ताने वा सपरपरिसाय वा। पहानाय वायमेय्याथाति मेत्ताभावनादीहि नयेहि पहानत्थं वायमेय्याथ; मेत्ताभावनादिनयेन हि तं अज्झत्तम्पि बहिद्धापि पहीयति। अनवस्सवायाति अप्पवत्तिभावाय।&lt;br&gt;&#xA;सन्दिट्ठिपरामासीति सकमेव दिट्ठिं परामसति; यं अत्तना दिट्ठिगतं गहितं, इदमेव सच्चन्ति गण्हाति । आधानग्गाहीति दळ्हग्गाही।&lt;br&gt;&#xA;२७३. अनुवादमूलनिद्देसो किञ्चापि विवादमूलनिद्देसेनेव समानो, अथ खो अट्ठारस भेदकरवत्थूनि निस्साय विवदन्तानं कोधूपनाहादयो विवादमूलानि। तथा विवदन्ता पन सीलविपत्तिआदीसु अञ्ञतरविपत्तिं आपज्जित्वा ‘‘असुको भिक्खु असुकं नाम विपत्तिं आपन्नो’’ति वा, ‘‘पाराजिकं आपन्नोसि, सङ्घादिसेसं आपन्नोसी’’ति वा अनुवदन्ति। एवं अनुवदन्तानं कोधूपनाहादयो अनुवादमूलानीति अयमेत्थ विसेसो।&lt;br&gt;&#xA;२७४. सारणीयधम्मनिद्देसे मेत्तचित्तेन कतं कायकम्मं मेत्तं कायकम्मं नाम। आवि चेव रहो चाति सम्मुखा च परम्मुखा च। तत्थ नवकानं चीवरकम्मादीसु सहायभावगमनं सम्मुखा मेत्तं कायकम्मं नाम। थेरानं पन पादधोवनबीजनवातदानादिभेदम्पि सब्बं सामीचिकम्मं सम्मुखा मेत्तं कायकम्मं नाम। उभयेहिपि दुन्निक्खित्तानं दारुभण्डादीनं तेसु अवमञ्ञं अकत्वा अत्तना दुन्निक्खित्तानं विय पटिसामनं परम्मुखा मेत्तं कायकम्मं नाम। अयम्पि धम्मो सारणीयोति अयं मेत्ताकायकम्मसङ्खातो धम्मो सरितब्बो सतिजनको; यो नं करोति, तं पुग्गलं; येसं कतो होति, ते पसन्नचित्ता ‘‘अहो सप्पुरिसो’’ति अनुस्सरन्तीति अधिप्पायो। पियकरणोति तं पुग्गलं सब्रह्मचारीनं पियं करोति। गरुकरणोति तं पुग्गलं सब्रह्मचारीनं गरुं करोति। सङ्गहायातिआदीसु सब्रह्मचारीहि सङ्गहेतब्बभावाय। तेहि सद्धिं अविवादाय समग्गभावाय एकीभावाय च संवत्तति।&lt;br&gt;&#xA;मेत्तं वचीकम्मन्तिआदीसु देवत्थेरो तिस्सत्थेरोति एवं पग्गय्ह वचनं सम्मुखा मेत्तं वचीकम्मं नाम। विहारे असन्ते पन तं पटिपुच्छन्तस्स ‘‘कुहिं अम्हाकं देवत्थेरो, कुहिं अम्हाकं तिस्सत्थेरो, कदा नु खो आगमिस्सती’’ति एवं ममायनवचनं परम्मुखा मेत्तं वचीकम्मं नाम। मेत्तासिनेहसिनिद्धानि पन नयनानि उम्मीलेत्वा पसन्नेन मुखेन ओलोकनं सम्मुखा मेत्तं मनोकम्मं नाम। ‘‘देवत्थेरो तिस्सत्थेरो अरोगो होतु, अप्पाबाधो’’ति समन्नाहरणं परम्मुखा मेत्तं मनोकम्मं नाम।&lt;br&gt;&#xA;अप्पटिविभत्तभोगीति नेव आमिसं पटिविभजित्वा भुञ्जति, न पुग्गलम्। यो हि ‘‘एत्तकं परेसं दस्सामि, एत्तकं अत्तना भुञ्जिस्सामि, एत्तकं वा असुकस्स च असुकस्स च दस्सामि, एत्तकं अत्तना भुञ्जिस्सामी’’ति विभजित्वा भुञ्जति, अयं पटिविभत्तभोगी नाम। अयं पन एवं अकत्वा आभतं पिण्डपातं थेरासनतो पट्ठाय दत्वा गहितावसेसं भुञ्जति। ‘‘सीलवन्तेही’’ति वचनतो दुस्सीलस्स अदातुम्पि वट्टति, सारणीयधम्मपूरकेन पन सब्बेसं दातब्बमेवाति वुत्तम्। गिलान-गिलानुपट्ठाक-आगन्तुक-गमिकचीवरकम्मादिपसुतानं विचेय्य दातुम्पि वट्टति। न हि एते विचिनित्वा देन्तेन पुग्गलविभागो कतो होति, ईदिसानञ्हि किच्छलाभत्ता विसेसो कातब्बोयेवाति अयं करोति।&lt;br&gt;&#xA;अखण्डानीतिआदीसु यस्स सत्तसु आपत्तिक्खन्धेसु आदिम्हि वा अन्ते वा सिक्खापदं भिन्नं होति, तस्स सीलं परियन्ते छिन्नसाटको विय खण्डं नाम। यस्स पन वेमज्झे भिन्नं, तस्स मज्झे छिद्दसाटको विय छिद्दं नाम होति। यस्स पटिपाटिया द्वे तीणि भिन्नानि, तस्स पिट्ठियं वा कुच्छियं वा उट्ठितेन विसभागवण्णेन काळरत्तादीनं अञ्ञतरसरीरवण्णा गावी विय सबलं नाम होति। यस्स अन्तरन्तरा भिन्नानि, तस्स अन्तरन्तरा विसभागवण्णबिन्दुविचित्रा गावी विय कम्मासं नाम होति। यस्स पन सब्बेन सब्बं अभिन्नानि सीलानि, तस्स तानि सीलानि अखण्डानि अच्छिद्दानि असबलानि अकम्मासानि नाम होन्ति। तानि पनेतानि भुजिस्सभावकरणतो भुजिस्सानि। विञ्ञूहि पसत्थत्ता विञ्ञुप्पसत्थानि। तण्हादिट्ठीहि अपरामट्ठत्ता अपरामट्ठानि। उपचारसमाधिं अप्पनासमाधिं वा संवत्तयन्तीति समाधिसंवत्तनिकानीति वुच्चन्ति। सीलसामञ्ञगतो विहरतीति तेसु तेसु दिसाभागेसु विहरन्तेहि कल्याणसीलेहि भिक्खूहि सद्धिं समानभावूपगतसीलो विहरति।&lt;br&gt;&#xA;यायं दिट्ठीति मग्गसम्पयुत्ता सम्मादिट्ठि। अरियाति निद्दोसा। निय्यातीति निय्यानिका। तक्करस्साति यो तथाकारी होति, तस्स। दुक्खक्खयायाति सब्बदुक्खस्स खयत्थम्। सेसं याव समथभेदपरियोसाना उत्तानत्थमेव।&lt;br&gt;&#xA;कतिपुच्छावारवण्णना निट्ठिता।&lt;/p&gt;</description>
    </item>
    <item>
      <title>०३ खन्धकपुच्छावारो</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/03_khandhakapuchChAvAro/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/03_khandhakapuchChAvAro/</guid>
      <description>&lt;p&gt;खन्धकपुच्छावारो&lt;/p&gt;&#xA;&lt;h2 id=&#34;पचछवससजजनवणणन&#34;&gt;पुच्छाविस्सज्जनावण्णना&lt;/h2&gt;&#xA;&lt;p&gt;३२०. उपसम्पदं पुच्छिस्सन्ति उपसम्पदक्खन्धकं पुच्छिस्सम्। सनिदानं सनिद्देसन्ति निदानेन च निद्देसेन च सद्धिं पुच्छिस्सामि। समुक्कट्ठपदानं कति आपत्तियोति यानि तत्थ समुक्कट्ठानि उत्तमानि पदानि वुत्तानि, तेसं समुक्कट्ठपदानं उत्तमपदानं सङ्खेपतो कति आपत्तियो होन्तीति। येन येन हि पदेन या या आपत्ति पञ्ञत्ता, सा सा तस्स तस्स पदस्स आपत्तीति वुच्चति। तेन वुत्तं ‘‘समुक्कट्ठपदानं कति आपत्तियो’’ति। द्वे आपत्तियोति ऊनवीसतिवस्सं उपसम्पादेन्तस्स पाचित्तियं, सेसेसु सब्बपदेसु दुक्कटम्।&lt;br&gt;&#xA;तिस्सोति ‘‘नस्सन्तेते विनस्सन्तेते, को तेहि अत्थो’’ति भेदपुरेक्खारानं उपोसथकरणे थुल्लच्चयं, उक्खित्तकेन सद्धिं उपोसथकरणे पाचित्तियं, सेसेसु दुक्कटन्ति एवं उपोसथक्खन्धके तिस्सो आपत्तियो। एकाति वस्सूपनायिकक्खन्धके एका दुक्कटापत्तियेव।&lt;br&gt;&#xA;तिस्सोति भेदपुरेक्खारस्स पवारयतो थुल्लच्चयं, उक्खित्तकेन सद्धिं पाचित्तियं, सेसेसु दुक्कटन्ति एवं पवारणाक्खन्धकेपि तिस्सो आपत्तियो।&lt;br&gt;&#xA;तिस्सोति वच्छतरिं उग्गहेत्वा मारेन्तानं पाचित्तियं, रत्तेन चित्तेन अङ्गजातछुपने थुल्लच्चयं, सेसेसु दुक्कटन्ति एवं चम्मसंयुत्तेपि तिस्सो आपत्तियो। भेसज्जक्खन्धकेपि समन्ता द्वङ्गुले थुल्लच्चयं, भोज्जयागुया पाचित्तियं, सेसेसु दुक्कटन्ति एवं तिस्सो आपत्तियो।&lt;br&gt;&#xA;कथिनं केवलं पञ्ञत्तिमेव, नत्थि तत्थ आपत्ति। चीवरसंयुत्ते कुसचीरवाकचीरेसु थुल्लच्चयं, अतिरेकचीवरे निस्सग्गियं, सेसेसु दुक्कटन्ति इमा तिस्सो आपत्तियो।&lt;br&gt;&#xA;चम्पेय्यके एका दुक्कटापत्तियेव। कोसम्बक-कम्मक्खन्धक-पारिवासिकसमुच्चयक्खन्धकेसुपि एका दुक्कटापत्तियेव।&lt;br&gt;&#xA;समथक्खन्धके छन्ददायको खिय्यति, खिय्यनकं पाचित्तियं, सेसेसु दुक्कटन्ति इमा द्वे आपत्तियो। खुद्दकवत्थुके अत्तनो अङ्गजातं छिन्दति, थुल्लच्चयं, रोमट्ठे पाचित्तियं, सेसेसु दुक्कटन्ति इमा तिस्सो आपत्तियो। सेनासनक्खन्धके गरुभण्डविस्सज्जने थुल्लच्चयं, सङ्घिका विहारा निक्कड्ढने पाचित्तियं, सेसेसु दुक्कटन्ति इमा तिस्सो आपत्तियो।&lt;br&gt;&#xA;सङ्घभेदेभेदकानुवत्तकानं थुल्लच्चयं, गणभोजने पाचित्तियन्ति इमा द्वे आपत्तियो। समाचारं पुच्छिस्सन्ति वुत्ते वत्तक्खन्धके एका दुक्कटापत्तियेव। सा सब्बवत्तेसु अनादरियेन होति। तथा पातिमोक्खट्ठपने। भिक्खुनिक्खन्धके अप्पवारणाय पाचित्तियं, सेसेसु दुक्कटन्ति द्वे आपत्तियो। पञ्चसतिकसत्तसतिकेसु केवलं धम्मो सङ्गहं आरोपितो, नत्थि तत्थ आपत्तीति।&lt;br&gt;&#xA;खन्धकपुच्छावारवण्णना निट्ठिता।&lt;/p&gt;</description>
    </item>
    <item>
      <title>०४ एकुत्तरिकनयो</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/04_ekuttarikanayo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/04_ekuttarikanayo/</guid>
      <description>&lt;p&gt;एकुत्तरिकनयो&lt;/p&gt;&#xA;&lt;h2 id=&#34;एककवरवणणन&#34;&gt;एककवारवण्णना&lt;/h2&gt;&#xA;&lt;p&gt;३२१. आपत्तिकरा धम्मा जानितब्बातिआदिम्हि एकुत्तरिकनये आपत्तिकरा धम्मा नाम छ आपत्तिसमुट्ठानानि। एतेसञ्हि वसेन पुग्गलो आपत्तिं आपज्जति, तस्मा ‘‘आपत्तिकरा’’ति वुत्ता। अनापत्तिकरा नाम सत्त समथा। आपत्ति जानितब्बाति तस्मिं तस्मिं सिक्खापदे च विभङ्गे च वुत्ता आपत्ति जानितब्बा। अनापत्तीति ‘‘अनापत्ति भिक्खु असादियन्तस्सा’’तिआदिना नयेन अनापत्ति जानितब्बा। लहुकाति लहुकेन विनयकम्मेन विसुज्झनतो पञ्चविधा आपत्ति। गरुकाति गरुकेन विनयकम्मेन विसुज्झनतो सङ्घादिसेसा आपत्ति। केनचि आकारेन अनापत्तिभावं उपनेतुं असक्कुणेय्यतो पाराजिकापत्ति च। सावसेसाति ठपेत्वा पाराजिकं सेसा। अनवसेसाति पाराजिकापत्ति। द्वे आपत्तिक्खन्धा दुट्ठुल्ला; अवसेसा अदुट्ठुल्ला। सप्पटिकम्मदुकं सावसेसदुकसदिसम्। देसनागामिनिदुकं लहुकदुकसङ्गहितम्।&lt;br&gt;&#xA;अन्तरायिकाति सत्तपि आपत्तियो सञ्चिच्च वीतिक्कन्ता सग्गन्तरायञ्चेव मोक्खन्तरायञ्च करोन्तीति अन्तरायिका। अजानन्तेन वीतिक्कन्ता पन पण्णत्तिवज्जापत्ति नेव सग्गन्तरायं न मोक्खन्तरायं करोतीति अनन्तरायिका। अन्तरायिकं आपन्नस्सापि देसनागामिनिं देसेत्वा वुट्ठानगामिनितो वुट्ठाय सुद्धिपत्तस्स सामणेरभूमियं ठितस्स च अवारितो सग्गमोक्खमग्गोति। सावज्जपञ्ञत्तीति लोकवज्जा। अनवज्जपञ्ञत्तीति पण्णत्तिवज्जा। किरियतो समुट्ठिता नाम यं करोन्तो आपज्जति पाराजिकापत्ति विय। अकिरियतोति यं अकरोन्तो आपज्जति, चीवरअनधिट्ठानापत्ति विय। किरियाकिरियतोति यं करोन्तो च अकरोन्तो च आपज्जति, कुटिकारापत्ति विय।&lt;br&gt;&#xA;पुब्बापत्तीति पठमं आपन्नापत्ति। अपरापत्तीति पारिवासिकादीहि पच्छा आपन्नापत्ति। पुब्बापत्तीनं अन्तरापत्ति नाम मूलविसुद्धिया अन्तरापत्ति। अपरापत्तीनं अन्तरापत्ति नाम अग्घविसुद्धिया अन्तरापत्ति। कुरुन्दियं पन ‘‘पुब्बापत्ति नाम पठमं आपन्ना। अपरापत्ति नाम मानत्तारहकाले आपन्ना। पुब्बापत्तीनं अन्तरापत्ति नाम परिवासे आपन्ना। अपरापत्तीनं अन्तरापत्ति नाम मानत्तचारे आपन्ना’’ति वुत्तम्। इदम्पि एकेन परियायेन युज्जति।&lt;br&gt;&#xA;देसिता गणनूपगा नाम या धुरनिक्खेपं कत्वा पुन न आपज्जिस्सामीति देसिता होति। अगणनूपगा नाम या धुरनिक्खेपं अकत्वा सउस्साहेनेव चित्तेन अपरिसुद्धेन देसिता होति। अयञ्हि देसितापि देसितगणनं न उपेति। अट्ठमे वत्थुस्मिं भिक्खुनिया पाराजिकमेव होति। पञ्ञत्ति जानितब्बातिआदीसु नवसु पदेसु पठमपाराजिकपुच्छाय वुत्तनयेनेव विनिच्छयो वेदितब्बो।&lt;br&gt;&#xA;थुल्लवज्जाति थुल्लदोसे पञ्ञत्ता गरुकापत्ति। अथुल्लवज्जाति लहुकापत्ति। गिहिपटिसंयुत्ताति सुधम्मत्थेरस्स आपत्ति, या च धम्मिकस्स पटिस्सवस्स असच्चापने आपत्ति, अवसेसा न गिहिपटिसंयुत्ता। पञ्चानन्तरियकम्मापत्ति नियता, सेसा अनियता। आदिकरोति सुदिन्नत्थेरादि आदिकम्मिको। अनादिकरोति मक्कटिसमणादि अनुपञ्ञत्तिकारको। अधिच्चापत्तिको नाम यो कदाचि करहचि आपत्तिं आपज्जति। अभिण्हापत्तिको नाम यो निच्चं आपज्जति।&lt;br&gt;&#xA;चोदको नाम यो वत्थुना वा आपत्तिया वा परं चोदेति। यो पन एवं चोदितो अयं चुदितको नाम। पञ्चदससु धम्मेसु अप्पतिट्ठहित्वा अभूतेन वत्थुना चोदेन्तो अधम्मचोदको नाम, तेन तथा चोदितो अधम्मचुदितको नाम। विपरियायेन धम्मचोदकचुदितका वेदितब्बा। मिच्छत्तनियतेहि वा सम्मत्तनियतेहि वा धम्मेहि समन्नागतो नियतो, विपरीतो अनियतो।&lt;br&gt;&#xA;सावका भब्बापत्तिका नाम, बुद्धा च पच्चेकबुद्धा च अभब्बापत्तिका नाम। उक्खेपनीयकम्मकतो उक्खित्तको नाम, अवसेसचतुब्बिधतज्जनीयादिकम्मकतो अनुक्खित्तको नाम। अयञ्हि उपोसथं वा पवारणं वा धम्मपरिभोगं वा आमिसपरिभोगं वा न कोपेति। ‘‘मेत्तियं भिक्खुनिं नासेथ, दूसको नासेतब्बो, कण्टको समणुद्देसो नासेतब्बो’’ति एवं लिङ्गदण्डकम्म-संवासनासनाहि नासितब्बो नासितको नाम। सेसा सब्बे अनासितका। येन सद्धिं उपोसथादिको संवासो अत्थि, अयं समानसंवासको, इतरो नानासंवासको । सो कम्मनानासंवासको लद्धिनानासंवासकोति दुविधो होति। ठपनं जानितब्बन्ति ‘‘एकं भिक्खवे अधम्मिकं पातिमोक्खट्ठपन’’न्तिआदिना नयेन वुत्तं पातिमोक्खट्ठपनं जानितब्बन्ति अत्थो।&lt;br&gt;&#xA;एककवारवण्णना निट्ठिता।&lt;/p&gt;</description>
    </item>
    <item>
      <title>०५ उपोसथादिपुच्छाविस्सज्जना</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/05_uposathAdipuchChAvissajjanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/05_uposathAdipuchChAvissajjanA/</guid>
      <description>&lt;p&gt;उपोसथादिपुच्छाविस्सज्जना&lt;br&gt;&#xA;३३२. ‘‘उपोसथकम्मस्स को आदी’’तिआदीनं पुच्छानं विस्सज्जने सामग्गी आदीति ‘‘उपोसथं करिस्सामा’’ति सीमं सोधेत्वा छन्दपारिसुद्धिं आहरित्वा सन्निपतितानं कायसामग्गी आदि। किरिया मज्झेति पुब्बकिच्चं कत्वा पातिमोक्खओसारणकिरिया मज्झे। निट्ठानं परियोसानन्ति ‘‘तत्थ सब्बेहेव समग्गेहि सम्मोदमानेहि अविवदमानेहि सिक्खितब्ब’’न्ति इदं पातिमोक्खनिट्ठानं परियोसानम्। पवारणाकम्मस्स सामग्गी आदीति ‘‘पवारणं करिस्सामा’’ति सीमं सोधेत्वा छन्दपवारणं आहरित्वा सन्निपतितानं कायसामग्गी आदि। किरिया मज्झेति पवारणाञत्ति च पवारणाकथा च मज्झे, सङ्घनवकस्स ‘‘पस्सन्तो पटिकरिस्सामी’’ति वचनं परियोसानम्। तज्जनीयकम्मादीसु वत्थु नाम येन वत्थुना कम्मारहो होति, तं वत्थु। पुग्गलोति येन तं वत्थु कतं, सो पुग्गलो। कम्मवाचा परियोसानन्ति ‘‘कतं सङ्घेन इत्थन्नामस्स भिक्खुनो तज्जनीयकम्मं, खमति सङ्घस्स, तस्मा तुण्ही, एवमेतं धारयामी’’ति एवं तस्सा तस्सा कम्मवाचाय अवसानवचनं परियोसानम्। सेसं सब्बत्थ उत्तानमेवाति&lt;br&gt;&#xA;उपोसथादिपुच्छाविस्सज्जनावण्णना निट्ठिता।&lt;/p&gt;</description>
    </item>
    <item>
      <title>०६ पठमगाथासङ्गणिकम्</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/06_paThamagAthAsangaNikam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/06_paThamagAthAsangaNikam/</guid>
      <description>&lt;p&gt;पठमगाथासङ्गणिकम्&lt;/p&gt;&#xA;&lt;h2 id=&#34;सततनगरस-पञञततसकखपदवणणन&#34;&gt;सत्तनगरेसु पञ्ञत्तसिक्खापदवण्णना&lt;/h2&gt;&#xA;&lt;p&gt;३३५. एकंसं चीवरं कत्वाति एकस्मिं अंसकूटे चीवरं कत्वा; साधुकं उत्तरासङ्गं कत्वाति अत्थो। पग्गण्हित्वान अञ्जलिन्ति दसनखसमोधानसमुज्जलं अञ्जलिं उक्खिपित्वा। आसीसमानरूपो वाति पच्चासीसमानरूपो विय। किस्स त्वं इध मागतोति केन कारणेन किमत्थं पत्थयमानो त्वं इध आगतो। को एवमाह? सम्मासम्बुद्धो। कं एवमाह? आयस्मन्तं उपालिम्। इति आयस्मा उपालि भगवन्तं उपसङ्कमित्वा ‘‘द्वीसु विनयेसू’’ति इमं गाथं पुच्छि। अथस्स भगवा ‘‘भद्दको ते उम्मङ्गो’’तिआदीनि वत्वा तं विस्सज्जेसि। एस नयो सब्बत्थ। इति इमे सब्बपञ्हे बुद्धकाले उपालित्थेरो पुच्छि। भगवा ब्याकासि। सङ्गीतिकाले पन महाकस्सपत्थेरो पुच्छि। उपालित्थेरो ब्याकासि।&lt;br&gt;&#xA;तत्थ भद्दको ते उम्मङ्गोति भद्दका ते पञ्हा; पञ्हा हि अविज्जन्धकारतो उम्मुज्जित्वा ठितत्ता ‘‘उम्मङ्गो’’ति वुच्चति। तग्घाति कारणत्थे निपातो। यस्मा मं पुच्छसि, तस्मा ते अहमक्खिस्सन्ति अत्थो। सम्पटिच्छनत्थे वा, ‘‘तग्घा’’ति हि इमिना वचनं सम्पटिच्छित्वा अक्खिस्सन्ति आह। ‘‘समादहित्वा विसिब्बेन्ति, सामिसेन, ससित्थक’’न्ति इमानि तीणियेव सिक्खापदानि भग्गेसु पञ्ञत्तानि।&lt;/p&gt;</description>
    </item>
    <item>
      <title>०७ अधिकरणभेदम्</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/07_adhikaraNabhedam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/07_adhikaraNabhedam/</guid>
      <description>&lt;p&gt;अधिकरणभेदम्&lt;/p&gt;&#xA;&lt;h2 id=&#34;उककटनभददवणणन&#34;&gt;उक्कोटनभेदादिवण्णना&lt;/h2&gt;&#xA;&lt;p&gt;३४०. अधिकरणभेदे इमे दस उक्कोटाति अधिकरणानं उक्कोटेत्वा पुन अधिकरणउक्कोटेन समथानं उक्कोटं दस्सेतुं ‘‘विवादाधिकरणं उक्कोटेन्तो कति समथे उक्कोटेती’’तिआदिमाह। तत्थ विवादाधिकरणं उक्कोटेन्तो द्वे समथे उक्कोटेतीति सम्मुखाविनयञ्च येभुय्यसिकञ्च इमे द्वे उक्कोटेति, पटिसेधेति; पटिक्कोसतीति अत्थो। अनुवादाधिकरणं उक्कोटेन्तो चत्तारोति सम्मुखाविनयं, सतिविनयं, अमूळ्हविनयं, तस्सपापियसिकन्ति इमे चत्तारो समथे उक्कोटेति। आपत्ताधिकरणं उक्कोटेन्तो तयोति सम्मुखाविनयं, पटिञ्ञातकरणं, तिणवत्थारकन्ति इमे तयो समथे उक्कोटेति। किच्चाधिकरणं उक्कोटेन्तो एकन्ति सम्मुखाविनयं इमं एकं समथं उक्कोटेति।&lt;br&gt;&#xA;३४१. कति उक्कोटातिआदिपुच्छानं विस्सज्जने पन द्वादससु उक्कोटेसु अकतं कम्मन्तिआदयो ताव तयो उक्कोटा विसेसतो दुतिये अनुवादाधिकरणे लब्भन्ति। अनिहतं कम्मन्तिआदयो तयो पठमे विवादाधिकरणे लब्भन्ति। अविनिच्छितन्तिआदयो तयो ततिये आपत्ताधिकरणे लब्भन्ति। अवूपसन्तन्तिआदयो तयो चतुत्थे किच्चाधिकरणे लब्भन्ति; अपिच द्वादसापि च एकेकस्मिं अधिकरणे लब्भन्तियेव।&lt;br&gt;&#xA;तत्थजातकं अधिकरणं उक्कोटेतीति यस्मिं विहारे ‘‘मय्हं इमिना पत्तो गहितो, चीवरं गहित’’न्तिआदिना नयेन पत्तचीवरादीनं अत्थाय अधिकरणं उप्पन्नं होति, तस्मिंयेव च नं विहारे आवासिका सन्निपतित्वा ‘‘अलं आवुसो’’ति अत्तपच्चत्थिके सञ्ञापेत्वा पाळिमुत्तकविनिच्छयेनेव वूपसमेन्ति, इदं तत्थजातकं अधिकरणं नाम। येनापि विनिच्छयेन समितं, सोपि एको समथोयेव। इमं उक्कोटेन्तस्सापि पाचित्तियम्।&lt;br&gt;&#xA;तत्थजातकं वूपसन्तन्ति सचे पन तं अधिकरणं नेवासिका वूपसमेतुं न सक्कोन्ति, अथञ्ञो विनयधरो आगन्त्वा ‘‘किं आवुसो इमस्मिं विहारे उपोसथो वा पवारणा वा ठिता’’ति पुच्छति, तेहि च तस्मिं कारणे कथिते तं अधिकरणं खन्धकतो च परिवारतो च सुत्तेन विनिच्छिनित्वा वूपसमेति, इदं तत्थजातकं वूपसन्तं नाम अधिकरणम्। एतं उक्कोटेन्तस्सापि पाचित्तियमेव।&lt;br&gt;&#xA;अन्तरामग्गेति ते अत्तपच्चत्थिका ‘‘न मयं एतस्स विनिच्छये तिट्ठाम, नायं विनये कुसलो, असुकस्मिं नाम गामे विनयधरा थेरा वसन्ति, तत्थ गन्त्वा विनिच्छिनिस्सामा’’ति गच्छन्ता अन्तरामग्गेयेव कारणं सल्लक्खेत्वा अञ्ञमञ्ञं वा सञ्ञापेन्ति, अञ्ञे वा ते भिक्खू निज्झापेन्ति, इदम्पि वूपसन्तमेव होति। एवं वूपसन्तं अन्तरामग्गे अधिकरणं उक्कोटेति यो, तस्सापि पाचित्तियमेव।&lt;br&gt;&#xA;अन्तरामग्गे वूपसन्तन्ति न हेव खो पन अञ्ञमञ्ञं सञ्ञत्तिया वा सभागभिक्खुनिज्झापनेन वा वूपसन्तं होति; अपिच खो पटिपथं आगच्छन्तो एको विनयधरो दिस्वा ‘‘कत्थ आवुसो गच्छथा’’ति पुच्छित्वा ‘‘असुकं नाम गामं, इमिना नाम कारणेना’’ति वुत्ते ‘‘अलं, आवुसो, किं तत्थ गतेना’’ति तत्थेव धम्मेन विनयेन तं अधिकरणं वूपसमेति, इदं अन्तरामग्गे वूपसन्तं नाम। एतं उक्कोटेन्तस्सापि पाचित्तियमेव।&lt;br&gt;&#xA;तत्थ गतन्ति सचे पन ‘‘अलं, आवुसो, किं तत्थ गतेना’’ति वुच्चमानापि ‘‘मयं तत्थेव गन्त्वा विनिच्छयं पापेस्सामा’’ति विनयधरस्स वचनं अनादियित्वा गच्छन्तियेव, गन्त्वा सभागानं भिक्खूनं एतमत्थं आरोचेन्ति। सभागा भिक्खू ‘‘अलं, आवुसो, सङ्घसन्निपातं नाम गरुक’’न्ति तत्थेव निसीदापेत्वा विनिच्छिनित्वा सञ्ञापेन्ति, इदम्पि वूपसन्तमेव होति। एवं वूपसन्तं तत्थ गतं अधिकरणं उक्कोटेति यो, तस्सापि पाचित्तियमेव।&lt;br&gt;&#xA;तत्थ गतं वूपसन्तन्ति न हेव खो पन सभागभिक्खूनं सञ्ञत्तिया वूपसन्तं होति; अपिच खो सङ्घं सन्निपातेत्वा आरोचितं सङ्घमज्झे विनयधरा वूपसमेन्ति, इदं तत्थ गतं वूपसन्तं नाम। एतं उक्कोटेन्तस्सापि पाचित्तियमेव।&lt;br&gt;&#xA;सतिविनयन्ति खीणासवस्स दिन्नं सतिविनयं उक्कोटेति, पाचित्तियमेव। उम्मत्तकस्स दिन्ने अमूळ्हविनये पापुस्सन्नस्स दिन्नाय तस्सपापियसिकायपि एसेव नयो।&lt;br&gt;&#xA;तिणवत्थारकं उक्कोटेतीति सङ्घेन तिणवत्थारकसमथेन वूपसमिते अधिकरणे ‘‘आपत्ति नाम एकं भिक्खुं उपसङ्कमित्वा उक्कुटिकं निसीदित्वा अञ्जलिं पग्गहेत्वा देसियमाना वुट्ठाति, यं पनेतं निद्दायन्तस्सापि आपत्तिवुट्ठानं नाम, एतं मय्हं न खमती’’ति एवं वदन्तोपि तिणवत्थारकं उक्कोटेति नाम, तस्सापि पाचित्तियमेव।&lt;br&gt;&#xA;छन्दागतिं गच्छन्तो अधिकरणं उक्कोटेतीति विनयधरो हुत्वा अत्तनो उपज्झायादीनं अत्थाय ‘‘अधम्मं धम्मो’’तिआदीनि दीपेत्वा पुब्बे विनिच्छितं अधिकरणं द्वादससु उक्कोटेसु येन केनचि उक्कोटेन्तो छन्दागतिं गच्छन्तो अधिकरणं उक्कोटेति नाम। द्वीसु पन अत्तपच्चत्थिकेसु एकस्मिं ‘‘अनत्थं मे अचरी’’तिआदिना नयेन समुप्पन्नाघातो, तस्स पराजयं आरोपनत्थं ‘‘अधम्मं धम्मो’’तिआदीनि दीपेत्वा पुब्बे विनिच्छितं अधिकरणं द्वादससु उक्कोटेसु येन केनचि उक्कोटेन्तो दोसागतिं गच्छन्तो अधिकरणं उक्कोटेति नाम। मन्दो पन मोमूहो मोमूहत्ता एव ‘‘अधम्मं धम्मो’’तिआदीनि दीपेत्वा वुत्तनयेनेव उक्कोटेन्तो मोहागतिं गच्छन्तो अधिकरणं उक्कोटेति नाम। सचे पन द्वीसु अत्तपच्चत्थिकेसु एको विसमानि कायकम्मादीनि गहनमिच्छादिट्ठिं बलवन्ते च पक्खन्तरिये अभिञ्ञाते भिक्खू निस्सितत्ता विसमनिस्सितो गहननिस्सितो बलवनिस्सितो च होति, तस्स भयेन ‘‘अयं मे जीवितन्तरायं वा ब्रह्मचरियन्तरायं वा करेय्या’’ति ‘‘अधम्मं धम्मो’’तिआदीनि दीपेत्वा वुत्तनयेनेव उक्कोटेन्तो भयागतिं गच्छन्तो अधिकरणं उक्कोटेति नाम।&lt;br&gt;&#xA;तदहुपसम्पन्नोति एको सामणेरो ब्यत्तो होति बहुस्सुतो, सो विनिच्छये पराजयं पत्वा मङ्कुभूते भिक्खू दिस्वा पुच्छति ‘‘कस्मा मङ्कुभूतात्था’’ति? ते तस्स तं अधिकरणं आरोचेन्ति। सो ते एवं वदेति ‘‘होतु, भन्ते, मं उपसम्पादेथ, अहं तं अधिकरणं वूपसमेस्सामी’’ति । ते तं उपसम्पादेन्ति। सो दुतियदिवसे भेरिं पहरित्वा सङ्घं सन्निपातेति। ततो भिक्खूहि ‘‘केन सङ्घो सन्निपातितो’’ति वुत्ते ‘‘मया’’ति वदति। ‘‘कस्मा सन्निपातितो’’ति? ‘‘हिय्यो अधिकरणं दुब्बिनिच्छितं, तमहं विनिच्छिनिस्सामी’’ति। ‘‘त्वं पन हिय्यो कुहिं गतो’’ति? ‘‘अनुपसम्पन्नोम्हि, भन्ते, अज्ज पन उपसम्पन्नोम्ही’’ति। सो वत्तब्बो ‘‘इदं आवुसो तुम्हादिसानं भगवता सिक्खापदं पञ्ञत्तं, ‘तदहुपसम्पन्नो उक्कोटेति, उक्कोटनकं पाचित्तिय’न्ति, गच्छ आपत्तिं देसेही’’ति। आगन्तुकेपि एसेव नयो।&lt;br&gt;&#xA;कारकोति एकं सङ्घेन सद्धिं अधिकरणं विनिच्छिनित्वा परिवेणगतं पराजिता भिक्खू वदन्ति ‘‘किस्स, भन्ते, तुम्हेहि एवं विनिच्छितं अधिकरणं, ननु एवं विनिच्छिनितब्ब’’न्ति। सो ‘‘कस्मा पठमंयेव एवं न वदित्था’’ति तं अधिकरणं उक्कोटेति। एवं यो कारको उक्कोटेति, तस्सापि उक्कोटनकं पाचित्तियम्। छन्ददायकोति एको अधिकरणविनिच्छये छन्दं दत्वा सभागे भिक्खू पराजयं पत्वा आगते मङ्कुभूते दिस्वा ‘‘स्वे दानि अहं विनिच्छिनिस्सामी’’ति सङ्घं सन्निपातेत्वा ‘‘कस्मा सन्निपातेसी’’ति वुत्ते ‘‘हिय्यो अधिकरणं दुब्बिनिच्छितं, तमहं अज्ज विनिच्छिनिस्सामी’’ति। ‘‘हिय्यो पन त्वं कत्थ गतो’’ति। ‘‘छन्दं दत्वा निसिन्नोम्ही’’ति। सो वत्तब्बो ‘‘इदं आवुसो तुम्हादिसानं भगवता सिक्खापदं पञ्ञत्तं, ‘छन्ददायको उक्कोटेति, उक्कोटनकं पाचित्तिय’न्ति, गच्छ आपत्तिं देसेही’’ति।&lt;/p&gt;</description>
    </item>
    <item>
      <title>०८ दुतियगाथासङ्गणिकम्</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/08_dutiyagAthAsangaNikam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/08_dutiyagAthAsangaNikam/</guid>
      <description>&lt;p&gt;दुतियगाथासङ्गणिकम्&lt;/p&gt;&#xA;&lt;h2 id=&#34;चदनदपचछवससजजनवणणन&#34;&gt;चोदनादिपुच्छाविस्सज्जनावण्णना&lt;/h2&gt;&#xA;&lt;p&gt;३५९. दुतियगाथासङ्गणियं चोदनाति वत्थुञ्च आपत्तिञ्च दस्सेत्वा चोदना। सारणाति दोससारणा। सङ्घो किमत्थायाति सङ्घसन्निपातो किमत्थाय। मतिकम्मं पन किस्स कारणाति मतिकम्मं वुच्चति मन्तग्गहणं; तं किस्स कारणाति अत्थो।&lt;br&gt;&#xA;चोदना सारणत्थायाति वुत्तप्पकारा चोदना, तेन चुदितकपुग्गलेन चोदकदोससारणत्थाय। निग्गहत्थाय सारणाति दोससारणा पन तस्स पुग्गलस्स निग्गहत्थाय। सङ्घो परिग्गहत्थायाति तत्थ सन्निपतितो सङ्घो विनिच्छयपरिग्गहणत्थाय; धम्माधम्मं तुलनत्थाय सुविनिच्छितदुब्बिनिच्छितं जाननत्थायाति अत्थो। मतिकम्मं पन पाटियेक्कन्ति सुत्तन्तिकत्थेरानञ्च विनयधरत्थेरानञ्च मन्तग्गहणं पाटेक्कं पाटेक्कं विनिच्छयसन्निट्ठापनत्थम्।&lt;br&gt;&#xA;मा खो पटिघन्ति चुदितके वा चोदके वा कोपं मा जनयि। सचे अनुविज्जको तुवन्ति सचे त्वं सङ्घमज्झे ओतिण्णं अधिकरणं विनिच्छितुं निसिन्नो विनयधरो।&lt;br&gt;&#xA;विग्गाहिकन्ति ‘‘न त्वं इमं धम्मविनयं आजानासी’’तिआदिनयप्पवत्तम्। अनत्थसंहितन्ति या अनत्थं जनयति, परिसं खोभेत्वा उट्ठापेति, एवरूपिं कथं मा अभणि। सुत्ते विनये वातिआदीसु सुत्तं नाम उभतोविभङ्गो। विनयो नाम खन्धको। अनुलोमो नाम परिवारो। पञ्ञत्तं नाम सकलं विनयपिटकम्। अनुलोमिकं नाम चत्तारो महापदेसा।&lt;br&gt;&#xA;अनुयोगवत्तं निसामयाति अनुयुञ्जनवत्तं निसामेहि। कुसलेन बुद्धिमता कतन्ति छेकेन पण्डितेन ञाणपारमिप्पत्तेन भगवता नीहरित्वा ठपितम्। सुवुत्तन्ति सुपञ्ञापितम्। सिक्खापदानुलोमिकन्ति सिक्खापदानं अनुलोमम्। अयं ताव पदत्थो, अयं पनेत्थ साधिप्पायसङ्खेपवण्णना – ‘‘सचे त्वं अनुविज्जको, मा सहसा भणि, मा अनत्थसंहितं विग्गाहिककथं भणि। यं पन कुसलेन बुद्धिमता लोकनाथेन एतेसु सुत्तादीसु अनुयोगवत्तं कथं सुपञ्ञत्तं सब्बसिक्खापदानं अनुलोमं, तं निसामय तं उपधारेही’’ति। गतिं न नासेन्तो सम्परायिकन्ति अत्तनो सम्पराये सुगतिनिब्बत्तिं अनासेन्तो अनुयोगवत्तं निसामय। यो हि तं अनिसामेत्वा अनुयुञ्जति, सो सम्परायिकं अत्तनो गतिं नासेति, तस्मा त्वं अनासेन्तो निसामयाति अत्थो। इदानि तं अनुयोगवत्तं दस्सेतुं हितेसीतिआदिमाह। तत्थ हितेसीति हितं एसन्तो गवेसन्तो; मेत्तञ्च मेत्तापुब्बभागञ्च उपट्ठपेत्वाति अत्थो। कालेनाति युत्तपत्तकालेन; अज्झेसितकालेयेव तव भारे कते अनुयुञ्जाति अत्थो।&lt;br&gt;&#xA;सहसा वोहारं मा पधारेसीति यो एतेसं सहसा वोहारो होति, सहसा भासितं, तं मा पधारेसि, मा गण्हित्थ।&lt;br&gt;&#xA;पटिञ्ञानुसन्धितेन कारयेति एत्थ अनुसन्धितन्ति कथानुसन्धि वुच्चति, तस्मा पटिञ्ञानुसन्धिना कारये; कथानुसन्धिं सल्लक्खेत्वा पटिञ्ञाय कारयेति अत्थो। अथ वा पटिञ्ञाय च अनुसन्धितेन च कारये, लज्जिं पटिञ्ञाय कारये; अलज्जिं वत्तानुसन्धिनाति अत्थो। तस्मा एव पटिञ्ञा लज्जीसूति गाथमाह। तत्थ वत्तानुसन्धितेन कारयेति वत्तानुसन्धिना कारये, या अस्स वत्तेन सद्धिं पटिञ्ञा सन्धियति, ताय पटिञ्ञाय कारयेति अत्थो।&lt;br&gt;&#xA;सञ्चिच्चाति जानन्तो आपज्जति। परिगूहतीति निगूहति न देसेति न वुट्ठाति।&lt;br&gt;&#xA;सा अहम्पि जानामीति यं तुम्हेहि वुत्तं, तं सच्चं, अहम्पि नं एवमेव जानामि। अञ्ञञ्च ताहन्ति अञ्ञञ्च तं अहं पुच्छामि।&lt;br&gt;&#xA;पुब्बापरं न जानातीति पुरेकथितञ्च पच्छाकथितञ्च न जानाति। अकोविदोति तस्मिं पुब्बापरे अकुसलो। अनुसन्धिवचनपथं न जानातीति कथानुसन्धिवचनं विनिच्छयानुसन्धिवचनञ्च न जानाति।&lt;br&gt;&#xA;सीलविपत्तिया चोदेतीति द्वीहि आपत्तिक्खन्धेहि चोदेति। आचारदिट्ठियाति आचारविपत्तिया चेव दिट्ठिविपत्तिया च। आचारविपत्तिया चोदेन्तो पञ्चहापत्तिक्खन्धेहि चोदेति, दिट्ठिविपत्तिया चोदेन्तो मिच्छादिट्ठिया चेव अन्तग्गाहिकदिट्ठिया च चोदेति। आजीवेनपि चोदेतीति आजीवहेतुपञ्ञत्तेहि छहि सिक्खापदेहि चोदेति। सेसं सब्बत्थ उत्तानमेवाति।&lt;br&gt;&#xA;दुतियगाथासङ्गणिकवण्णना निट्ठिता।&lt;/p&gt;</description>
    </item>
    <item>
      <title>०९ चोदनाकण्डम्</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/09_chodanAkaNDam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/09_chodanAkaNDam/</guid>
      <description>&lt;p&gt;चोदनाकण्डम्&lt;/p&gt;&#xA;&lt;h2 id=&#34;अनवजजककचचवणणन&#34;&gt;अनुविज्जककिच्चवण्णना&lt;/h2&gt;&#xA;&lt;p&gt;३६०-३६१. इदानि एवं उप्पन्नाय चोदनाय विनयधरेन कत्तब्बकिच्चं दस्सेतुं अनुविज्जकेनातिआदि आरद्धम्। तत्थ दिट्ठं दिट्ठेनाति गाथाय अयमत्थो – एकेनेको मातुगामेन सद्धिं एकट्ठानतो निक्खमन्तो वा पविसन्तो वा दिट्ठो, सो तं पाराजिकेन चोदेति, इतरो तस्स दस्सनं अनुजानाति। तं पन दस्सनं पटिच्च पाराजिकं न उपेति, न पटिजानाति। एवमेत्थ यं तेन दिट्ठं, तं तस्स ‘‘दिट्ठो मया’’ति इमिना दिट्ठवचनेन समेति। यस्मा पन इतरो तं दस्सनं पटिच्च दोसं न पटिजानाति, तस्मा असुद्धपरिसङ्कितो होति; अमूलकपरिसङ्कितोति अत्थो। तस्स पुग्गलस्स ‘‘सुद्धो अह’’न्ति पटिञ्ञाय तेन सद्धिं उपोसथो कातब्बो। सेसगाथाद्वयेपि एसेव नयो। सेसं सब्बत्थ उत्तानमेवाति।&lt;br&gt;&#xA;अनुविज्जककिच्चवण्णना निट्ठिता।&lt;/p&gt;</description>
    </item>
    <item>
      <title>१० चूळसङ्गामो</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/10_chULasangAmo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/10_chULasangAmo/</guid>
      <description>&lt;p&gt;चूळसङ्गामो&lt;/p&gt;&#xA;&lt;h2 id=&#34;अनवजजकसस-पटपततवणणन&#34;&gt;अनुविज्जकस्स पटिपत्तिवण्णना&lt;/h2&gt;&#xA;&lt;p&gt;३६५. चूळसङ्गामे सङ्गामावचरेन भिक्खुनाति सङ्गामो वुच्चति अधिकरणविनिच्छयत्थाय सङ्घसन्निपातो। तत्र हि अत्तपच्चत्थिका चेव सासनपच्चत्थिका च उद्धम्मं उब्बिनयं सत्थु सासनं दीपेन्ता समोसरन्ति वेसालिका वज्जिपुत्तका विय। यो भिक्खु तेसं पच्चत्थिकानं लद्धिं मद्दित्वा सकवाददीपनत्थाय तत्थ अवचरति, अज्झोगाहेत्वा विनिच्छयं पवत्तेति, सो सङ्गामावचरो नाम यसत्थेरो विय। तेन सङ्गामावचरेन भिक्खुना सङ्घं उपसङ्कमन्तेन नीचचित्तेन सङ्घो उपसङ्कमितब्बो। नीचचित्तेनाति मानद्धजं निपातेत्वा निहतमानचित्तेन। रजोहरणसमेनाति पादपुञ्छनसमेन; यथा रजोहरणस्स संकिलिट्ठे वा असंकिलिट्ठे वा पादे पुञ्छियमाने नेव रागो न दोसो; एवं इट्ठानिट्ठेसु अरज्जन्तेन अदुस्सन्तेनाति अत्थो। यथापतिरूपे आसनेति यथापतिरूपं आसनं ञत्वा अत्तनो पापुणनट्ठाने थेरानं भिक्खूनं पिट्ठिं अदस्सेत्वा निसीदितब्बम्। अनानाकथिकेनाति नानाविधं तं तं अनत्थकथं अकथेन्तेन। अतिरच्छानकथिकेनाति दिट्ठसुतमुतम्पि राजकथादिकं तिरच्छानकथं अकथेन्तेन। सामं वा धम्मो भासितब्बोति सङ्घसन्निपातट्ठाने कप्पियाकप्पियनिस्सिता वा रूपारूपपरिच्छेदसमथाचारविपस्सनाचारट्ठाननिसज्जवत्तादिनिस्सिता वा कथा धम्मो नाम। एवरूपो धम्मो सयं वा भासितब्बो, परो वा अज्झेसितब्बो। यो भिक्खु तथारूपिं कथं कथेतुं पहोति, सो वत्तब्बो – ‘‘आवुसो सङ्घमज्झम्हि पञ्हे उप्पन्ने त्वं कथेय्यासी’’ति। अरियो वा तुण्हीभावो नातिमञ्ञितब्बोति अरिया तुण्ही निसीदन्ता न बालपुथुज्जना विय निसीदन्ति। अञ्ञतरं कम्मट्ठानं गहेत्वाव निसीदन्ति। इति कम्मट्ठानमनसिकारवसेन तुण्हीभावो अरियो तुण्हीभावो नाम, सो नातिमञ्ञितब्बो, किं कम्मट्ठानानुयोगेनाति नावजानितब्बो; अत्तनो पतिरूपं कम्मट्ठानं गहेत्वाव निसीदितब्बन्ति अत्थो।&lt;br&gt;&#xA;न उपज्झायो पुच्छितब्बोति ‘‘को नामो तुय्हं उपज्झायो’’ति न पुच्छितब्बो। एस नयो सब्बत्थ। न जातीति ‘‘खत्तियजातियो त्वं ब्राह्मणजातियो’’ति एवं जाति न पुच्छितब्बा। न आगमोति ‘‘दीघभाणकोसि त्वं मज्झिमभाणको’’ति एवं आगमो न पुच्छितब्बो। कुलपदेसोति खत्तियकुलादिवसेनेव वेदितब्बो। अत्रस्स पेमं वा दोसो वाति अत्र पुग्गले एतेसं कारणानं अञ्ञतरवसेन पेमं वा भवेय्य दोसो वा।&lt;br&gt;&#xA;नो परिसकप्पिकेनाति परिसकप्पकेन परिसानुविधायकेन न भवितब्बं; यं परिसाय रुच्चति, तदेव चेतेत्वा कप्पेत्वा न कथेतब्बन्ति अत्थो। न हत्थमुद्दा दस्सेतब्बाति कथेतब्बे च अकथेतब्बे च सञ्ञाजननत्थं हत्थविकारो न कातब्बो।&lt;br&gt;&#xA;अत्थं अनुविधियन्तेनाति विनिच्छयपटिवेधमेव सल्लक्खेन्तेन ‘‘इदं सुत्तं उपलब्भति, इमस्मिं विनिच्छये इदं वक्खामी’’ति एवं परितुलयन्तेन निसीदितब्बन्ति अत्थो। न च आसना वुट्ठातब्बन्ति न आसना वुट्ठाय सन्निपातमण्डले विचरितब्बं, विनयधरे उट्ठिते सब्बा परिसा उट्ठहति। न वीतिहातब्बन्ति न विनिच्छयो हापेतब्बो। न कुम्मग्गो सेवितब्बोति न आपत्ति दीपेतब्बा। असाहसिकेन भवितब्बन्ति न सहसाकारिना भवितब्बं; सहसा दुरुत्तवचनं न कथेतब्बन्ति अत्थो। वचनक्खमेनाति दुरुत्तवाचं खमनसीलेन। हितपरिसक्किनाति हितेसिना हितगवेसिना करुणा च करुणापुब्बभागो च उपट्ठापेतब्बोति अयं पदद्वयेपि अधिप्पायो। अनसुरुत्तेनाति न असुरुत्तेन। असुरुत्तं वुच्चति विग्गाहिककथासङ्खातं असुन्दरवचनं; तं न कथेतब्बन्ति अत्थो। अत्ता परिग्गहेतब्बोति ‘‘विनिच्छिनितुं वूपसमेतुं सक्खिस्सामि नु खो नो’’ति एवं अत्ता परिग्गहेतब्बो; अत्तनो पमाणं जानितब्बन्ति अत्थो। परो परिग्गहेतब्बोति ‘‘लज्जिया नु खो अयं परिसा, सक्का सञ्ञापेतुं उदाहु नो’’ति एवं परो परिग्गहेतब्बो।&lt;br&gt;&#xA;चोदको परिग्गहेतब्बोति ‘‘धम्मचोदको नु खो नो’’ति एवं परिग्गहेतब्बो। चुदितको परिग्गहेतब्बोति ‘‘धम्मचुदितको नु खो नो’’ति एवं परिग्गहेतब्बो। अधम्मचोदको परिग्गहेतब्बोति तस्स पमाणं जानितब्बम्। सेसेसुपि एसेव नयो। वुत्तं अहापेन्तेनाति चोदकचुदितकेहि वुत्तवचनं अहापेन्तेन। अवुत्तं अपकासेन्तेनाति अनोसटं वत्थुं अप्पकासेन्तेन। मन्दो हासेतब्बोति मन्दो मोमूहो पग्गण्हितब्बो, ‘‘ननु त्वं कुलपुत्तो’’ति उत्तेजेत्वा अनुयोगवत्तं कथापेत्वा तस्स अनुयोगो गण्हितब्बो। भीरू अस्सासेतब्बोति यस्स सङ्घमज्झं वा गणमज्झं वा अनोसटपुब्बत्ता सारज्जं उप्पज्जति, तादिसो ‘‘मा भायि, विस्सट्ठो कथेहि, मयं ते उपत्थम्भा भविस्सामा’’ति वत्वापि अनुयोगवत्तं कथापेतब्बो। चण्डो निसेधेतब्बोति अपसादेतब्बो तज्जेतब्बो। असुचि विभावेतब्बोति अलज्जिं पकासेत्वा आपत्तिं देसापेतब्बो। उजुमद्दवेनाति यो भिक्खु उजु सीलवा कायवङ्कादिरहितो, सो मद्दवेनेव उपचरितब्बो। धम्मेसु च पुग्गलेसु चाति एत्थ यो धम्मगरुको होति न पुग्गलगरुको, अयमेव धम्मेसु च पुग्गलेसु च मज्झत्तोति वेदितब्बो।&lt;br&gt;&#xA;३६६. सुत्तं संसन्दनत्थायातिआदीसु तेन च पन एवं सब्रह्मचारीनं पियमनापगरुभावनीयेन अनुविज्जकेन समुदाहटेसु सुत्तादीसु सुत्तं संसन्दनत्थाय; आपत्तानापत्तीनं संसन्दनत्थन्ति वेदितब्बम्। ओपम्मं निदस्सनत्थायाति ओपम्मं अत्थदस्सनत्थाय। अत्थो विञ्ञापनत्थायाति अत्थो जानापनत्थाय। पटिपुच्छा ठपनत्थायाति पुच्छा पुग्गलस्स ठपनत्थाय। ओकासकम्मं चोदनत्थायाति वत्थुना वा आपत्तिया वा चोदनत्थाय। चोदना सारणत्थायाति दोसादोसं सरापनत्थाय। सारणा सवचनीयत्थायाति दोसादोससारणा सवचनीयकरणत्थाय। सवचनीयं पलिबोधत्थायाति सवचनीयं ‘‘इमम्हा आवासा परं मा पक्कमी’’ति एवं पलिबोधत्थाय। पलिबोधो विनिच्छयत्थायाति विनिच्छयं पापनत्थाय। विनिच्छयो सन्तीरणत्थायाति दोसादोसं सन्तीरणत्थाय तुलनत्थाय। सन्तीरणं ठानाट्ठानगमनत्थायाति आपत्तिअनापत्तिगरुकलहुकापत्तिजाननत्थाय । सङ्घो सम्परिग्गहसम्पटिच्छनत्थायाति विनिच्छयसम्पटिग्गहणत्थाय च; सुविनिच्छितदुब्बिनिच्छितभावजाननत्थाय चाति अत्थो। पच्चेकट्ठायिनो अविसंवादकट्ठायिनोति इस्सरियाधिपच्चजेट्ठकट्ठाने च अविसंवादकट्ठाने च ठिता; न ते अपसादेतब्बाति अत्थो।&lt;br&gt;&#xA;इदानि ये मन्दा मन्दबुद्धिनो एवं वदेय्युं ‘‘विनयो नाम किमत्थाया’’ति तेसं वचनोकासपिदहनत्थमत्तं दस्सेतुं विनयो संवरत्थायातिआदिमाह। तत्थ विनयो संवरत्थायाति सकलापि विनयपञ्ञत्ति कायवचीद्वारसंवरत्थाय। आजीवविसुद्धिपरियोसानस्स सीलस्स उपनिस्सयो होति; पच्चयो होतीति अत्थो। एस नयो सब्बत्थ। अपिचेत्थ अविप्पटिसारोति पापपुञ्ञानं कताकतवसेन चित्तविप्पटिसाराभावो। पामुज्जन्ति दुब्बला तरुणपीति। पीतीति बलवा बहलपीति। पस्सद्धीति कायचित्तदरथपटिप्पस्सद्धि। सुखन्ति कायिकचेतसिकसुखम्। तञ्हि दुविधम्पि समाधिस्स उपनिस्सयपच्चयो होति। समाधीति चित्तेकग्गता। यथाभूतञाणदस्सनन्ति तरुणविपस्सना; उदयब्बयञाणस्सेतं अधिवचनम्। चित्तेकग्गता हि तरुणविपस्सनाय उपनिस्सयपच्चयो होति। निब्बिदाति सिखापत्ता वुट्ठानगामिनिबलवविपस्सना। विरागोति अरियमग्गो। विमुत्तीति अरहत्तफलम्। चतुब्बिधोपि हि अरियमग्गो अरहत्तफलस्स उपनिस्सयपच्चयो होति। विमुत्तिञाणदस्सनन्ति पच्चवेक्खणाञाणम्। विमुत्तिञाणदस्सनं अनुपादापरिनिब्बानत्थायाति अपच्चयपरिनिब्बानत्थाय। अपच्चयपरिनिब्बानस्स हि तं पच्चयो होति, तस्मिं अनुप्पत्ते अवस्सं परिनिब्बायितब्बतोति। एतदत्था कथाति अयं विनयकथा नाम एतदत्था। मन्तनाति विनयमन्तना एव। उपनिसाति अयं ‘‘विनयो संवरत्थाया’’तिआदिका परम्परपच्चयतापि एतदत्थाय। सोतावधानन्ति इमिस्सा परम्परपच्चयकथाय सोतावधानम्। इमं कथं सुत्वा यं उप्पज्जति ञाणं, तम्पि एतदत्थाय। यदिदं अनुपादा चित्तस्स विमोक्खोति यो अयं चतूहि उपादानेहि अनुपादियित्वा चित्तस्स अरहत्तफलसङ्खातो विमोक्खो, सोपि एतदत्थाय; अपच्चयपरिनिब्बानत्थाय एवाति अत्थो।&lt;br&gt;&#xA;३६७. अनुयोगवत्तगाथासु पठमगाथा वुत्तत्था एव।&lt;br&gt;&#xA;वत्थुं विपत्तिं आपत्तिं, निदानं आकारअकोविदो पुब्बापरं न जानातीति ‘‘वत्थु’’न्तिआदीनि ‘‘न जानाती’’ति पदेन सम्बन्धो। ‘‘अकोविदो’’ति पदस्स ‘‘स वे तादिसको’’ति इमिना सम्बन्धो। तस्मा अयमेत्थ योजना – यो भिक्खु पाराजिकादीनं वत्थुं न जानाति, चतुब्बिधं विपत्तिं न जानाति, सत्तविधं आपत्तिं न जानाति, ‘‘इदं सिक्खापदं असुकस्मिं नाम नगरे पञ्ञत्त’’न्ति एवं निदानं न जानाति, ‘‘इदं पुरिमवचनं इदं पच्छिमवचन’’न्ति पुब्बापरं न जानाति, ‘‘इदं कतं इदं अकत’’न्ति कताकतं न जानाति। समेन चाति तेनेव पुब्बापरं अजाननस्स समेन अञ्ञाणेन, ‘‘कताकतं न जानाती’’ति वुत्तं होति; एवं ताव नजानाति-पदेन सद्धिं सम्बन्धो वेदितब्बो। यं पनेतं ‘‘आकारअकोविदो’’ति वुत्तं, तत्थ आकारअकोविदोति कारणाकारणे अकोविदो। इति य्वायं वत्थुआदीनिपि न जानाति, आकारस्स च अकोविदो, स वे तादिसको भिक्खु अपटिक्खोति वुच्चति।&lt;br&gt;&#xA;कम्मञ्च अधिकरणञ्चाति इमेसम्पि पदानं ‘‘न जानाती’’ति पदेनेव सम्बन्धो। अयं पनेत्थ योजना – तथेव इति य्वायं कम्मञ्च न जानाति, अधिकरणञ्च न जानाति, सत्तप्पकारे समथे चापि अकोविदो, रागादीहि पन रत्तो दुट्ठो च मूळ्हो च, भयेन भया गच्छति, सम्मोहेन मोहा गच्छति, रत्तत्ता पन दुट्ठत्ता च छन्दा दोसा च गच्छति, परं सञ्ञापेतुं असमत्थताय न च सञ्ञत्तिकुसलो, कारणाकारणदस्सने असमत्थताय निज्झत्तिया च अकोविदो अत्तनो सदिसाय परिसाय लद्धत्ता लद्धपक्खो, हिरिया परिबाहिरत्ता अहिरिको, काळकेहि कम्मेहि समन्नागतत्ता कण्हकम्मो, धम्मादरियपुग्गलादरियानं अभावतो अनादरो, स वे तादिसको भिक्खु अपटिक्खोति वुच्चति, न पटिक्खितब्बो न ओलोकेतब्बो, न सम्मन्नित्वा इस्सरियाधिपच्चजेट्ठकट्ठाने ठपेतब्बोति अत्थो। सुक्कपक्खगाथानम्पि योजनानयो वुत्तनयेनेव वेदितब्बोति।&lt;br&gt;&#xA;चूळसङ्गामवण्णना निट्ठिता।&lt;/p&gt;</description>
    </item>
    <item>
      <title>११ महासङ्गामो</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/11_mahAsangAmo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/11_mahAsangAmo/</guid>
      <description>&lt;p&gt;महासङ्गामो&lt;/p&gt;&#xA;&lt;h2 id=&#34;वहरनतन-जनतबबदवणणन&#34;&gt;वोहरन्तेन जानितब्बादिवण्णना&lt;/h2&gt;&#xA;&lt;p&gt;३६८-३७४. महासङ्गामे – वत्थुतो वा वत्थुं सङ्कमतीति ‘‘पठमपाराजिकवत्थु मया दिट्ठं वा सुतं वा’’ति वत्वा पुन पुच्छियमानो निघंसियमानो ‘‘न मया पठमपाराजिकस्स वत्थु दिट्ठं, न सुतं; दुतियपाराजिकस्स वत्थु दिट्ठं वा सुतं वा’’ति वदति। एतेनेव नयेन सेसवत्थुसङ्कमनं, विपत्तितो विपत्तिसङ्कमनं आपत्तितो आपत्तिसङ्कमनञ्च वेदितब्बम्। यो पन ‘‘नेव मया दिट्ठं, न सुत’’न्ति वत्वा पच्छा ‘‘मयापेतं दिट्ठं वा सुतं वा’’ति वदति, ‘‘दिट्ठं वा सुतं वा’’ति वत्वा पच्छा ‘‘न दिट्ठं वा न सुतं वा’’ति वदति, अयं अवजानित्वा पटिजानाति, पटिजानित्वा अवजानातीति वेदितब्बो। एसेव अञ्ञेनञ्ञं पटिचरति नाम।&lt;br&gt;&#xA;३७५. वण्णावण्णोति नीलादिवण्णावण्णवसेन सुक्कविस्सट्ठिसिक्खापदं वुत्तम्। वचनमनुप्पदानन्ति सञ्चरित्तं वुत्तम्। कायसंसग्गादित्तयं सरूपेनेव वुत्तम्। इति इमानि पञ्च मेथुनधम्मस्स पुब्बभागो पुब्बपयोगोति वेदितब्बानि।&lt;br&gt;&#xA;३७६. चत्तारि अपलोकनकम्मानीति अधम्मेनवग्गादीनि। सेसेसुपि एसेव नयो। इति चत्तारि चतुक्कानि सोळस होन्ति।&lt;/p&gt;</description>
    </item>
    <item>
      <title>१२ कथिनभेदम्</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/12_kathinabhedam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/12_kathinabhedam/</guid>
      <description>&lt;p&gt;कथिनभेदम्&lt;/p&gt;&#xA;&lt;h2 id=&#34;कथनअतथतदवणणन&#34;&gt;कथिनअत्थतादिवण्णना&lt;/h2&gt;&#xA;&lt;p&gt;४०३. कथिने – अट्ठ मातिकाति खन्धके वुत्ता पक्कमनन्तिकादिका अट्ठ। पलिबोधानिसंसापि पुब्बे वुत्ता एव।&lt;br&gt;&#xA;४०४. पयोगस्साति चीवरधोवनादिनो सत्तविधस्स पुब्बकरणस्सत्थाय यो उदकाहरणादिको पयोगो कयिरति, तस्स पयोगस्स। कतमे धम्मा अनन्तरपच्चयेन पच्चयोति अनागतवसेन अनन्तरा हुत्वा कतमे धम्मा पच्चया होन्तीति अत्थो। समनन्तरपच्चयेनाति सुट्ठु अनन्तरपच्चयेन, अनन्तरपच्चयमेव आसन्नतरं कत्वा पुच्छति। निस्सयपच्चयेनाति उप्पज्जमानस्स पयोगस्स निस्सयं आधारभावं उपगता विय हुत्वा कतमे धम्मा पच्चया होन्तीति अत्थो। उपनिस्सयपच्चयेनाति उपेतेन निस्सयपच्चयेन; निस्सयपच्चयमेव उपगततरं कत्वा पुच्छति। पुरेजातपच्चयेनाति इमिना पठमं उप्पन्नस्स पच्चयभावं पुच्छति। पच्छाजातपच्चयेनाति इमिना पच्छा उप्पज्जनकस्स पच्चयभावं पुच्छति। सहजातपच्चयेनाति इमिना अपुब्बं अचरिमं उप्पज्जमानानं पच्चयभावं पुच्छति। पुब्बकरणस्साति धोवनादिनो पुब्बकरणस्स। पच्चुद्धारस्साति पुराणसङ्घाटिआदीनं पच्चुद्धरणस्स। अधिट्ठानस्साति कथिनचीवराधिट्ठानस्स। अत्थारस्साति कथिनत्थारस्स। मातिकानञ्च पलिबोधानञ्चाति अट्ठन्नं मातिकानं द्विन्नञ्च पलिबोधानम्। वत्थुस्साति सङ्घाटिआदिनो कथिनवत्थुस्स; सेसं वुत्तनयमेव।&lt;br&gt;&#xA;एवं यञ्च लब्भति यञ्च न लब्भति, सब्बं पुच्छित्वा इदानि यं यस्स लब्भति, तदेव दस्सेन्तो पुब्बकरणं पयोगस्सातिआदिना नयेन विस्सज्जनमाह। तस्सत्थो – यं वुत्तं ‘‘पयोगस्स कतमे धम्मा’’तिआदि, तत्थ वुच्चते, पुब्बकरणं पयोगस्स अनन्तरपच्चयेन पच्चयो, समनन्तरनिस्सयउपनिस्सयपच्चयेन पच्चयो। पयोगस्स हि सत्तविधम्पि पुब्बकरणं यस्मा तेन पयोगेन निप्फादेतब्बस्स पुब्बकरणस्सत्थाय सो पयोगो कयिरति, तस्मा इमेहि चतूहि पच्चयेहि पच्चयो होति। पुरेजातपच्चये पनेस उद्दिट्ठधम्मेसु एकधम्मम्पि न लभति, अञ्ञदत्थु पुब्बकरणस्स सयं पुरेजातपच्चयो होति, पयोगे सति पुब्बकरणस्स निप्फज्जनतो । तेन वुत्तं – ‘‘पयोगो पुब्बकरणस्स पुरेजातपच्चयेन पच्चयो’’ति। पच्छाजातपच्चयं पन लभति, तेन वुत्तं – ‘‘पुब्बकरणं पयोगस्स पच्छाजातपच्चयेन पच्चयो’’ति। पच्छा उप्पज्जनकस्स हि पुब्बकरणस्स अत्थाय सो पयोगो कयिरति। सहजातपच्चयं पन मातिकापलिबोधानिसंससङ्खाते पन्नरस धम्मे ठपेत्वा अञ्ञो पयोगादीसु एकोपि धम्मो न लभति, ते एव हि पन्नरस धम्मा सह कथिनत्थारेन एकतो निप्फज्जन्तीति अञ्ञमञ्ञं सहजातपच्चया होन्ति। तेन वुत्तं – ‘‘पन्नरस धम्मा सहजातपच्चयेन पच्चयो’’ति। एतेनुपायेन सब्बपदविस्सज्जनानि वेदितब्बानि।&lt;/p&gt;</description>
    </item>
    <item>
      <title>१३ उपालिपञ्चकम्</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/13_upAlipanchakam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/13_upAlipanchakam/</guid>
      <description>&lt;p&gt;उपालिपञ्चकम्&lt;/p&gt;&#xA;&lt;h2 id=&#34;अनससतवगगवणणन&#34;&gt;अनिस्सितवग्गवण्णना&lt;/h2&gt;&#xA;&lt;p&gt;४१७. उपालिपञ्हेसु कतिहि नु खो भन्तेति पुच्छाय अयं सम्बन्धो। थेरो किर रहोगतो सब्बानि इमानि पञ्चकानि आवज्जेत्वा ‘‘भगवन्तं दानि पुच्छित्वा इमेसं निस्साय वसनकादीनं अत्थाय तन्तिं ठपेस्सामी’’ति भगवन्तं उपसङ्कमित्वा ‘‘कतिहि नु खो भन्ते’’तिआदिना नयेन पञ्हे पुच्छि। तेसं विस्सज्जने उपोसथं न जानातीति नवविधं उपोसथं न जानाति। उपोसथकम्मं न जानातीति अधम्मेनवग्गादिभेदं चतुब्बिधं उपोसथकम्मं न जानाति। पातिमोक्खं न जानातीति द्वे मातिका न जानाति। पातिमोक्खुद्देसं न जानातीति भिक्खूनं पञ्चविधं भिक्खुनीनं चतुब्बिधन्ति नवविधं पातिमोक्खुद्देसं न जानाति।&lt;br&gt;&#xA;पवारणं न जानातीति नवविधं पवारणं न जानाति। पवारणाकम्मं न जानातीति अधम्मेनवग्गादिभेदं चतुब्बिधं पवारणाकम्मं न जानाति।&lt;br&gt;&#xA;आपत्तानापत्तिं न जानातीति तस्मिं तस्मिं सिक्खापदे निद्दिट्ठं आपत्तिञ्च अनापत्तिञ्च न जानाति।&lt;br&gt;&#xA;आपन्नो कम्मकतोति आपत्तिं आपन्नो तप्पच्चयाव सङ्घेन कम्मं कतं होति।&lt;/p&gt;</description>
    </item>
    <item>
      <title>१४ आपत्तिसमुट्ठानवण्णना</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/14_ApattisamuTThAnavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/14_ApattisamuTThAnavaNNanA/</guid>
      <description>&lt;p&gt;आपत्तिसमुट्ठानवण्णना&lt;br&gt;&#xA;४७०. अचित्तको आपज्जतीतिआदीसु सहसेय्यादिपण्णत्तिवज्जं असञ्चिच्च आपज्जन्तो अचित्तको आपज्जति, देसेन्तो सचित्तको वुट्ठाति। यंकिञ्चि सञ्चिच्च आपज्जन्तो सचित्तको आपज्जति, तिणवत्थारकेन वुट्ठहन्तो अचित्तको वुट्ठाति। पुब्बे वुत्तमेव तिणवत्थारकेन वुट्ठहन्तो अचित्तको आपज्जति, अचित्तको वुट्ठाति। इतरं देसेन्तो सचित्तको आपज्जति, सचित्तको वुट्ठाति। ‘‘धम्मदानं करोमी’’ति पदसोधम्मादीनि करोन्तो कुसलचित्तो आपज्जति, ‘‘बुद्धानं अनुसासनिं करोमी’’ति उदग्गचित्तो देसेन्तो कुसलचित्तो वुट्ठाति। दोमनस्सिको हुत्वा देसेन्तो अकुसलचित्तो वुट्ठाति, तिणवत्थारकेन निद्दागतोव वुट्ठहन्तो अब्याकतचित्तो वुट्ठाति। भिंसापनादीनि कत्वा ‘‘बुद्धानं सासनं करोमी’’ति सोमनस्सिको देसेन्तो अकुसलचित्तो आपज्जति, कुसलचित्तो वुट्ठाति। दोमनस्सिकोव देसेन्तो अकुसलचित्तो वुट्ठाति, वुत्तनयेनेव तिणवत्थारकेन वुट्ठहन्तो अब्याकतचित्तो वुट्ठाति। निद्दोक्कन्तसमये सहगारसेय्यं आपज्जन्तो अब्याकतचित्तो आपज्जति, वुत्तनयेनेव पनेत्थ ‘‘कुसलचित्तो वुट्ठाती’’तिआदि वेदितब्बम्।&lt;br&gt;&#xA;पठमं पाराजिकं कतिहि समुट्ठानेहीतिआदि पुब्बे वुत्तनयत्ता उत्तानमेव।&lt;br&gt;&#xA;४७३. चत्तारो पाराजिका कतिहि समुट्ठानेहीतिआदीसु उक्कट्ठपरिच्छेदतो यं यं समुट्ठानं यस्स यस्स लब्भति, तं सब्बं वुत्तमेव होति।&lt;br&gt;&#xA;आपत्तिसमुट्ठानवण्णना निट्ठिता।&lt;/p&gt;</description>
    </item>
    <item>
      <title>१५ अपरदुतियगाथासङ्गणिकम्</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/15_aparadutiyagAthAsangaNikam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/15_aparadutiyagAthAsangaNikam/</guid>
      <description>&lt;p&gt;अपरदुतियगाथासङ्गणिकम्&lt;/p&gt;&#xA;&lt;h2 id=&#34;१-कयकदआपततवणणन&#34;&gt;(१) कायिकादिआपत्तिवण्णना&lt;/h2&gt;&#xA;&lt;p&gt;४७४. ‘‘कति आपत्तियो कायिका’’तिआदिगाथानं विस्सज्जने छ आपत्तियो कायिकाति अन्तरपेय्याले चतुत्थेन आपत्तिसमुट्ठानेन छ आपत्तियो आपज्जति, ‘‘भिक्खु मेथुनं धम्मं पटिसेवति, आपत्ति पाराजिकस्सा’’तिआदिना नयेन वुत्तापत्तियो। कायद्वारे समुट्ठितत्ता हि एता कायिकाति वुच्चन्ति। छ वाचसिकाति तस्मिंयेव अन्तरपेय्याले पञ्चमेन आपत्तिसमुट्ठानेन छ आपत्तियो आपज्जति, ‘‘भिक्खु पापिच्छो इच्छापकतो’’तिआदिना नयेन वुत्तापत्तियो। छादेन्तस्स तिस्सोति वज्जपटिच्छादिकाय भिक्खुनिया पाराजिकं, भिक्खुस्स सङ्घादिसेसपटिच्छादने पाचित्तियं, अत्तनो दुट्ठुल्लापत्तिपटिच्छादने दुक्कटम्। पञ्च संसग्गपच्चयाति भिक्खुनिया कायसंसग्गे पाराजिकं, भिक्खुनो सङ्घादिसेसो, कायेन कायपटिबद्धे थुल्लच्चयं, निस्सग्गियेन कायपटिबद्धे दुक्कटं, अङ्गुलिपतोदके पाचित्तियन्ति इमा कायसंसग्गपच्चया पञ्चापत्तियो।&lt;br&gt;&#xA;अरुणुग्गे तिस्सोति एकरत्तछारत्तसत्ताहदसाहमासातिक्कमवसेन निस्सग्गियं पाचित्तियं, भिक्खुनिया रत्तिविप्पवासे सङ्घादिसेसो, ‘‘पठमम्पि यामं छादेति, दुतियम्पि ततियम्पि यामं छादेति, उद्धस्ते अरुणे छन्ना होति आपत्ति, यो छादेति सो दुक्कटं देसापेतब्बो’’ति इमा अरुणुग्गे तिस्सो आपत्तियो आपज्जति। द्वे यावततियकाति एकादस यावततियका नाम, पञ्ञत्तिवसेन पन द्वे होन्ति भिक्खूनं यावततियका भिक्खुनीनं यावततियकाति। एकेत्थ अट्ठवत्थुकाति भिक्खुनीनंयेव एका एत्थ इमस्मिं सासने अट्ठवत्थुका नाम। एकेन सब्बसङ्गहोति ‘‘यस्स सिया आपत्ति, सो आविकरेय्या’’ति इमिना एकेन निदानुद्देसेन सब्बसिक्खापदानञ्च सब्बपातिमोक्खुद्देसानञ्च सङ्गहो होति।&lt;br&gt;&#xA;विनयस्स द्वे मूलानीति कायो चेव वाचा च। गरुका द्वे वुत्ताति पाराजिकसङ्घादिसेसा । द्वे दुट्ठुल्लच्छादनाति वज्जपटिच्छादिकाय पाराजिकं सङ्घादिसेसं पटिच्छादकस्स पाचित्तियन्ति इमा द्वे दुट्ठुल्लच्छादनापत्तियो नाम।&lt;br&gt;&#xA;गामन्तरे चतस्सोति ‘‘भिक्खु भिक्खुनिया सद्धिं संविदहति, दुक्कटं; अञ्ञस्स गामस्स उपचारं ओक्कमति, पाचित्तियं; भिक्खुनिया गामन्तरं गच्छन्तिया परिक्खित्ते गामे पठमपादे थुल्लच्चयं, दुतियपादे सङ्घादिसेसो; अपरिक्खित्तस्स पठमपादे उपचारोक्कमने थुल्लच्चयं, दुतियपादे सङ्घादिसेसो’’ति इमा गामन्तरे दुक्कटपाचित्तियथुल्लच्चयसङ्घआदिसेसवसेन चतस्सो आपत्तियो। चतस्सो नदिपारपच्चयाति ‘‘भिक्खु भिक्खुनिया सद्धिं संविदहति, दुक्कटं; नावं अभिरुहति, पाचित्तियं; भिक्खुनिया नदिपारं गच्छन्तिया उत्तरणकाले पठमपादे थुल्लच्चयं, दुतियपादे सङ्घादिसेसो’’ति इमा चतस्सो। एकमंसे थुल्लच्चयन्ति मनुस्समंसे। नवमंसेसु दुक्कटन्ति सेसअकप्पियमंसेसु।&lt;br&gt;&#xA;द्वे वाचसिका रत्तिन्ति भिक्खुनी रत्तन्धकारे अप्पदीपे पुरिसेन सद्धिं हत्थपासे ठिता सल्लपति , पाचित्तियं; हत्थपासं विजहित्वा ठिता सल्लपति, दुक्कटम्। द्वे वाचसिका दिवाति भिक्खुनी दिवा पटिच्छन्ने ओकासे पुरिसेन सद्धिं हत्थपासे ठिता सल्लपति, पाचित्तियं; हत्थपासं विजहित्वा सल्लपति, दुक्कटम्। ददमानस्स तिस्सोति मरणाधिप्पायो मनुस्सस्स विसं देति, सो चे तेन मरति, पाराजिकं; यक्खपेतानं देति, ते चे मरन्ति, थुल्लच्चयं; तिरच्छानगतस्स देति, सो चे मरति, पाचित्तियं; अञ्ञातिकाय भिक्खुनिया चीवरदाने पाचित्तियन्ति एवं ददमानस्स तिस्सो आपत्तियो। चत्तारो च पटिग्गहेति हत्थग्गाह-वेणिग्गाहेसु सङ्घादिसेसो, मुखेन अङ्गजातग्गहणे पाराजिकं, अञ्ञातिकाय भिक्खुनिया चीवरपटिग्गहणे निस्सग्गियं पाचित्तियं, अवस्सुताय अवस्सुतस्स हत्थतो खादनीयं भोजनीयं पटिग्गण्हन्तिया थुल्लच्चयं; एवं पटिग्गहे चत्तारो आपत्तिक्खन्धा होन्ति।&lt;/p&gt;</description>
    </item>
    <item>
      <title>१६ सेदमोचनगाथा</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/16_sedamochanagAthA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/16_sedamochanagAthA/</guid>
      <description>&lt;p&gt;सेदमोचनगाथा&lt;/p&gt;&#xA;&lt;h2 id=&#34;१-अवपपवसपञहवणणन&#34;&gt;(१) अविप्पवासपञ्हावण्णना&lt;/h2&gt;&#xA;&lt;p&gt;४७९. सेदमोचनगाथासु असंवासोति उपोसथपवारणादिना संवासेन असंवासो। सम्भोगो एकच्चो तहिं न लब्भतीति अकप्पियसम्भोगो न लब्भति, नहापनभोजनादिपटिजग्गनं पन मातरायेव कातुं लब्भति। अविप्पवासेन अनापत्तीति सहगारसेय्याय अनापत्ति। पञ्हा मेसा कुसलेहि चिन्तिताति एसा पञ्हा कुसलेहि पण्डितेहि चिन्तिता। अस्सा विस्सज्जनं दारकमातुया भिक्खुनिया वेदितब्बं, तस्सा हि पुत्तं सन्धायेतं वुत्तन्ति।&lt;br&gt;&#xA;अविस्सज्जितगाथा गरुभण्डं सन्धाय वुत्ता, अत्थो पनस्सा गरुभण्डविनिच्छये वुत्तोयेव।&lt;br&gt;&#xA;दस पुग्गले न वदामीति सेनासनक्खन्धके वुत्ते दस पुग्गले न वदामि। एकादस विवज्जियाति ये महाखन्धके एकादस विवज्जनीयपुग्गला वुत्ता, तेपि न वदामि। अयं पञ्हा नग्गं भिक्खुं सन्धाय वुत्ता।&lt;br&gt;&#xA;कथं नु सिक्खाय असाधारणोति पञ्हा नहापितपुब्बकं भिक्खुं सन्धाय वुत्ता। अयञ्हि खुरभण्डं परिहरितुं न लभति, अञ्ञे लभन्ति; तस्मा सिक्खाय असाधारणो।&lt;br&gt;&#xA;तं पुग्गलं कतमं वदन्ति बुद्धाति अयं पञ्हा निम्मितबुद्धं सन्धाय वुत्ता।&lt;br&gt;&#xA;अधोनाभिं विवज्जियाति अधोनाभिं विवज्जेत्वा। अयं पञ्हा यं तं असीसकं कबन्धं, यस्स उरे अक्खीनि चेव मुखञ्च होति, तं सन्धाय वुत्ता।&lt;br&gt;&#xA;भिक्खु सञ्ञाचिकाय कुटिन्ति अयं पञ्हा तिणच्छादनं कुटिं सन्धाय वुत्ता। दुतियपञ्हा सब्बमत्तिकामयं कुटिं सन्धाय वुत्ता।&lt;br&gt;&#xA;आपज्जेय्य गरुकं छेज्जवत्थुन्ति अयं पञ्हा वज्जपटिच्छादिकं भिक्खुनिं सन्धाय वुत्ता। दुतियपञ्हा पण्डकादयो अभब्बपुग्गले सन्धाय वुत्ता। एकादसपि हि ते गिहिभावेयेव पाराजिकं पत्ता।&lt;br&gt;&#xA;वाचाति वाचाय अनालपन्तो। गिरं नो च परे भणेय्याति ‘‘इति इमे सोस्सन्ती’’ति परपुग्गले सन्धाय सद्दम्पि न निच्छारेय्य। अयं पञ्हा ‘‘सन्तिं आपत्तिं नाविकरेय्य, सम्पजानमुसावादस्स होती’’ति इमं मुसावादं सन्धाय वुत्ता। तस्स हि भिक्खुनो अधम्मिकाय पटिञ्ञाय तुण्हीभूतस्स निसिन्नस्स मनोद्वारे आपत्ति नाम नत्थि। यस्मा पन आविकातब्बं न आविकरोति, तेनस्स वचीद्वारे अकिरियतो अयं आपत्ति समुट्ठातीति वेदितब्बा।&lt;br&gt;&#xA;सङ्घादिसेसा चतुरोति अयं पञ्हा अरुणुग्गे गामन्तरपरियापन्नं नदिपारं ओक्कन्तभिक्खुनिं सन्धाय वुत्ता, सा हि सकगामतो पच्चूससमये निक्खमित्वा अरुणुग्गमनकाले वुत्तप्पकारं नदिपारं ओक्कन्तमत्ताव रत्तिविप्पवासगामन्तरनदिपारगणम्हाओहीयनलक्खणेन एकप्पहारेनेव चतुरो सङ्घादिसेसे आपज्जति।&lt;br&gt;&#xA;सिया आपत्तियो नानाति अयं पञ्हा एकतोउपसम्पन्ना द्वे भिक्खुनियो सन्धाय वुत्ता। तासु हि भिक्खूनं सन्तिके एकतोउपसम्पन्नाय हत्थतो गण्हन्तस्स पाचित्तियं, भिक्खुनीनं सन्तिके एकतोउपसम्पन्नाय हत्थतो गण्हन्तस्स दुक्कटम्।&lt;br&gt;&#xA;चतुरो जना संविधायाति आचरियो च तयो च अन्तेवासिका छमासकं भण्डं अवहरिंसु, आचरियस्स साहत्थिका तयो मासका, आणत्तियापि तयोव तस्मा थुल्लच्चयं आपज्जति , इतरेसं साहत्थिको एकेको, आणत्तिका पञ्चाति तस्मा पाराजिकं आपज्जिंसु। अयमेत्थ सङ्खेपो। वित्थारो पन अदिन्नादानपाराजिके संविदावहारवण्णनायं वुत्तो।&lt;/p&gt;</description>
    </item>
    <item>
      <title>१७ पञ्चवग्गो</title>
      <link>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/17_panchavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/01_vinayapiTaka/05_parivAra-aTThakathA/17_panchavaggo/</guid>
      <description>&lt;p&gt;पञ्चवग्गो&lt;/p&gt;&#xA;&lt;h2 id=&#34;कममवगगवणणन&#34;&gt;कम्मवग्गवण्णना&lt;/h2&gt;&#xA;&lt;p&gt;४८२. कम्मवग्गे चतुन्नं कम्मानं नानाकरणं समथक्खन्धके वुत्तमेव। किञ्चापि वुत्तं, अथ खो अयं कम्मविनिच्छयो नाम आदितो पट्ठाय वुच्चमानो पाकटो होति, तस्मा आदितो पट्ठायेवेत्थ वत्तब्बं वदिस्साम। चत्तारीति कम्मानं गणनपरिच्छेदवचनमेतम्। कम्मानीति परिच्छिन्नकम्मनिदस्सनम्। अपलोकनकम्मं नाम सीमट्ठकसङ्घं सोधेत्वा छन्दारहानं छन्दं आहरित्वा समग्गस्स सङ्घस्स अनुमतिया तिक्खत्तुं सावेत्वा कत्तब्बं कम्मम्। ञत्तिकम्मं नाम वुत्तनयेनेव समग्गस्स सङ्घस्स अनुमतिया एकाय ञत्तिया कत्तब्बं कम्मम्। ञत्तिदुतियकम्मं नाम वुत्तनयेनेव समग्गस्स सङ्घस्स अनुमतिया एकाय ञत्तिया एकाय च अनुस्सावनायाति एवं ञत्तिदुतियाय अनुस्सावनाय कत्तब्बं कम्मम्। ञत्तिचतुत्थकम्मं नाम वुत्तनयेनेव समग्गस्स सङ्घस्स अनुमतिया एकाय ञत्तिया तीहि च अनुस्सावनाहीति एवं ञत्तिचतुत्थाहि तीहि अनुस्सावनाहि कत्तब्बं कम्मम्।&lt;br&gt;&#xA;तत्थ अपलोकनकम्मं अपलोकेत्वाव कातब्बं, ञत्तिकम्मादिवसेन न कातब्बम्। ञत्तिकम्मम्पि एकं ञत्तिं ठपेत्वाव कातब्बं, अपलोकनकम्मादिवसेन न कातब्बम्। ञत्तिदुतियकम्मं पन अपलोकेत्वा कातब्बम्पि अत्थि, अकातब्बम्पि अत्थि।&lt;br&gt;&#xA;तत्थ सीमासम्मुति, सीमासमूहननं, कथिनदानं, कथिनुद्धारो, कुटिवत्थुदेसना, विहारवत्थुदेसनाति इमानि छ कम्मानि गरुकानि अपलोकेत्वा कातुं न वट्टन्ति, ञत्तिदुतियकम्मवाचं सावेत्वाव कातब्बानि। अवसेसा तेरस सम्मुतियो सेनासनग्गाहकमतकचीवरदानादिसम्मुतियो चाति एतानि लहुककम्मानि अपलोकेत्वापि कातुं वट्टन्ति, ञत्तिकम्म-ञत्तिचतुत्थकम्मवसेन पन न कातब्बमेव। ञत्तिचतुत्थकम्मवसेन कयिरमानं दळ्हतरं होति, तस्मा कातब्बन्ति एकच्चे वदन्ति। एवं पन सति कम्मसङ्करो होति, तस्मा न कातब्बन्ति पटिक्खित्तमेव। सचे पन अक्खरपरिहीनं वा पदपरिहीनं वा दुरुत्तपदं वा होति , तस्स सोधनत्थं पुनप्पुनं वत्तुं वट्टति। इदं अकुप्पकम्मस्स दळ्हीकम्मं होति, कुप्पकम्मे कम्मं हुत्वा तिट्ठति।&lt;br&gt;&#xA;ञत्तिचतुत्थकम्मं ञत्तिञ्च तिस्सो च कम्मवाचायो सावेत्वाव कातब्बं, अपलोकनकम्मादिवसेन न कातब्बम्। पञ्चहाकारेहि विपज्जन्तीति पञ्चहि कारणेहि विपज्जन्ति।&lt;br&gt;&#xA;४८३. सम्मुखाकरणीयं कम्मं असम्मुखा करोति, वत्थुविपन्नं अधम्मकम्मन्ति एत्थ अत्थि कम्मं सम्मुखाकरणीयं; अत्थि असम्मुखाकरणीयं; तत्थ असम्मुखाकरणीयं नाम दूतेनुपसम्पदा, पत्तनिक्कुज्जनं, पत्तुक्कुज्जनं, उम्मत्तकस्स भिक्खुनो उम्मत्तकसम्मुति, सेक्खानं कुलानं सेक्खसम्मुति, छन्नस्स भिक्खुनो ब्रह्मदण्डो, देवदत्तस्स पकासनीयकम्मं, अप्पसादनीयं दस्सेन्तस्स भिक्खुनो भिक्खुनिसङ्घेन कातब्बं अवन्दनीयकम्मन्ति अट्ठविधं होति, तं सब्बं तत्थ तत्थ वुत्तनयेनेव वेदितब्बम्। इदं अट्ठविधम्पि कम्मं असम्मुखा कतं सुकतं होति अकुप्पम्।&lt;br&gt;&#xA;सेसानि सब्बकम्मानि सम्मुखा एव कातब्बानि – सङ्घसम्मुखता, धम्मसम्मुखता, विनयसम्मुखता, पुग्गलसम्मुखताति इमं चतुब्बिधं सम्मुखाविनयं उपनेत्वाव कातब्बानि। एवं कतानि हि सुकतानि होन्ति। एवं अकतानि पनेतानि इमं सम्मुखाविनयसङ्खातं वत्थुं विना कतत्ता वत्थुविपन्नानि नाम होन्ति। तेन वुत्तं – ‘‘सम्मुखाकरणीयं कम्मं असम्मुखा करोति, वत्थुविपन्नं अधम्मकम्म’’न्ति।&lt;br&gt;&#xA;पटिपुच्छाकरणीयादीसुपि पटिपुच्छादिकरणमेव वत्थु, तं वत्थुं विना कतत्ता तेसम्पि वत्थुविपन्नता वेदितब्बा। इदं पनेत्थ वचनत्थमत्तम्। पटिपुच्छा करणीयं अप्पटिपुच्छा करोतीति पुच्छित्वा चोदेत्वा सारेत्वा कातब्बं अपुच्छित्वा अचोदेत्वा असारेत्वा करोति। पटिञ्ञाय करणीयं अप्पटिञ्ञाय करोतीति पटिञ्ञं आरोपेत्वा यथादिन्नाय पटिञ्ञाय कातब्बं अप्पटिञ्ञाय करोन्तस्स विप्पलपन्तस्स बलक्कारेन करोति। सतिविनयारहस्साति दब्बमल्लपुत्तत्थेरसदिसस्स खीणासवस्स। अमूळ्हविनयारहस्साति गग्गभिक्खुसदिसस्स उम्मत्तकस्स। तस्सपापियसिककम्मारहस्साति उपवाळभिक्खुसदिसस्स उस्सन्नपापस्स। एस नयो सब्बत्थ।&lt;br&gt;&#xA;अनुपोसथे उपोसथं करोतीति अनुपोसथदिवसे उपोसथं करोति। उपोसथदिवसो नाम ठपेत्वा कत्तिकमासं अवसेसेसु एकादससु मासेसु भिन्नस्स सङ्घस्स सामग्गिदिवसो च यथावुत्तचातुद्दसपन्नरसा च। एतं तिप्पकारम्पि उपोसथदिवसं ठपेत्वा अञ्ञस्मिं दिवसे उपोसथं करोन्तो अनुपोसथे उपोसथं करोति नाम। यत्र हि पत्तचीवरादीनं अत्थाय अप्पमत्तकेन कारणेन विवदन्ता उपोसथं वा पवारणं वा ठपेन्ति, तत्थ तस्मिं अधिकरणे विनिच्छिते ‘‘समग्गा जाताम्हा’’ति अन्तरा सामग्गिउपोसथं कातुं न लभन्ति, करोन्तेहि अनुपोसथे उपोसथो कतो नाम होति।&lt;br&gt;&#xA;अपवारणाय पवारेतीति अपवारणादिवसे पवारेति; पवारणादिवसो नाम एकस्मिं कत्तिकमासे भिन्नस्स सङ्घस्स सामग्गिदिवसो च पच्चुक्कड्ढित्वा ठपितदिवसो च द्वे च पुण्णमासियो। एवं चतुब्बिधम्पि पवारणादिवसं ठपेत्वा अञ्ञस्मिं दिवसे पवारेन्तो अपवारणाय पवारेति नाम। इधापि अप्पमत्तकस्स विवादस्स वूपसमे सामग्गिपवारणं कातुं न लभन्ति, करोन्तेहि अपवारणाय पवारणा कता होति। अपिच ऊनवीसतिवस्सं वा अन्तिमवत्थुं अज्झापन्नपुब्बं वा एकादससु वा अभब्बपुग्गलेसु अञ्ञतरं उपसम्पादेन्तस्सपि वत्थुविपन्नं अधम्मकम्मं होति। एवं वत्थुतो कम्मानि विपज्जन्ति।&lt;br&gt;&#xA;४८४. ञत्तितो विपत्तियं पन वत्थुं न परामसतीति यस्स उपसम्पदादिकम्मं करोति, तं न परामसति, तस्स नामं न गण्हाति। ‘‘सुणातु मे भन्ते सङ्घो, अयं धम्मरक्खितो आयस्मतो बुद्धरक्खितस्स उपसम्पदापेक्खो’’ति वत्तब्बे ‘‘सुणातु मे भन्ते सङ्घो, आयस्मतो बुद्धरक्खितस्स उपसम्पदापेक्खो’’ति वदति; एवं वत्थुं न परामसति।&lt;br&gt;&#xA;सङ्घं न परामसतीति सङ्घस्स नामं न गण्हाति। ‘‘सुणातु मे भन्ते सङ्घो, अयं धम्मरक्खितो’’ति वत्तब्बे ‘‘सुणातु मे भन्ते, अयं धम्मरक्खितो’’ति वदति; एवं सङ्घं न परामसति।&lt;br&gt;&#xA;पुग्गलं न परामसतीति यो उपसम्पदापेक्खस्स उपज्झायो, तं न परामसति, तस्स नामं न गण्हाति। ‘‘सुणातु मे भन्ते सङ्घो, अयं धम्मरक्खितो आयस्मतो बुद्धरक्खितस्स उपसम्पदापेक्खो’’ति वत्तब्बे ‘‘सुणातु मे, भन्ते सङ्घो, अयं धम्मरक्खितो उपसम्पदापेक्खो’’ति वदति; एवं पुग्गलं न परामसति।&lt;br&gt;&#xA;ञत्तिं न परामसतीति सब्बेन सब्बं ञत्तिं न परामसति। ञत्तिदुतियकम्मे ञत्तिं अट्ठपेत्वा द्विक्खत्तुं कम्मवाचाय एव अनुस्सावनकम्मं करोति। ञत्तिचतुत्थकम्मेपि ञत्तिं अट्ठपेत्वा चतुक्खत्तुं कम्मवाचाय एव अनुस्सावनकम्मं करोति; एवं ञत्तिं न परामसति।&lt;br&gt;&#xA;पच्छा वा ञत्तिं ठपेतीति पठमं कम्मवाचाय अनुस्सावनकम्मं कत्वा ‘‘एसा ञत्ती’’ति वत्वा ‘‘खमति सङ्घस्स तस्मा तुण्ही एवमेतं धारयामी’’ति वदति; एवं पच्छा ञत्तिं ठपेति। इति इमेहि पञ्चहाकारेहि ञत्तितो कम्मानि विपज्जन्ति।&lt;br&gt;&#xA;४८५. अनुस्सावनतो विपत्तियं पन वत्थुआदीनि वुत्तनयेनेव वेदितब्बानि। एवं पन नेसं अपरामसनं होति – ‘‘सुणातु मे भन्ते सङ्घो’’ति पठमानुस्सावने ‘‘दुतियम्पि एतमत्थं वदामि, ततियम्पि एतमत्थं वदामि, सुणातु मे भन्ते सङ्घो’’ति दुतियततियानुस्सावनासु वा ‘‘अयं धम्मरक्खितो आयस्मतो बुद्धरक्खितस्स उपसम्पदापेक्खो’’ति वत्तब्बे ‘‘सुणातु मे भन्ते सङ्घो, आयस्मतो बुद्धरक्खितस्सा’’ति वदन्तो वत्थुं न परामसति नाम। ‘‘सुणातु मे भन्ते सङ्घो, अयं धम्मरक्खितो’’ति वत्तब्बे ‘‘सुणातु मे भन्ते, अयं धम्मरक्खितो’’ति वदन्तो सङ्घं न परामसति नाम। ‘‘सुणातु मे भन्ते सङ्घो, अयं धम्मरक्खितो आयस्मतो बुद्धरक्खितस्सा’’ति वत्तब्बे ‘‘सुणातु मे भन्ते सङ्घो, अयं धम्मरक्खितो उपसम्पदापेक्खो’’ति वदन्तो पुग्गलं न परामसति नाम।&lt;br&gt;&#xA;सावनं हापेतीति सब्बेन सब्बं कम्मवाचाय अनुस्सावनं न करोति, ञत्तिदुतियकम्मे द्विक्खत्तुं ञत्तिमेव ठपेति, ञत्तिचतुत्थकम्मे चतुक्खत्तुं ञत्तिमेव ठपेति; एवं अनुस्सावनं हापेति । योपि ञत्तिदुतियकम्मे एकं ञत्तिं ठपेत्वा एकं कम्मवाचं अनुस्सावेन्तो अक्खरं वा छड्डेति, पदं वा दुरुत्तं करोति, अयम्पि अनुस्सावनं हापेतियेव। ञत्तिचतुत्थकम्मे पन एकं ञत्तिं ठपेत्वा सकिमेव वा द्विक्खत्तुं वा कम्मवाचाय अनुस्सावनं करोन्तोपि अक्खरं वा पदं वा छड्डेन्तोपि दुरुत्तं करोन्तोपि अनुस्सावनं हापेतियेवाति वेदितब्बो।&lt;br&gt;&#xA;दुरुत्तं करोतीति एत्थ पन अयं विनिच्छयो – यो हि अञ्ञस्मिं अक्खरे वत्तब्बे अञ्ञं वदति, अयं दुरुत्तं करोति नाम। तस्मा कम्मवाचं करोन्तेन भिक्खुना य्वायं –&lt;br&gt;&#xA;‘‘सिथिलं धनितञ्च दीघरस्सं, गरुकं लहुकञ्च निग्गहितम्।&lt;br&gt;&#xA;सम्बन्धं ववत्थितं विमुत्तं, दसधा ब्यञ्जनबुद्धिया पभेदो’’ति॥&lt;br&gt;&#xA;वुत्तो, अयं सुट्ठु उपलक्खेतब्बो। एत्थ हि ‘‘सिथिलं’’ नाम पञ्चसु वग्गेसु पठमततियम्। ‘‘धनितं’’ नाम तेस्वेव दुतियचतुत्थम्। ‘‘दीघ’’न्ति दीघेन कालेन वत्तब्बं आकारादि। ‘‘रस्स’’न्ति ततो उपड्ढकालेन वत्तब्बं अकारादि। ‘‘गरुक’’न्ति दीघमेव। यं वा आयस्मतो बुद्धरक्खितत्थेरस्स यस्स नक्खमतीति एवं संयोगपरं कत्वा वुच्चति। ‘‘लहुक’’न्ति रस्समेव। यं वा आयस्मतो बुद्धरक्खितथेरस्स यस्स न खमतीति एवं असंयोगपरं कत्वा वुच्चति। ‘‘निग्गहित’’न्ति यं करणानि निग्गहेत्वा अविस्सज्जेत्वा अविवटेन मुखेन सानुनासिकं कत्वा वत्तब्बम्। ‘‘सम्बन्ध’’न्ति यं परपदेन सम्बन्धित्वा ‘‘तुण्हिस्सा’’ति वा ‘‘तुण्हस्सा’’ति वा वुच्चति। ‘‘ववत्थित’’न्ति यं परपदेन असम्बन्धं कत्वा विच्छिन्दित्वा ‘‘तुण्ही अस्सा’’ति वा ‘‘तुण्ह अस्सा’’ति वा वुच्चति। ‘‘विमुत्त’’न्ति यं करणानि अनिग्गहेत्वा विस्सज्जेत्वा विवटेन मुखेन अनुनासिकं अकत्वा वुच्चति।&lt;br&gt;&#xA;तत्थ ‘‘सुणातु मे’’ति वत्तब्बे त-कारस्स थ-कारं कत्वा ‘‘सुणाथु मे’’ति वचनं सिथिलस्स धनितकरणं नाम। तथा ‘‘पत्तकल्लं, एसा ञत्ती’’ति वत्तब्बे ‘‘पत्थकल्लं, एसा ञत्थी’’तिआदिवचनञ्च। ‘‘भन्ते सङ्घो’’ति वत्तब्बे भ-कार घ-कारानं ब-कार ग-कारे कत्वा ‘‘बन्ते सङ्गो’’ति वचनं धनितस्स सिथिलकरणं नाम। ‘‘सुणातु मे’’ति विवटेन मुखेन वत्तब्बे पन ‘‘सुणंतु मे’’ति वा ‘‘एसा ञत्ती’’ति वत्तब्बे ‘‘एसं ञत्ती’’ति वा अविवटेन मुखेन अनुनासिकं कत्वा वचनं विमुत्तस्स निग्गहितवचनं नाम। ‘‘पत्तकल्ल’’न्ति अविवटेन मुखेन अनुनासिकं कत्वा वत्तब्बे ‘‘पत्तकल्ला’’ति विवटेन मुखेन अनुनासिकं अकत्वा वचनं निग्गहितस्स विमुत्तवचनं नाम।&lt;br&gt;&#xA;इति सिथिले कत्तब्बे धनितं, धनिते कत्तब्बे सिथिलं, विमुत्ते कत्तब्बे निग्गहितं, निग्गहिते कत्तब्बे विमुत्तन्ति इमानि चत्तारि ब्यञ्जनानि अन्तोकम्मवाचाय कम्मं दूसेन्ति। एवं वदन्तो हि अञ्ञस्मिं अक्खरे वत्तब्बे अञ्ञं वदति, दुरुत्तं करोतीति वुच्चति। इतरेसु पन दीघरस्सादीसु छसु ब्यञ्जनेसु दीघट्ठाने दीघमेव, रस्सट्ठाने च रस्समेवाति एवं यथाठाने तं तदेव अक्खरं भासन्तेन अनुक्कमागतं पवेणिं अविनासेन्तेन कम्मवाचा कातब्बा। सचे पन एवं अकत्वा दीघे वत्तब्बे रस्सं, रस्से वा वत्तब्बे दीघं वदति; तथा गरुके वत्तब्बे लहुकं, लहुके वा वत्तब्बे गरुकं वदति; सम्बन्धे वा पन वत्तब्बे ववत्थितं, ववत्थिते वा वत्तब्बे सम्बन्धं वदति; एवं वुत्तेपि कम्मवाचा न कुप्पति। इमानि हि छ ब्यञ्जनानि कम्मं न कोपेन्ति।&lt;br&gt;&#xA;यं पन सुत्तन्तिकत्थेरा ‘‘द-कारो त-कारमापज्जति, त-कारो द-कारमापज्जति, च-कारो ज-कारमापज्जति, ज-कारो च-कारमापज्जति, य-कारो क-कारमापज्जति, क-कारो य-कारमापज्जति; तस्मा द-कारादीसु वत्तब्बेसु त-कारादिवचनं न विरुज्झती’’ति वदन्ति, तं कम्मवाचं पत्वा न वट्टति। तस्मा विनयधरेन नेव द-कारो त-कारो कातब्बो…पे॰… न क-कारो य-कारो। यथापाळिया निरुत्तिं सोधेत्वा दसविधाय ब्यञ्जननिरुत्तिया वुत्तदोसे परिहरन्तेन कम्मवाचा कातब्बा। इतरथा हि सावनं हापेति नाम।&lt;br&gt;&#xA;अकाले वा सावेतीति सावनाय अकाले अनोकासे ञत्तिं अट्ठपेत्वा पठमंयेव अनुस्सावनकम्मं कत्वा पच्छा ञत्तिं ठपेति। इति इमेहि पञ्चहाकारेहि अनुस्सावनतो कम्मानि विपज्जन्ति।&lt;br&gt;&#xA;४८६. सीमतो विपत्तियं पन अतिखुद्दकसीमा नाम या एकवीसति भिक्खू न गण्हाति। कुरुन्दियं पन ‘‘यत्थ एकवीसति भिक्खू निसीदितुं न सक्कोन्ती’’ति वुत्तम्। तस्मा या एवरूपा सीमा, अयं सम्मतापि असम्मता, गामखेत्तसदिसाव होति, तत्थ कतं कम्मं कुप्पति। एस नयो सेससीमासुपि। एत्थ पन अतिमहती नाम या केसग्गमत्तेनापि तियोजनं अतिक्कामेत्वा सम्मता होति। खण्डनिमित्ता नाम अघटितनिमित्ता वुच्चति। पुरत्थिमाय दिसाय निमित्तं कित्तेत्वा अनुक्कमेनेव दक्खिणाय पच्छिमाय उत्तराय दिसाय कित्तेत्वा पुन पुरत्थिमाय दिसाय पुब्बकित्तितं निमित्तं पटिकित्तेत्वाव ठपेतुं वट्टति; एवं अखण्डनिमित्ता होति। सचे पन अनुक्कमेन आहरित्वा उत्तराय दिसाय निमित्तं कित्तेत्वा तत्थेव ठपेति, खण्डनिमित्ता होति। अपरापि खण्डनिमित्ता नाम या अनिमित्तुपगं तचसाररुक्खं वा खाणुकं वा पंसुपुञ्जवालिकापुञ्जानं वा अञ्ञतरं अन्तरा एकं निमित्तं कत्वा सम्मता होति। छायानिमित्ता नाम या पब्बतच्छायादीनं यंकिञ्चि छायं निमित्तं कत्वा सम्मता होति। अनिमित्ता नाम या सब्बेन सब्बं निमित्तानि अकित्तेत्वा सम्मता होति।&lt;br&gt;&#xA;बहिसीमे ठितो सीमं सम्मन्नति नाम निमित्तानि कित्तेत्वा निमित्तानं बहि ठितो सम्मन्नति। नदिया समुद्दे जातस्सरे सीमं सम्मन्नतीति एतेसु नदिआदीसु यं सम्मन्नति, सा एवं सम्मतापि ‘‘सब्बा, भिक्खवे, नदी असीमा, सब्बो समुद्दो असीमो, सब्बो जातस्सरो असीमो’’ति (महाव॰ १४७) वचनतो असम्मताव होति। सीमाय सीमं सम्भिन्दतीति अत्तनो सीमाय परेसं सीमं सम्भिन्दति। अज्झोत्थरतीति अत्तनो सीमाय परेसं सीमं अज्झोत्थरति। तत्थ यथा सम्भेदो च अज्झोत्थरणञ्च होति, तं सब्बं उपोसथक्खन्धके वुत्तमेव। इति इमा एकादसपि सीमा असीमा गामखेत्तसदिसा एव, तासु निसीदित्वा कतं कम्मं कुप्पति। तेन वुत्तं ‘‘इमेहि एकादसहि आकारेहि सीमतो कम्मानि विपज्जन्ती’’ति।&lt;br&gt;&#xA;४८७-४८८. परिसतो कम्मविपत्तियं पन किञ्चि अनुत्तानं नाम नत्थि। यम्पि तत्थ कम्मप्पत्तछन्दारहलक्खणं वत्तब्बं सिया, तम्पि परतो ‘‘चत्तारो भिक्खू पकतत्ता कम्मप्पत्ता’’तिआदिना नयेन वुत्तमेव। तत्थ पकतत्ता कम्मप्पत्ताति चतुवग्गकरणे कम्मे चत्तारो पकतत्ता अनुक्खित्ता अनिस्सारिता परिसुद्धसीला चत्तारो भिक्खू कम्मप्पत्ता कम्मस्स अरहा अनुच्छविका सामिनो। न तेहि विना तं कम्मं कयिरति, न तेसं छन्दो वा पारिसुद्धि वा एति। अवसेसा पन सचेपि सहस्समत्ता होन्ति, सचे समानसंवासका, सब्बे छन्दारहाव होन्ति। छन्दपारिसुद्धिं दत्वा आगच्छन्तु वा मा वा, कम्मं पन तिट्ठति। यस्स पन सङ्घो परिवासादिकम्मं करोति, सो नेव कम्मप्पत्तो, नापि छन्दारहो। अपिच यस्मा तं पुग्गलं वत्थुं कत्वा सङ्घो कम्मं करोति, तस्मा ‘‘कम्मारहो’’ति वुच्चति। सेसकम्मेसुपि एसेव नयो।&lt;br&gt;&#xA;४८९. पुन चत्तारि कम्मानीतिआदिको नयो पण्डकादीनं अवत्थुभावदस्सनत्थं वुत्तो। सेसमेत्थ उत्तानमेव।&lt;/p&gt;</description>
    </item>
  </channel>
</rss>
