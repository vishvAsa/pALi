<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ अट्ठकादिनिपात-अट्ठकथा on पाळिषु विश्वासटिप्पणयो</title>
    <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/</link>
    <description>Recent content in &#43;०४ अट्ठकादिनिपात-अट्ठकथा on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/index.xml" rel="self" type="application/rss+xml" />
    <item>
      <title>०१. आनिसंसवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_AnisaMsavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_AnisaMsavaggo/</guid>
      <description>&lt;p&gt;१. आनिसंसवग्गो&lt;/p&gt;&#xA;&lt;h2 id=&#34;१-कमतथयसततवणणन&#34;&gt;१. किमत्थियसुत्तवण्णना&lt;/h2&gt;&#xA;&lt;p&gt;१. दसकनिपातस्स पठमे कुसलानि सीलानीति अनवज्जसीलानि। अमङ्कुभावस्स अविप्पटिसारस्स अत्थाय संवत्तन्तीति अविप्पटिसारत्थानि। सो नेसं आनिसंसोति अविप्पटिसारानिसंसानि। यथाभूतञाणदस्सनत्थोतिआदीसु यथाभूतञाणदस्सनं नाम तरुणविपस्सना, निब्बिदा नाम बलवविपस्सना, विरागो नाम मग्गो, विमुत्ति नाम अरहत्तफलं, ञाणदस्सनं नाम पच्चवेक्खणञाणम्। अग्गाय परेन्तीति अरहत्तत्थाय गच्छन्ति।&lt;/p&gt;&#xA;&lt;h2 id=&#34;२-चतनकरणयसततवणणन&#34;&gt;२. चेतनाकरणीयसुत्तवण्णना&lt;/h2&gt;&#xA;&lt;p&gt;२. दुतिये न चेतनाय करणीयन्ति न चेतेत्वा कप्पेत्वा पकप्पेत्वा कातब्बम्। धम्मता एसाति धम्मसभावो एसो कारणनियमो अयम्। अभिसन्देन्तीति पवत्तेन्ति। परिपूरेन्तीति परिपुण्णं करोन्ति। अपारा पारं गमनायाति ओरिमतीरभूता तेभूमकवट्टा निब्बानपारं गमनत्थाय।&lt;/p&gt;&#xA;&lt;h2 id=&#34;३-५-उपनससततततयवणणन&#34;&gt;३-५. उपनिससुत्तत्तयवण्णना&lt;/h2&gt;&#xA;&lt;p&gt;३-५. ततिये हतूपनिसोति हतकारणो। चतुत्थपञ्चमेसु द्वीहि थेरेहि कथितभावोव विसेसो।&lt;/p&gt;</description>
    </item>
    <item>
      <title>०१. निस्सयवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_nissayavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_nissayavaggo/</guid>
      <description>&lt;p&gt;१. निस्सयवग्गो&lt;/p&gt;&#xA;&lt;h2 id=&#34;१-६-कमतथयसततदवणणन&#34;&gt;१-६. किमत्थियसुत्तादिवण्णना&lt;/h2&gt;&#xA;&lt;p&gt;१-६. एकादसकनिपातस्स पठमादीनि हेट्ठा वुत्तनयानेव। केवलञ्चेत्थ आदितो पञ्चसु निब्बिदाविरागं द्विधा भिन्दित्वा एकादसङ्गानि कतानि। छट्ठे सिक्खापच्चक्खानं अधिकम्।&lt;/p&gt;&#xA;&lt;h2 id=&#34;७-८-पठमसञञसततदवणणन&#34;&gt;७-८. पठमसञ्ञासुत्तादिवण्णना&lt;/h2&gt;&#xA;&lt;p&gt;७-८. सत्तमे अत्थेन अत्थोति अत्थेन सद्धिमत्थो। ब्यञ्जनेन ब्यञ्जनन्ति ब्यञ्जनेन सद्धिं ब्यञ्जनम्। संसन्दिस्सतीति सम्पवत्तिस्सति। समेस्सतीति समानं भविस्सति। न विग्गय्हिस्सतीति न विरज्झिस्सति। अग्गपदस्मिन्ति निब्बाने। अट्ठमे पच्चवेक्खणा कथिता।&lt;/p&gt;&#xA;&lt;h2 id=&#34;९-सदधसततवणणन&#34;&gt;९. सद्धसुत्तवण्णना&lt;/h2&gt;&#xA;&lt;p&gt;९. नवमे दोणिया बद्धोति यवसस्सदोणिया समीपे बद्धो। अन्तरं करित्वाति अब्भन्तरे कत्वा। झायतीति चिन्तेति। पज्झायतीति इतो चितो च नानप्पकारकं झायति। निज्झायतीति निरन्तरवसेन निबद्धं झायति। पथविम्पि निस्साय झायतीति समापत्तियं सनिकन्तिकवसेनेतं वुत्तम्। समापत्तियञ्हि सनिकन्तिकत्ता एस खळुङ्को नाम कतो। आपादीसुपि एसेव नयो।&lt;br&gt;&#xA;कथञ्च सद्ध आजानीयझायितं होतीति कथं कारणाकारणं जानन्तस्स सिन्धवस्स झायितं होति। यथा इणन्तिआदीसु इणसदिसं बन्धनसदिसं धनजानिसदिसं कलिसङ्खातमहापराधसदिसञ्च कत्वा अत्तनो अभिमुखस्स पतोदस्स अज्झोहरणसङ्खातं पतनं विपस्सतीति अत्थो। नेव पथविं निस्साय झायतीति समापत्तिसुखनिकन्तिया अभावेन पथविआरम्मणाय चतुक्कपञ्चकज्झानसञ्ञाय न झायति, नियन्तिया अभावेनेव सो आजानीयो नाम होतीति। झायति च पनाति निब्बानारम्मणाय फलसमापत्तिया झायति। पथवियं पथविसञ्ञा विभूता होतीति पथवारम्मणे उप्पन्ना चतुक्कपञ्चकज्झानसञ्ञा विभूता पाकटा होति। ‘‘विभूता, भन्ते, रूपसञ्ञा अविभूता अट्ठिकसञ्ञा’’ति इमस्मिञ्हि सुत्ते समतिक्कमस्स अत्थिताय विभूतता वुत्ता, इध पन विपस्सनावसेन अनिच्चदुक्खानत्ततो दिट्ठत्ता विभूता नाम जाता। आपोसञ्ञादीसुपि एसेव नयो। एवमेत्थ हेट्ठा विय समापत्तिवसेन समतिक्कमं अवत्वा विपस्सनाचारवसेन समतिक्कमो वुत्तो। एवं झायीति एवं विपस्सनापटिपाटिया आगन्त्वा उप्पादिताय फलसमापत्तिया झायन्तो।&lt;/p&gt;</description>
    </item>
    <item>
      <title>०१. मेत्तावग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_mettAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_mettAvaggo/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;अङ्गुत्तरनिकाये&lt;br&gt;&#xA;अट्ठकनिपात-अट्ठकथा&lt;br&gt;&#xA;१. पठमपण्णासकम्&lt;br&gt;&#xA;१. मेत्तावग्गो&lt;/p&gt;&#xA;&lt;h2 id=&#34;१-मततसततवणणन&#34;&gt;१. मेत्तासुत्तवण्णना&lt;/h2&gt;&#xA;&lt;p&gt;१. अट्ठकनिपातस्स पठमे आसेवितायाति आदरेन सेविताय। भावितायाति वड्ढिताय। बहुलीकतायाति पुनप्पुनं कताय। यानिकतायाति युत्तयानसदिसकताय। वत्थुकतायाति पतिट्ठानट्ठेन वत्थु विय कताय। अनुट्ठितायाति पच्चुपट्ठिताय। परिचितायाति समन्ततो चिताय उपचिताय। सुसमारद्धायाति सुट्ठु समारद्धाय सुकताय। आनिसंसाति गुणा। सुखं सुपतीतिआदीसु यं वत्तब्बं, तं एकादसकनिपाते वक्खाम।&lt;br&gt;&#xA;अप्पमाणन्ति फरणवसेन अप्पमाणम्। तनू संयोजना होन्ति, पस्सतो उपधिक्खयन्ति मेत्तापदट्ठानाय विपस्सनाय अनुक्कमेन उपधिक्खयसङ्खातं अरहत्तं पत्तस्स दस संयोजना पहीयन्तीति अत्थो। अथ वा तनू संयोजना होन्तीति पटिघञ्चेव पटिघसम्पयुत्तसंयोजना च तनुका होन्ति। पस्सतो उपधिक्खयन्ति तेसंयेव किलेसूपधीनं खयसङ्खातं मेत्तं अधिगमवसेन पस्सन्तस्स। कुसली तेन होतीति तेन मेत्तायनेन कुसलो होति। सत्तसण्डन्ति सत्तसङ्खातेन सण्डेन समन्नागतं, सत्तभरितन्ति अत्थो। विजेत्वाति अदण्डेन असत्थेन धम्मेनेव विजिनित्वा। राजिसयोति इसिसदिसा धम्मिकराजानो। यजमानाति दानानि ददमाना। अनुपरियगाति विचरिंसु।&lt;br&gt;&#xA;अस्समेधन्तिआदीसु पोराणकराजकाले किर सस्समेधं, पुरिसमेधं, सम्मापासं, वाचापेय्यन्ति चत्तारि सङ्गहवत्थूनि अहेसुं, येहि राजानो लोकं सङ्गण्हिंसु। तत्थ निप्फन्नसस्सतो दसमभागग्गहणं सस्समेधं नाम, सस्ससम्पादने मेधाविताति अत्थो। महायोधानं छमासिकं भत्तवेतनानुप्पदानं पुरिसमेधं नाम, पुरिससङ्गण्हने मेधाविताति अत्थो। दलिद्दमनुस्सानं हत्थतो लेखं गहेत्वा तीणि वस्सानि विना वड्ढिया सहस्सद्विसहस्समत्तधनानुप्पदानं सम्मापासं नाम। तञ्हि सम्मा मनुस्से पासेति हदये बन्धित्वा विय ठपेति, तस्मा सम्मापासन्ति वुच्चति। ‘‘तात, मातुला’’तिआदिना नयेन पन सण्हवाचाभणनं वाचापेय्यं नाम, पियवाचाति अत्थो। एवं चतूहि सङ्गहवत्थूहि सङ्गहितं रट्ठं इद्धञ्चेव होति, फीतञ्च, बहुअन्नपानं, खेमं, निरब्बुदम्। मनुस्सा मुदा मोदमाना उरे पुत्ते नच्चेन्ता अपारुतघरा विहरन्ति। इदं घरद्वारेसु अग्गळानं अभावतो निरग्गळन्ति वुच्चति। अयं पोराणिका पवेणि।&lt;br&gt;&#xA;अपरभागे पन ओक्काकराजकाले ब्राह्मणा इमानि चत्तारि सङ्गहवत्थूनि इमञ्च रट्ठसम्पत्तिं परिवत्तेत्वा उद्धंमूलकं कत्वा अस्समेधं पुरिसमेधन्तिआदिके पञ्च यञ्ञे नाम अकंसु। तेसु अस्समेत्थ मेधन्ति वधेन्तीति अस्समेधो। द्वीहि परियञ्ञेहि यजितब्बस्स एकवीसतियूपस्स एकस्मिं पच्छिमदिवसेयेव सत्तनवुतिपञ्चपसुसतघातभिंसनस्स ठपेत्वा भूमिञ्च पुरिसे च अवसेससब्बविभवदक्खिणस्स यञ्ञस्सेतं अधिवचनम्। पुरिसमेत्थ मेधन्तीति पुरिसमेधो। चतूहि परियञ्ञेहि यजितब्बस्स सद्धिं भूमिया अस्समेधे वुत्तविभवदक्खिणस्स यञ्ञस्सेतं अधिवचनम्। सम्ममेत्थ पासन्तीति सम्मापासो। दिवसे दिवसे युगच्छिग्गळे पवेसनदण्डकसङ्खातं सम्मं खिपित्वा तस्स पतितोकासे वेदिं कत्वा संहारिमेहि यूपादीहि सरस्सतीनदिया निमुग्गोकासतो पभुति पटिलोमं गच्छन्तेन यजितब्बस्स सत्रयागस्सेतं अधिवचनम्। वाजमेत्थ पिवन्तीति वाजपेय्यो। एकेन परियञ्ञेन सत्तरसहि पसूहि यजितब्बस्स बेलुवयूपस्स सत्तरसकदक्खिणस्स यञ्ञस्सेतं अधिवचनम्। नत्थि एत्थ अग्गळाति निरग्गळो। नवहि परियञ्ञेहि यजितब्बस्स सद्धिं भूमिया च पुरिसेहि च अस्समेधे वुत्तविभवदक्खिणस्स सब्बमेधपरियायनामस्स अस्समेधविकप्पस्सेतं अधिवचनम्।&lt;br&gt;&#xA;कलम्पि ते नानुभवन्ति सोळसिन्ति ते सब्बेपि महायागा एकस्स मेत्ताचित्तस्स विपाकमहन्तताय सोळसिं कलं न अग्घन्ति, सोळसमं भागं न पापुणन्तीति अत्थो। न जिनातीति न अत्तना परस्स जानिं करोति। न जापयेति न परेन परस्स जानिं कारेति। मेत्तंसोति मेत्तायमानचित्तकोट्ठासो हुत्वा। सब्बभूतानन्ति सब्बसत्तेसु। वेरं तस्स न केनचीति तस्स केनचि सद्धिं अकुसलवेरं वा पुग्गलवेरं वा नत्थि।&lt;/p&gt;</description>
    </item>
    <item>
      <title>०१. सम्बोधिवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_sambodhivaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/01_sambodhivaggo/</guid>
      <description>&lt;p&gt;१. सम्बोधिवग्गो&lt;/p&gt;&#xA;&lt;h2 id=&#34;१-समबधसततवणणन&#34;&gt;१. सम्बोधिसुत्तवण्णना&lt;/h2&gt;&#xA;&lt;p&gt;१. नवकनिपातस्स पठमे सम्बोधिपक्खिकानन्ति चतुमग्गसङ्खातस्स सम्बोधिस्स पक्खे भवानं, उपकारकानन्ति अत्थो। पाळियं आगते नव धम्मे सन्धायेवं पुच्छति। का उपनिसाति को उपनिस्सयपच्चयो। अभिसल्लेखन्तीति अभिसल्लेखिका। समथविपस्सनाचित्तस्स विवरणे सप्पाया उपकारकाति चेतोविवरणसप्पाया। अप्पिच्छतं आरब्भ पवत्ता कथा अप्पिच्छकथा। सेसेसुपि एसेव नयो।&lt;br&gt;&#xA;असुभा भावेतब्बा रागस्स पहानायाति अयमत्थो सालिलायकोपमाय विभावेतब्बो – एको हि पुरिसो असितं गहेत्वा कोटितो पट्ठाय सालिक्खेत्ते सालियो लायति। अथस्स वतिं भिन्दित्वा गावो पविसिंसु। सो असितं ठपेत्वा यट्ठिं आदाय तेनेव मग्गेन गावो नीहरित्वा वतिं पाकतिकं कत्वा पुनपि असितं आदाय सालियो लायि। एत्थ सालिक्खेत्तं विय बुद्धसासनं दट्ठब्बं, सालिलायको विय योगावचरो, असितं विय पञ्ञा, लायनकालो विय विपस्सनाय कम्मकरणकालो, यट्ठि विय असुभकम्मट्ठानं, वति विय संवरो, वतिं भिन्दित्वा गावीनं पविसनं विय सहसा अप्पटिसङ्खाय पमादं आरब्भ रागस्स उप्पज्जनं, असितं ठपेत्वा यट्ठिं आदाय पविट्ठमग्गेनेव गावो नीहरित्वा वतिं पटिपाकतिकं कत्वा पुन कोटितो पट्ठाय सालिलायनं विय असुभकम्मट्ठानेन रागं विक्खम्भेत्वा पुन विपस्सनाय कम्मं आरभनकालो। इममत्थं सन्धाय वुत्तं – ‘‘असुभा भावेतब्बा रागस्स पहानाया’’ति।&lt;br&gt;&#xA;तत्थ रागस्साति पञ्चकामगुणिकरागस्स। मेत्ताति मेत्ताकम्मट्ठानम्। ब्यापादस्स पहानायाति वुत्तनयेनेव उप्पन्नस्स कोपस्स पजहनत्थाय। आनापानस्सतीति सोळसवत्थुका आनापानस्सति। वितक्कुपच्छेदायाति वुत्तनयेनेव उप्पन्नानं वितक्कानं उपच्छेदनत्थाय। अस्मिमानसमुग्घातायाति अस्मीति उप्पज्जनकस्स मानस्स समुग्घातत्थाय। अनत्तसञ्ञा सण्ठातीति अनिच्चलक्खणे दिट्ठे अनत्तलक्खणं दिट्ठमेव होति। एतेसु हि तीसु लक्खणेसु एकस्मिं दिट्ठे इतरद्वयं दिट्ठमेव होति। तेन वुत्तं – ‘‘अनिच्चसञ्ञिनो, भिक्खवे, अनत्तसञ्ञा सण्ठाती’’ति। दिट्ठेव धम्मे निब्बानन्ति दिट्ठेयेव धम्मे अपच्चयपरिनिब्बानञ्च पापुणातीति इमस्मिं सुत्ते वट्टविवट्टं कथितम्।&lt;/p&gt;</description>
    </item>
    <item>
      <title>०२. अनुस्सतिवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_anussativaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_anussativaggo/</guid>
      <description>&lt;p&gt;२. अनुस्सतिवग्गो&lt;/p&gt;&#xA;&lt;h2 id=&#34;१-२-महनमसततदवयवणणन&#34;&gt;१-२. महानामसुत्तद्वयवण्णना&lt;/h2&gt;&#xA;&lt;p&gt;११-१२. दुतियस्स पठमे नानाविहारेहि विहरतन्ति गिहीनं निबद्धो एको विहारो नाम नत्थि, तस्मा अम्हाकं अनिबद्धविहारेन विहरन्तानं केन विहारेन कतरेन निबद्धविहारेन विहातब्बन्ति पुच्छति। आराधकोति सम्पादको परिपूरको। धम्मसोतसमापन्नो बुद्धानुस्सतिं भावेतीति धम्मसोतसमापन्नो हुत्वा बुद्धानुस्सतिं भावेति। दुतिये गिलाना वुट्ठितोति गिलानो हुत्वा वुट्ठितो।&lt;/p&gt;&#xA;&lt;h2 id=&#34;३-ननदयसततवणणन&#34;&gt;३. नन्दियसुत्तवण्णना&lt;/h2&gt;&#xA;&lt;p&gt;१३. ततिये कल्याणमित्तेति सुमित्ते। एवमेत्थ कल्याणमित्तवसेन सङ्घानुस्सति कथिता। कबळीकाराहारभक्खानन्ति कामावचरदेवानम्। असमयविमुत्तोति असमयविमुत्तिया विमुत्तो खीणासवो।&lt;/p&gt;&#xA;&lt;h2 id=&#34;४-सभतसततवणणन&#34;&gt;४. सुभूतिसुत्तवण्णना&lt;/h2&gt;&#xA;&lt;p&gt;१४. चतुत्थे को नामायं सुभूती भिक्खूति जानन्तोपि सत्था कथासमुट्ठापनत्थं पुच्छति। सुदत्तस्स उपासकस्स पुत्तोति अनाथपिण्डिकं सन्धायाह। अनाथपिण्डिकस्स हि पुत्तो अत्तनो चूळपितु सन्तिके पब्बजितो, अथ नं सुभूतित्थेरो आदाय सत्थु सन्तिकं अगमासि। सद्धापदानेसूति सद्धानं पुग्गलानं अपदानेसु लक्खणेसु।&lt;/p&gt;</description>
    </item>
    <item>
      <title>०२. नाथवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_nAthavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_nAthavaggo/</guid>
      <description>&lt;p&gt;२. नाथवग्गो&lt;/p&gt;&#xA;&lt;h2 id=&#34;१-सनसनसततवणणन&#34;&gt;१. सेनासनसुत्तवण्णना&lt;/h2&gt;&#xA;&lt;p&gt;११. दुतियस्स पठमे पञ्चङ्गसमन्नागतोति पञ्चहि गुणङ्गेहि समन्नागतो। नातिदूरं होति नाच्चासन्नन्ति यञ्हि अतिदूरे होति, पिण्डाय चरित्वा तत्थ गच्छन्तस्स कायचित्तदरथा होति, ततो अनुप्पन्नं वा समाधिं उप्पादेतुं उप्पन्नं वा थिरं कातुं न सक्कोति। अच्चासन्नं बहुजनाकिण्णं होति। चत्तालीसउसभमत्ते पन पदेसे वसतं दूरासन्नदोसविमुत्तञ्च गमनागमनसम्पन्नं नाम होति। दिवाअप्पाकिण्णन्ति दिवसभागे महाजनेन अनाकिण्णम्।&lt;/p&gt;&#xA;&lt;h2 id=&#34;२-पञचङगसततवणणन&#34;&gt;२. पञ्चङ्गसुत्तवण्णना&lt;/h2&gt;&#xA;&lt;p&gt;१२. दुतिये केवलीति केवलेहि सकलेहि गुणेहि समन्नागतो। वुसितवाति वुत्थब्रह्मचरियवासो। असेखेनाति असेखधम्मपरियापन्नेन लोकुत्तरेन। सीलक्खन्धेनाति सीलरासिना। विमुत्तिक्खन्धेनाति एत्थ ठपेत्वा सीलादयो तयो सेसा फलधम्मा विमुत्ति नाम, विमुत्तिञाणदस्सनं पच्चवेक्खणञाणं, तं लोकियमेव।&lt;/p&gt;</description>
    </item>
    <item>
      <title>०२. महावग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_mahAvaggo/</guid>
      <description>&lt;p&gt;२. महावग्गो&lt;/p&gt;&#xA;&lt;h2 id=&#34;१-वरञजसततवणणन&#34;&gt;१. वेरञ्जसुत्तवण्णना&lt;/h2&gt;&#xA;&lt;p&gt;११. दुतियस्स पठमे अभिवादेतीति एवमादीनि न समणो गोतमोति एत्थ वुत्तनकारेन योजेत्वा एवमेत्थ अत्थो वेदितब्बो ‘‘न वन्दति नासना वुट्ठाति, नापि ‘इध भोन्तो निसीदन्तू’ति एवं आसनेन वा निमन्तेती’’ति। एत्थ हि वा-सद्दो विभावने नाम अत्थे ‘‘रूपं निच्चं वा अनिच्चं वा’’तिआदीसु विय। एवं वत्वा अथ अत्तनो अभिवादनादीनि अकरोन्तं भगवन्तं दिस्वा आह – तयिदं, भो गोतम, तथेवाति। यं तं मया सुतं, तं तथेव, तं सवनञ्च मे दस्सनञ्च संसन्दति समेति, अत्थतो एकीभावं गच्छति। न हि भवं गोतमो…पे॰… आसनेन वा निमन्तेतीति। एवं अत्तना सुतं दिट्ठेन निगमेत्वा निन्दन्तो आह – तयिदं, भो गोतम, न सम्पन्नमेवाति तं अभिवादनादीनं अकरणं अयुत्तमेवाति।&lt;br&gt;&#xA;अथस्स भगवा अत्तुक्कंसनपरवम्भनदोसं अनुपगम्म करुणासीतलेन हदयेन तं अञ्ञाणं विधमित्वा युत्तभावं दस्सेतुकामो नाहं तं ब्राह्मणातिआदिमाह। तत्रायं सङ्खेपत्थो – अहं, ब्राह्मण, अप्पटिहतेन सब्बञ्ञुतञ्ञाणचक्खुना ओलोकेन्तोपि तं पुग्गलं एतस्मिं सदेवकादिभेदे लोके न पस्सामि, यमहं अभिवादेय्यं वा पच्चुट्ठेय्यं वा आसनेन वा निमन्तेय्यम्। अनच्छरियं वा एतं, स्वाहं अज्ज सब्बञ्ञुतं पत्तो एवरूपं निपच्चाकारारहं पुग्गलं न पस्सामि। अपिच खो यदापाहं सम्पतिजातोव उत्तरेन मुखो सत्तपदवीतिहारेन गन्त्वा सकलं दससहस्सिलोकधातुं ओलोकेसिं, तदापि एतस्मिं सदेवकादिभेदे लोके तं पुग्गलं न पस्सामि, यमहं एवरूपं निपच्चकारं करेय्यम्। अथ खो मं सोळसकप्पसहस्सायुको खीणासवमहाब्रह्मापि अञ्जलिं पग्गहेत्वा ‘‘त्वं लोके महापुरिसो, त्वं सदेवकस्स लोकस्स अग्गो च जेट्ठो च सेट्ठो च, नत्थि तया उत्तरितरो’’ति सञ्जातसोमनस्सो पतिमानेसि। तदापि चाहं अत्तना उत्तरितरं अपस्सन्तो आसभिं वाचं निच्छारेसिं – ‘‘अग्गोहमस्मि लोकस्स, जेट्ठोहमस्मि लोकस्स, सेट्ठोहमस्मि लोकस्सा’’ति। एवं सम्पतिजातस्सापि मय्हं अभिवादनादिरहो पुग्गलो नत्थि, स्वाहं इदानि सब्बञ्ञुतं पत्तो कं अभिवादेय्यम्। तस्मा त्वं, ब्राह्मण, मा तथागता एवरूपं परमनिपच्चकारं पत्थयि। यञ्हि, ब्राह्मण, तथागतो अभिवादेय्य वा…पे॰… आसनेन वा निमन्तेय्य, मुद्धापि तस्स पुग्गलस्स रत्तिपरियोसाने परिपाकसिथिलबन्धनं वण्टा मुत्ततालफलं विय गीवतो छिज्जित्वा सहसाव भूमियं निपतेय्य।&lt;br&gt;&#xA;एवं वुत्तेपि ब्राह्मणो दुप्पञ्ञताय तथागतस्स लोकजेट्ठभावं असल्लक्खेन्तो केवलं तं वचनं असहमानो आह – अरसरूपो भवं गोतमोति। अयं किरस्स अधिप्पायो – यं लोके अभिवादनपच्चुट्ठानअञ्जलिकम्मसामीचिकम्मं ‘‘सामग्गिरसो’’ति वुच्चति, तं भोतो गोतमस्स नत्थि। तस्मा अरसरूपो भवं गोतमो, अरसजातिको अरससभावोति। अथस्स भगवा चित्तमुदुभावजननत्थं उजुविपच्चनीकभावं परिहरन्तो अञ्ञथा तस्स वचनस्स अत्थं अत्तनि सन्दस्सेन्तो अत्थि ख्वेस, ब्राह्मण, परियायोतिआदिमाह।&lt;br&gt;&#xA;तत्थ अत्थि ख्वेसाति अत्थि खो एस। परियायोति कारणम्। इदं वुत्तं होति – अत्थि खो, ब्राह्मण, एतं कारणं, येन कारणेन मं ‘‘अरसरूपो भवं गोतमो’’ति वदमानो पुग्गलो सम्मा वदेय्य, अवितथवादीति सङ्खं गच्छेय्य। कतमो पन सोति? ये ते, ब्राह्मण, रूपरसा…पे॰… फोट्ठब्बरसा, ते तथागतस्स पहीनाति। किं वुत्तं होति? ये ते जातिवसेन वा उपपत्तिवसेन वा सेट्ठसम्मतानम्पि पुथुज्जनानं रूपारम्मणादीनि अस्सादेन्तानं अभिनन्दन्तानं रज्जन्तानं उप्पज्जन्ति कामसुखस्सादसङ्खाता रूपरसा, सद्दरसा, गन्धरसा, रसरसा, फोट्ठब्बरसा, ये इमं लोकं गीवाय बन्धित्वा विय आविञ्छन्ति, वत्थारम्मणादिसामग्गियञ्च उप्पन्नत्ता सामग्गिरसाति वुच्चन्ति। ते सब्बेपि तथागतस्स पहीना। ‘‘मय्हं पहीना’’ति वत्तब्बेपि ममाकारेन अत्तानं अनुक्खिपन्तो धम्मं देसेति, देसनाविलासो वा एस तथागतस्स।&lt;br&gt;&#xA;तत्थ पहीनाति चित्तसन्तानतो विगता, पजहिता वा। एतस्मिं पनत्थे करणे सामिवचनं दट्ठब्बम्। अरियमग्गसत्थेन उच्छिन्नं तण्हाविज्जामयं मूलं एतेसन्ति उच्छिन्नमूला। तालवत्थु विय नेसं वत्थु कतन्ति तालावत्थुकता। यथा हि तालरुक्खं समूलं उद्धरित्वा तस्स वत्थुमत्ते तस्मिं पदेसे कते न पुन तस्स तालस्स उप्पत्ति पञ्ञायति, एवं अरियमग्गसत्थेन समूले रूपादिरसे उद्धरित्वा तेसं पुब्बे उप्पन्नपुब्बभावेन वत्थुमत्ते चित्तसन्ताने कते सब्बेपि ते तालावत्थुकताति वुच्चन्ति। अविरुळ्हिधम्मत्ता वा मत्थकच्छिन्नतालो विय कताति तालावत्थुकता। यस्मा पन एवं तालावत्थुकता अनभावंकता होन्ति , यथा नेसं पच्छाभावो न होति, तथा कता होन्ति। तस्मा आह – अनभावंकताति। आयतिं अनुप्पादधम्माति अनागते अनुप्पज्जनकसभावा।&lt;br&gt;&#xA;नो च खो यं त्वं सन्धाय वदेसीति यञ्च खो त्वं सन्धाय वदेसि, सो परियायो न होति। ननु च एवं वुत्ते यो ब्राह्मणेन वुत्तो सामग्गिरसो, तस्स अत्तनि विज्जमानता अनुञ्ञाता होतीति? न होति। यो हि नं सामग्गिरसं कातुं भब्बो हुत्वा न करोति, सो तदभावेन अरसरूपोति वत्तब्बतं अरहति। भगवा पन अभब्बोव एतं कातुं, तेनस्स कारणे अभब्बतं पकासेन्तो आह – ‘‘नो च खो यं त्वं सन्धाय वदेसी’’ति। यं परियायं सन्धाय त्वं मं ‘‘अरसरूपो’’ति वदेसि, सो अम्हेसु नेव वत्तब्बोति।&lt;br&gt;&#xA;एवं ब्राह्मणो अत्तना अधिप्पेतं अरसरूपतं आरोपेतुं असक्कोन्तो अथापरं निब्भोगो भवन्तिआदिमाह। सब्बपरियायेसु चेत्थ वुत्तनयेनेव योजनाक्कमं विदित्वा सन्धायभासितमत्थं एवं वेदितब्बं – ब्राह्मणो तदेव वयोवुद्धानं अभिवादनादिकम्मं लोके ‘‘सामग्गिपरिभोगो’’ति मञ्ञमानो तदभावेन च भगवन्तं ‘‘निब्भोगो’’तिआदिमाह। भगवा च य्वायं रूपादीसु सत्तानं छन्दरागपरिभोगो, तदभावं अत्तनि सम्पस्समानो अपरं परियायमनुजानि।&lt;br&gt;&#xA;पुन ब्राह्मणो यं लोके वयोवुद्धानं अभिवादनादिकुलसमुदाचारकम्मं लोकिया करोन्ति, तस्स अकिरियं सम्पस्समानो भगवन्तं अकिरियवादोति आह। भगवा पन यस्मा कायदुच्चरितादीनं अकिरियं वदति, तस्मा तं अकिरियवादितं अत्तनि सम्पस्समानो अपरं परियायमनुजानि। तत्थ ठपेत्वा कायदुच्चरितादीनि अवसेसा अकुसला धम्मा अनेकविहिता पापका अकुसला धम्माति वेदितब्बा।&lt;br&gt;&#xA;पुन ब्राह्मणो तदेव अभिवादनादिकम्मं भगवति अपस्सन्तो ‘‘इमं आगम्म अयं लोकतन्ति लोकपवेणी उच्छिज्जती’’ति मञ्ञमानो भगवन्तं उच्छेदवादोति आह। भगवा पन यस्मा पञ्चकामगुणिकरागस्स चेव अकुसलचित्तद्वयसम्पयुत्तस्स च दोसस्स अनागामिमग्गेन उच्छेदं वदति, सब्बाकुसलसम्भवस्स पन मोहस्स अरहत्तमग्गेन उच्छेदं वदति, ठपेत्वा ते तयो अवसेसानं पापकानं अकुसलानं धम्मानं यथानुरूपं चतूहि मग्गेहि उच्छेदं वदति, तस्मा तं उच्छेदवादं अत्तनि सम्पस्समानो अपरं परियायमनुजानि।&lt;br&gt;&#xA;पुन ब्राह्मणो ‘‘जिगुच्छति मञ्ञे समणो गोतमो इदं वयोवुद्धानं अभिवादनादिकुलसमुदाचारकम्मं, तेन तं न करोती’’ति मञ्ञमानो भगवन्तं जेगुच्छीति आह। भगवा पन यस्मा जिगुच्छति कायदुच्चरितादीहि, यानि कायवचीमनोदुच्चरितानि चेव याव च अकुसलानं लामकधम्मानं समापत्ति समापज्जना समङ्गिभावो, तं सब्बम्पि गूथं विय मण्डनकजातिको पुरिसो जिगुच्छति हिरीयति, तस्मा तं जेगुच्छितं अत्तनि सम्पस्समानो अपरं परियायमनुजानि। तत्थ कायदुच्चरितेनातिआदि करणवचनं उपयोगत्थे दट्ठब्बम्।&lt;br&gt;&#xA;पुन ब्राह्मणो तदेव अभिवादनादिकम्मं भगवति अपस्सन्तो ‘‘अयं इदं लोकजेट्ठककम्मं विनेति विनासेति, अथ वा यस्मा एतं सामीचिकम्मं न करोति, तस्मा अयं विनेतब्बो निग्गण्हितब्बो’’ति मञ्ञमानो भगवन्तं वेनयिकोति आह। तत्रायं पदत्थो – विनयतीति विनयो, विनासेतीति वुत्तं होति। विनयो एव वेनयिको। विनयं वा अरहतीति वेनयिको, निग्गहं अरहतीति वुत्तं होति। भगवा पन यस्मा रागादीनं विनयाय वूपसमाय धम्मं देसेति, तस्मा वेनयिको होति। अयमेव चेत्थ पदत्थो – विनयाय धम्मं देसेतीति वेनयिको। विचित्रा हि तद्धितवुत्ति। स्वायं तं वेनयिकभावं अत्तनि सम्पस्समानो अपरं परियायमनुजानि।&lt;br&gt;&#xA;पुन ब्राह्मणो यस्मा अभिवादनादीनि सामीचिकम्मानि करोन्ता वयोवुद्धे तोसेन्ति हासेन्ति , अकरोन्ता पन तापेन्ति विहेसेन्ति दोमनस्सं नेसं उप्पादेन्ति, भगवा च तानि न करोति, तस्मा ‘‘अयं वयोवुद्धे तपती’’ति मञ्ञमानो सप्पुरिसाचारविरहितत्ता वा ‘‘कपणपुरिसो अय’’न्ति मञ्ञमानो भगवन्तं तपस्सीति आह। तत्रायं पदत्थो – तपतीति तपो, रोसेति विहेसेतीति अत्थो। सामीचिकम्माकरणस्सेतं अधिवचनम्। तपो अस्स अत्थीति तपस्सी। दुतिये अत्थविकप्पे ब्यञ्जनानि अविचारेत्वा लोके कपणपुरिसो तपस्सीति वुच्चति। भगवा पन ये अकुसला धम्मा लोकं तपनतो तपनीयानि वुच्चन्ति, तेसं पहीनत्ता यस्मा तपस्सीति सङ्खं गतो। तस्मा तं तपस्सितं अत्तनि सम्पस्समानो अपरं परियायमनुजानि। तत्रायं वचनत्थो – तपन्तीति तपा, अकुसलधम्मानमेतं अधिवचनम्। ते तपे अस्सि निरस्सि पहासि विद्धंसीति तपस्सी।&lt;br&gt;&#xA;पुन ब्राह्मणो तं अभिवादनादिकम्मं देवलोकगब्भसम्पत्तिया देवलोकपटिसन्धिपटिलाभाय संवत्ततीति मञ्ञमानो भगवति चस्स अभावं दिस्वा भगवन्तं अपगब्भोति आह। कोधवसेन वा भगवतो मातुकुच्छिस्मिं पटिसन्धिग्गहणे दोसं दस्सेन्तोपि एवमाह। तत्रायं वचनत्थो – गब्भतो अपगतोति अपगब्भो, अभब्बो देवलोकूपपत्तिं पापुणितुन्ति अधिप्पायो। हीनो वा गब्भो अस्साति अपगब्भो। देवलोकगब्भपरिबाहिरत्ता आयतिं हीनगब्भपटिलाभभागीति। हीनो वास्स मातुकुच्छिस्मिं गब्भवासो अहोसीति अधिप्पायो। भगवतो पन यस्मा आयतिं गब्भसेय्या अपगता, तस्मा सो तं अपगब्भतं अत्तनि सम्पस्समानो अपरं परियायमनुजानि। तत्र च यस्स खो, ब्राह्मण, आयतिं गब्भसेय्या पुनब्भवाभिनिब्बत्ति पहीनाति एतेसं पदानं एवमत्थो दट्ठब्बो – ‘‘ब्राह्मण, यस्स पुग्गलस्स अनागते गब्भसेय्या पुनब्भवे च अभिनिब्बत्ति अनुत्तरेन मग्गेन विहतकारणत्ता पहीना। गब्भसेय्यागहणेन चेत्थ जलाबुजयोनि गहिता, पुनब्भवाभिनिब्बत्तिग्गहणेन इतरा तिस्सो’’पि।&lt;br&gt;&#xA;अपिच गब्भस्स सेय्या गब्भसेय्या। पुनब्भवो एव अभिनिब्बत्ति पुनब्भवाभिनिब्बत्तीति एवमेत्थ अत्थो दट्ठब्बो। यथा च विञ्ञाणट्ठितीति वुत्तेपि न विञ्ञाणतो अञ्ञा ठिति अत्थि, एवमिधापि न गब्भतो अञ्ञा सेय्या वेदितब्बा। अभिनिब्बत्ति च नाम यस्मा पुनब्भवभूतापि अपुनब्भवभूतापि अत्थि, इध च पुनब्भवभूता अधिप्पेता, तस्मा वुत्तं – ‘‘पुनब्भवो एव अभिनिब्बत्ति पुनब्भवाभिनिब्बत्ती’’ति।&lt;br&gt;&#xA;एवं आगतकालतो पट्ठाय अरसरूपतादीहि अट्ठहि अक्कोसवत्थूहि अक्कोसन्तम्पि ब्राह्मणं भगवा धम्मिस्सरो धम्मराजा धम्मसामी तथागतो अनुकम्पाय सीतलेनेव चक्खुना ब्राह्मणं ओलेकेन्तो यं धम्मधातुं पटिविज्झित्वा देसनाविलासप्पत्ता नाम होति, तस्सा धम्मधातुया सुप्पटिविद्धत्ता विगतवलाहके नभे पुण्णचन्दो विय च सरदकाले सूरियो विय च ब्राह्मणस्स हदयन्धकारं विधमेन्तो तानियेव अक्कोसवत्थूनि तेन तेन परियायेन अञ्ञथा दस्सेत्वा पुनपि अत्तनो करुणाविप्फारं अट्ठहि लोकधम्मेहि अकम्पियभावेन पटिलद्धतादिगुणलक्खणं पथविसमचित्ततं अकुप्पधम्मतञ्च पकासेन्तो ‘‘अयं ब्राह्मणो केवलं पलितसिरखण्डदन्तवलित्तचतादीहि अत्तनो वुद्धभावं सल्लक्खेति, नो च खो जानाति अत्तानं जातिया अनुगतं जराय अनुसटं ब्याधिनो अधिभूतं मरणेन अब्भाहतं अज्ज मरित्वा पुन स्वेव उत्तानसेय्यदारकभावगमनीयम्। महन्तेन खो पन उस्साहेन मम सन्तिकं आगतो, तदस्स आगमनं सात्थकं होतू’’ति चिन्तेत्वा इमस्मिं लोके अत्तनो अप्पटिसमं पुरेजातभावं दस्सेन्तो सेय्यथापि, ब्राह्मणातिआदिना नयेन ब्राह्मणस्स धम्मदेसनं वड्ढेसि।&lt;br&gt;&#xA;तत्थ सेय्यथापीतिआदीनं हेट्ठा वुतनयेनेव अत्थो वेदितब्बो। अयं पन विसेसो – हेट्ठा वुत्तनयेनेव हि ते कुक्कुटपोतका पक्खे विधुनन्ता तंखणानुरूपं विरवन्ता निक्खमन्ति। एवं निक्खमन्तानञ्च तेसं यो पठमतरं निक्खमति, सो जेट्ठोति वुच्चति। तस्मा भगवा ताय उपमाय अत्तनो जेट्ठभावं साधेतुकामो ब्राह्मणं पुच्छति – यो नु खो तेसं कुक्कुटच्छापोतकानं…पे॰… किन्ति स्वास्स वचनीयोति। तत्थ कुक्कुटच्छापकानन्ति कुक्कुटपोतकानम्। किन्ति स्वास्स वचनीयोति सो किन्ति वचनीयो अस्स, किं वत्तब्बो भवेय्य जेट्ठो वा कनिट्ठो वाति।&lt;br&gt;&#xA;‘‘जेट्ठो’’तिस्स, भो गोतम, वचनीयोति, भो गोतम, सो जेट्ठो इति अस्स वचनीयो। कस्माति चे? सो हि नेसं जेट्ठोति, यस्मा सो नेसं वुद्धतरोति अत्थो। अथस्स भगवा ओपम्मं सम्पटिपादेन्तो एवमेव खोति आह, यथा सो कुक्कुटपोतको, एवं अहम्पि। अविज्जागताय पजायाति अविज्जा वुच्चति अञ्ञाणं, तत्थ गताय। पजायाति सत्तधिवचनमेतं, अविज्जाकोसस्स अन्तो पविट्ठेसु सत्तेसूपि वुत्तं होति। अण्डभूतायाति अण्डे भूताय पजाताय सञ्जाताय। यथा हि अण्डे निब्बत्ता एकच्चे सत्ता अण्डभूताति वुच्चन्ति, एवमयं सब्बापि पजा अविज्जण्डकोसे निब्बत्तत्ता अण्डभूताति वुच्चति। परियोनद्धायाति तेन अविज्जण्डकोसेन समन्ततो ओनद्धाय बद्धाय वेठिताय। अविज्जण्डकोसं पदालेत्वाति तं अविज्जामयं अण्डकोसं भिन्दित्वा। एकोव लोकेति सकलेपि लोकसन्निवासे अहमेव एको अदुतियो। अनुत्तरं सम्मासम्बोधिं अभिसम्बुद्धोति उत्तररहितं सब्बसेट्ठं सम्मा सामञ्च बोधिं, अथ वा पसत्थं सुन्दरञ्च बोधिम्। अरहत्तमग्गञाणस्सेतं नामं, सब्बञ्ञुतञ्ञाणस्सापि नाममेव। उभयम्पि वट्टति। अञ्ञेसं अरहत्तमग्गो अनुत्तरा बोधि होति, न होतीति? न होति। कस्मा? असब्बगुणदायकत्ता। तेसञ्हि कस्सचि अरहत्तमग्गो अरहत्तफलमेव देति, कस्सचि तिस्सो विज्जा, कस्सचि छ अभिञ्ञा, कस्सचि चतस्सो पटिसम्भिदा, कस्सचि सावकपारमिञाणम्। पच्चेकबुद्धानम्पि पच्चेकबोधिञाणमेव देति, बुद्धानं पन सब्बगुणसम्पत्तिं देति अभिसेको विय रञ्ञो सब्बलोकिस्सरभावम्। तस्मा अञ्ञस्स कस्सचिपि अनुत्तरा बोधि न होतीति। अभिसम्बुद्धोति अब्भञ्ञासिं पटिविज्झिं, पत्तोम्हि अधिगतोम्हीति वुत्तं होति।&lt;br&gt;&#xA;इदानि यदेतं भगवता ‘‘एवमेव खो’’तिआदिना नयेन वुत्तं ओपम्मसम्पटिपादनं, तं एवं अत्थेन संसन्दित्वा वेदितब्बं – यथा हि तस्सा कुक्कुटिया अत्तनो अण्डेसु अधिसयनादितिविधकिरियाकरणं, एवं बोधिपल्लङ्के निसिन्नस्स बोधिसत्तभूतस्स भगवतो अत्तनो सन्ताने अनिच्चं, दुक्खं, अनत्ताति तिविधानुपस्सनाकरणम्। कुक्कुटिया तिविधकिरियासम्पादनेन अण्डानं अपूतिभावो विय बोधिसत्तभूतस्स भगवतो तिविधानुपस्सनासम्पादनेन विपस्सनाञाणस्स अपरिहानि। कुक्कुटिया तिविधकिरियाकरणेन अण्डानं अल्लसिनेहपरियादानं विय बोधिसत्तभूतस्स भगवतो तिविधानुपस्सनासम्पादनेन भवत्तयानुगतनिकन्तिसिनेहपरियादानम्। कुक्कुटिया तिविधकिरियाकरणेन अण्डकपालानं तनुभावो विय बोधिसत्तभूतस्स भगवतो तिविधानुपस्सनासम्पादनेन अविज्जण्डकोसस्स तनुभावो, कुक्कुटिया तिविधकिरियाकरणेन कुक्कुटपोतकस्स पादनखतुण्डकानं थद्धखरभावो विय बोधिसत्तभूतस्स भगवतो तिविधानुपस्सनासम्पादनेन विपस्सनाञाणस्स तिक्खखरविप्पसन्नसूरभावो। कुक्कुटिया तिविधकिरियाकरणेन कुक्कुटपोतकस्स परिणामकालो विय बोधिसत्तभूतस्स भगवतो तिविधानुपस्सनासम्पादनेन विपस्सनाञाणस्स परिणामकालो वड्ढिकालो गब्भग्गहणकालो। कुक्कुटिया तिविधकिरियाकरणेन कुक्कुटपोतकस्स पादनखसिखाय वा मुखतुण्डकेन वा अण्डकोसं पदालेत्वा पक्खे पप्फोटेत्वा सोत्थिना अभिनिब्भिदाकालो विय भगवतो तिविधानुपस्सनासम्पादनेन विपस्सनाञाणगब्भं गण्हापेत्वा अनुपुब्बाधिगतेन अरहत्तमग्गेन अविज्जण्डकोसं पदालेत्वा अभिञ्ञापक्खे पप्फोटेत्वा सोत्थिना सकलबुद्धगुणसच्छिकतकालो वेदितब्बो।&lt;br&gt;&#xA;अहञ्हि, ब्राह्मण, जेट्ठो सेट्ठो लोकस्साति, ब्राह्मण, यथा तेसं कुक्कुटपोतकानं पठमतरं अण्डकोसं पदालेत्वा अभिनिब्बत्तो कुक्कुटपोतको जेट्ठो होति, एवं अविज्जागताय पजाय तं अविज्जण्डकोसं पदालेत्वा पठमतरं अरियाय जातिया जातत्ता अहञ्हि जेट्ठो वुद्धतमोति सङ्खं गतो, सब्बगुणेहि पन अप्पटिसमत्ता सेट्ठोति।&lt;br&gt;&#xA;एवं भगवा अत्तनो अनुत्तरं जेट्ठसेट्ठभावं ब्राह्मणस्स पकासेत्वा इदानि याय पटिपदाय तं अधिगतो, तं पटिपदं पुब्बभागतो पभुति दस्सेतुं आरद्धं खो पन मे, ब्राह्मणातिआदिमाह। तत्थ आरद्धं खो पन मे, ब्राह्मण, वीरियं अहोसीति, ब्राह्मण, न मया अयं अनुत्तरो जेट्ठसेट्ठभावो कुसीतेन मुट्ठस्सतिना सारद्धकायेन विक्खित्तचितेन अधिगतो, अपिच खो तदधिगमाय आरद्धं खो पन मे वीरियं अहोसि। बोधिमण्डे निसिन्नेन मया चतुसम्मप्पधानभेदं वीरियं आरद्धं अहोसि, पग्गहितं असिथिलप्पवत्तितम्। आरद्धत्तायेव च मे तं असल्लीनं अहोसि । न केवलञ्च वीरियमेव, सतिपि मे आरम्मणाभिमुखभावेन उपट्ठिता अहोसि, उपट्ठितत्तायेव च असम्मुट्ठा। पस्सद्धो कायो असारद्धोति कायचित्तप्पस्सद्धिवसेन कायोपि मे पस्सद्धो अहोसि। तत्थ यस्मा नामकाये पस्सद्धे रूपकायोपि पस्सद्धोयेव होति, तस्मा ‘‘नामकायो रूपकायो’’ति अविसेसेत्वाव ‘‘पस्सद्धो कायो’’ति वुत्तम्। असारद्धोति सो च खो पस्सद्धत्तायेव असारद्धो, विगतदरथोति वुत्तं होति । समाहितं चित्तं एकग्गन्ति चित्तम्पि मे सम्मा आहितं सुट्ठु ठपितं अप्पितं विय अहोसि, समाहितत्ता एव च एकग्गं अचलं निप्फन्दनन्ति। एत्तावता झानस्स पुब्बभागपटिपदा कथिता होति।&lt;br&gt;&#xA;इदानि इमाय पटिपदाय अधिगतं पठमज्झानं आदिं कत्वा विज्जात्तयपरियोसानं विसेसं दस्सेन्तो सो खो अहन्तिआदिमाह। तत्थ यं याव विनिच्छयनयेन वत्तब्बं सिया, तं विसुद्धिमग्गे (विसुद्धि॰ १.६९) वुत्तमेव।&lt;br&gt;&#xA;अयं खो मे, ब्राह्मणातिआदीसु पन विज्जाति विदितकरणट्ठेन विज्जा। किं विदितं करोति ? पुब्बेनिवासम्। अविज्जाति तस्सेव पुब्बेनिवासस्स अविदितकरणट्ठेन तप्पटिच्छादकमोहो। तमोति स्वेव मोहो तप्पटिच्छादकट्ठेन तमो नाम। आलोकोति सा एव विज्जा ओभासकरणट्ठेन आलोकोति। एत्थ च विज्जा अधिगताति अत्थो, सेसं पसंसावचनम्। योजना पनेत्थ – अयं खो मे विज्जा अधिगता, तस्स मे अधिगतविज्जस्स अविज्जा विहता, विनट्ठाति अत्थो। कस्मा? यस्मा विज्जा उप्पन्ना। एस नयो इतरस्मिम्पि पदद्वये। यथा तन्ति एत्थ तन्ति निपातमत्तम्। सतिया अविप्पवासेन अप्पमत्तस्स वीरियातापेन आतापिनो काये च जीविते च अनपेक्खाताय पहितत्तस्स पेसितत्तस्साति अत्थो। इदं वुत्तं होति – यथा अप्पमत्तस्स आतापिनो पहितत्तस्स विहरतो अविज्जा विहञ्ञेय्य, विज्जा उप्पज्जेय्य तमो विहञ्ञेय्य, आलोको उप्पज्जेय्य, एवमेव मम अविज्जा विहता, विज्जा उप्पन्ना, तमो विहतो, आलोको उप्पन्नो। एतस्स मे पधानानुयोगस्स अनुरूपमेव फलं लद्धन्ति।&lt;br&gt;&#xA;अयं खो मे, ब्राह्मण, पठमा अभिनिब्भिदा अहोसि कुक्कुटच्छापकस्सेव अण्डकोसम्हाति अयं खो मम, ब्राह्मण, पुब्बेनिवासानुस्सतिञाणमुखतुण्डकेन पुब्बे निवुत्थखन्धप्पटिच्छादकं अविज्जण्डकोसं पदालेत्वा पठमा अभिनिब्भिदा पठमा निक्खन्ति पठमा अरियाजाति अहोसि कुक्कुटच्छापकस्सेव मुखतुण्डकेन वा पादनखसिखाय वा अण्डकोसं पदालेत्वा तम्हा अण्डकोसम्हा अभिनिब्भिदा निक्खन्ति कुक्कुटनिकाये पच्चाजातीति। अयं ताव पुब्बेनिवासकथायं नयो।&lt;br&gt;&#xA;चुतुपपातकथाय पन विज्जाति दिब्बचक्खुञाणविज्जा। अविज्जाति चुतुपपातप्पटिच्छादिका अविज्जा। यथा पन पुब्बेनिवासकथायं ‘‘पुब्बेनिवासानुस्सतिञाणमुखतुण्डकेन पुब्बे निवुत्थक्खन्धप्पटिच्छादकं अविज्जण्डकोसं पदालेत्वा’’ति वुत्तं, एवमिध ‘‘चुतुपपातञाणमुखतुण्डकेन चुतुपपातप्पटिच्छादकं अविज्जण्डकोसं पदालेत्वा’’ति वत्तब्बम्।&lt;br&gt;&#xA;यं पनेतं पच्चवेक्खणञाणपरिग्गहितं आसवानं खयञाणाधिगमं ब्राह्मणस्स दस्सेन्तो अयं खो मे, ब्राह्मण, ततिया विज्जातिआदिमाह, तत्थ विज्जाति अरहत्तमग्गविज्जा। अविज्जाति चतुसच्चप्पटिच्छादिका अविज्जा। अयं खो मे, ब्राह्मण, ततिया अभिनिब्भिदा अहोसीति एत्थ अयं खो मम, ब्राह्मण, आसवानं खयञाणमुखतुण्डकेन चतुसच्चपटिच्छादकं अविज्जण्डकोसं पदालेत्वा ततिया अभिनिब्भिदा ततिया निक्खन्ति ततिया अरियजाति अहोसि कुक्कुटच्छापकस्सेव मुखतुण्डकेन वा पादनखसिखाय वा अण्डकोसं पदालेत्वा तम्हा अण्डकोसम्हा अभिनिब्भिदा निक्खन्ति कुक्कुटनिकाये पच्चाजातीति।&lt;br&gt;&#xA;एत्तावता किं दस्सेसीति? सो हि, ब्राह्मण, कुक्कुटच्छापको अण्डकोसं पदालेत्वा ततो निक्खमन्तो सकिमेव जायति, अहं पन पुब्बेनिवुत्थक्खन्धप्पटिच्छादकं अविज्जण्डकोसं भिन्दित्वा पठमं ताव पुब्बेनिवासानुस्सतिञाणविज्जाय जातो। ततो सत्तानं चुतिपटिसन्धिप्पटिच्छादकं अविज्जण्डकोसं पदालेत्वा दुतियं दिब्बचक्खुञाणविज्जाय जातो, पुन चतुसच्चप्पटिच्छादकं अविज्जण्डकोसं पदालेत्वा ततियं आसवानं खयञाणविज्जाय जातो। एवं तीहि विज्जाहि तिक्खत्तुं जातोम्हि। सा च मे जाति अरिया सुपरिसुद्धाति इदं दस्सेति। एवंदस्सेन्तो च पुब्बेनिवासञाणेन अतीतंसञाणं, दिब्बचक्खुना पच्चुप्पन्नानागतंसञाणं, आसवक्खयेन सकललोकियलोकुत्तरगुणन्ति एवं तीहि विज्जाहि सब्बेपि सब्बञ्ञुगुणे पकासेत्वा अत्तनो अरियाय जातिया जेट्ठसेट्ठभावं ब्राह्मणस्स दस्सेसि।&lt;br&gt;&#xA;एवं वुत्ते वेरञ्जो ब्राह्मणोति एवं भगवता लोकानुकम्पकेन ब्राह्मणं अनुकम्पमानेन निगुहितब्बेपि अत्तनो अरियाय जातिया जेट्ठसेट्ठभावे विज्जात्तयपकासिकाय धम्मदेसनाय वुत्ते पीतिविप्फारपरिपुण्णगत्तचित्तो वेरञ्जो ब्राह्मणो तं भगवतो अरियाय जातिया जेट्ठसेट्ठभावं विदित्वा ‘‘ईदिसं नामाहं सब्बलोकजेट्ठं सब्बगुणसमन्नागतं सब्बञ्ञुं ‘अञ्ञेसं अभिवादनादिकम्मं न करोती’ति अवचं, धिरत्थु वत, भो, अञ्ञाण’’न्ति अत्तानं गरहित्वा ‘‘अयं दानि लोके अरियाय जातिया पुरेजातट्ठेन जेट्ठो, सब्बगुणेहि अप्पटिसमट्ठेन सेट्ठो’’ति निट्ठं गन्त्वा भगवन्तं एतदवोच – जेट्ठो भवं गोतमो सेट्ठो भवं गोतमोति। एवञ्च पन वत्वा पुन तं भगवतो धम्मदेसनं अब्भनुमोदमानो अभिक्कन्तं भो गोतमातिआदिमाह। तं वुत्तत्थमेवाति।&lt;/p&gt;</description>
    </item>
    <item>
      <title>०२. सीहनादवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_sIhanAdavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/02_sIhanAdavaggo/</guid>
      <description>&lt;p&gt;२. सीहनादवग्गो&lt;/p&gt;&#xA;&lt;h2 id=&#34;१-सहनदसततवणणन&#34;&gt;१. सीहनादसुत्तवण्णना&lt;/h2&gt;&#xA;&lt;p&gt;११. दुतियस्स पठमे येन भगवा तेनुपसङ्कमीति ‘‘सचे सत्था चारिकं पक्कमितुकामो अस्स , इमस्मिं काले पक्कमेय्य। हन्दाहं चारिकं गमनत्थाय सत्थारं आपुच्छामी’’ति चिन्तेत्वा भिक्खुसङ्घपरिवुतो उपसङ्कमि। आयस्मा मं, भन्तेति सो किर भिक्खु थेरं महता भिक्खुपरिवारेन गच्छन्तं दिस्वा ‘‘इमे भिक्खू तथागतं पहाय सारिपुत्तं परिवारेत्वा निक्खन्ता, गमनविच्छेदमस्स करिस्सामी’’ति अट्ठाने कोपं बन्धित्वा एवमाह। तत्थ आसज्जाति घट्टेत्वा। अप्पटिनिस्सज्जाति अक्खमापेत्वा अच्चयं अदेसेत्वा। किस्मिं पन सो कारणे आघातं बन्धीति? थेरस्स किर दसबलं वन्दित्वा उट्ठाय गच्छतो चीवरकण्णो तस्स सरीरं फुसि, वातो पहरीतिपि वदन्ति। एत्तकेन आघातं बन्धित्वा थेरं महता परिवारेन गच्छन्तं दिस्वा उसूयमानो ‘‘गमनविच्छेदमस्स करिस्सामी’’ति एवमाह। एहि त्वं भिक्खूति सत्था तस्स भिक्खुनो वचनं सुत्वा ‘‘न तं भिक्खु सारिपुत्तो पहरीति वुत्ते, ‘भन्ते, तुम्हे अत्तनो अग्गसावकस्सेव पक्खं वहथ, न मय्ह’न्ति मयि मनोपदोसं कत्वा अपाये निब्बत्तेय्या’’ति ञत्वा ‘‘सारिपुत्तं पक्कोसापेत्वा इममत्थं पुच्छिस्सामी’’ति एकं भिक्खुं आमन्तेत्वा एवमाह। अवापुरणं आदायाति कुञ्चिकं गहेत्वा। सीहनादन्ति सेट्ठनादं पमुखनादं अप्पटिवत्तियनादम्। एवं द्वीहि महाथेरेहि आरोचितो भिक्खुसङ्घो रत्तिट्ठानदिवाट्ठानानि पहाय सत्थु सन्तिकं अगमासि। खीयनधम्मन्ति कथाधम्मम्।&lt;br&gt;&#xA;गूथगतन्ति गूथमेव। सेसेसुपि एसेव नयो। पथवीसमेनाति अकुज्झनट्ठेन पथविया समानेन। न हि पथवी ‘‘मयि सुचिं निक्खिपन्ती’’ति सोमनस्सं करोति, न ‘‘असुचिं निक्खिपन्ती’’ति दोमनस्सम्। मय्हम्पि एवरूपं चित्तन्ति दस्सेति। विपुलेनाति अपरित्तेन। महग्गतेनाति महन्तभावं गतेन। अप्पमाणेनाति वड्ढितप्पमाणेन। अवेरेनाति अकुसलवेरपुग्गलवेररहितेन। अब्यापज्झेनाति निद्दुक्खेन विगतदोमनस्सेन। सो इधाति सो अनुपट्ठितकायानुपस्सनासतिपट्ठानो भिक्खु एवं करेय्य, मादिसो कथं एवरूपं करिस्सति, भन्तेति पठमं सीहनादं नदि। एवं सब्बत्थ योजना वेदितब्बा।&lt;br&gt;&#xA;रजोहरणन्ति रजसम्मज्जनचोळकं, पादपुञ्छन्ति, तस्सेव नामम्। कळोपिहत्थोति पच्छिहत्थो उक्खलिहत्थो वा। नन्तकवासीति अन्तच्छिन्नपिलोतिकवसनो। सूरतोति सुचिसीलो सोरच्चेन समन्नागतो। सुदन्तोति सुट्ठु दमथं उपगतो। सुविनीतोति सुट्ठु सिक्खितो। न कञ्चि हिंसतीति विसाणादीसु गण्हन्तम्पि पिट्ठिं परिमज्जन्तम्पि न कञ्चि विहेठेति। उसभछिन्नविसाणसमेनाति उसभस्स छिन्नविसाणस्स चित्तसदिसेन।&lt;br&gt;&#xA;अट्टीयेय्याति अट्टो पीळितो भवेय्य। हरायेय्याति लज्जेय्य। जिगुच्छेय्याति जिगुच्छं आपज्जेय्य।&lt;br&gt;&#xA;मेदकथालिकन्ति मेदकथालिका वुच्चति सूनकारकेहि यूसनिक्खमनत्थाय तत्थ तत्थ कतछिद्दा थालिका। परिहरेय्याति मंसस्स पूरेत्वा उक्खिपित्वा गच्छेय्य। छिद्दावछिद्दन्ति परित्तमहन्तेहि छिद्देहि समन्नागतम्। उग्घरन्तन्ति उपरिमुखेहि छिद्देहि निक्खममानयूसम्। पग्घरन्तन्ति अधोमुखेहि निक्खममानयूसम्। एवमस्स सकलसरीरं यूसमक्खितं भवेय्य। छिद्दावछिद्दन्ति नवहि वणमुखेहि परित्तमहन्त छिद्दम्। एवमेत्थ अट्ठमनवमेहि द्वीहि अङ्गेहि थेरो अत्तनो सरीरे निच्छन्दरागतं कथेसि।&lt;br&gt;&#xA;अथ खो सो भिक्खूति एवं थेरेन नवहि कारणेहि सीहनादे नदिते अथ सो भिक्खु। अच्चयोति अपराधो। मं अच्चगमाति मं अतिक्कम्म अभिभवित्वा पवत्तो। पतिग्गण्हतूति खमतु। आयतिं संवरायाति अनागते संवरणत्थाय, पुन एवरूपस्स अपराधस्स अकरणत्थाय। तग्घाति एकंसेन। यथाधम्मं पटिकरोसीति यथा धम्मो ठितो, तथेव करोसि, खमापेसीति वुत्तं होति। तं ते मयं पटिग्गण्हामाति तं तव अपराधं मयं खमाम। वुद्धिहेसा भिक्खु अरियस्स विनयेति एसा भिक्खु अरियस्स विनये बुद्धस्स भगवतो सासने वुड्ढि नाम। कतमा? अच्चयं अच्चयतो दिस्वा यथाधम्मं पटिकरित्वा आयतिं संवरापज्जना। देसनं पन पुग्गलाधिट्ठानं करोन्तो यो अच्चयं अच्चयतो दिस्वा यथाधम्मं पटिकरोति, आयतिं संवरं आपज्जतीति आह। फलतीति सचे हि थेरो न खमेय्य, तस्स भिक्खुनो तत्थेव सत्तधा मुद्धा फलेय्य। तस्मा भगवा एवमाह। सचे मं सोति सचे मं अयं भिक्खु खमाहीति एवं वदति। खमतु च मे सोति अयम्पि चायस्मा मय्हं खमतूति एवं थेरो तस्स अच्चयं पटिग्गण्हित्वा सयम्पि तं सत्थु सम्मुखे खमापेसीति।&lt;/p&gt;</description>
    </item>
    <item>
      <title>०३. गहपतिवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/03_gahapativaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/03_gahapativaggo/</guid>
      <description>&lt;p&gt;३. गहपतिवग्गो&lt;/p&gt;&#xA;&lt;h2 id=&#34;१-पठमउगगसततवणणन&#34;&gt;१. पठमउग्गसुत्तवण्णना&lt;/h2&gt;&#xA;&lt;p&gt;२१. ततियस्स पठमे पञ्ञत्ते आसने निसीदीति तस्स किर घरे पञ्चन्नं भिक्खुसतानं पञ्च आसनसतानि निच्चं पञ्ञत्तानेव होन्ति, तेसु अञ्ञतरस्मिं आसने निसीदि। तं सुणाहीति ते सुणाहि, तं वा अट्ठविधं अच्छरियधम्मं सुणाहि। चित्तं पसीदीति ‘‘बुद्धो नु खो न बुद्धो नु खो’’ति वितक्कमत्तम्पि न उप्पज्जि, अयमेव बुद्धोति चित्तुप्पादो पसन्नो अनाविलो अहोसि। सकानि वा ञातिकुलानीति अत्तनो यापनमत्तं धनं गहेत्वा ञातिघरानि गच्छतु। कस्स वो दम्मीति कतरपुरिसस्स तुम्हे ददामि, आरोचेथ मे अत्तनो अधिप्पायम्। अप्पटिविभत्ताति ‘‘एत्तकं दस्सामि एत्तकं न दस्सामि, इदं दस्सामि इदं न दस्सामी’’ति चित्तं उप्पादेन्तेन हि पटिविभत्ता नाम होति, मय्हं पन न एवम्। अथ खो सङ्घिका विय गणसन्तका विय च सीलवन्तेहि सद्धिं साधारणायेव। सक्कच्चंयेव पयिरुपासामीति सहत्था उपट्ठहामि, चित्तीकारेन उपसङ्कमामि।&lt;br&gt;&#xA;अनच्छरियं खो पन मं, भन्तेति, भन्ते, यं मं देवता उपसङ्कमित्वा एवं आरोचेन्ति, इदं न अच्छरियम्। यं पनाहं ततोनिदानं चित्तस्स उण्णतिं नाभिजानामि, तं एव अच्छरियन्ति वदति। साधु साधु, भिक्खूति एत्थ किञ्चापि भिक्खुं आमन्तेति, उपासकस्सेव पन वेय्याकरणसम्पहंसने एस साधुकारोति वेदितब्बो।&lt;/p&gt;</description>
    </item>
    <item>
      <title>०३. महावग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/03_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/03_mahAvaggo/</guid>
      <description>&lt;p&gt;३. महावग्गो&lt;/p&gt;&#xA;&lt;h2 id=&#34;१-सहनदसततवणणन&#34;&gt;१. सीहनादसुत्तवण्णना&lt;/h2&gt;&#xA;&lt;p&gt;२१. ततियस्स पठमे विसमगतेति विसमट्ठानेसु गोचरेसु गते। सङ्घातं आपादेसिन्ति घातं वधं पापेसिम्। तस्स हि उस्सन्नतेजताय खुद्दकेसु पाणेसु अनुकम्पा होति। तस्मा ये पटिसत्तुभावेन सण्ठातुं सक्खिस्सन्ति, ये दुब्बला पलायितुकामा भविस्सन्ति, ते पलायिस्सन्तीति सीहनादं नदित्वाव गोचराय पक्कमति। तथागतस्सेतं अधिवचनन्ति यदि हि सहनताय हननताय च सीहो, तथागतो हि सब्बानि च इट्ठानिट्ठानि सहति, सब्बपरप्पवादिनो च वादानं निम्मथनेन हनति। इदमस्स होति सीहनादस्मिन्ति अयमस्स सीहनादो।&lt;br&gt;&#xA;तथागतबलानीति अञ्ञेहि असाधारणानि तथागतस्सेव बलानि। यथा वा पुब्बबुद्धानं बलानि पुञ्ञसम्पत्तिया आगतानि, तथा आगतबलानीतिपि अत्थो। तत्थ दुविधं तथागतस्स बलं कायबलं ञाणबलम्। तेसु कायबलं हत्थिकुलानुसारेन वेदितब्बम्। वुत्तञ्हेतं पोराणेहि –&lt;br&gt;&#xA;‘‘कालावकञ्च गङ्गेय्यं, पण्डरं तम्बपिङ्गलम्।&lt;br&gt;&#xA;गन्धमङ्गलहेमञ्च, उपोसथछद्दन्तिमे दसा’’ति॥&lt;br&gt;&#xA;इमानि दस हत्थिकुलानि। तत्थ कालावकन्ति पकतिहत्थिकुलं दट्ठब्बम्। यं दसन्नं पुरिसानं कायबलं, तं एकस्स कालावकस्स हत्थिनो। यं दसन्नं कालावकानं बलं, तं एकस्स गङ्गेय्यस्स। यं दसन्नं गङ्गेय्यानं, तं एकस्स पण्डरस्स। यं दसन्नं पण्डरानं, तं एकस्स तम्बस्स। यं दसन्नं तम्बानं, तं एकस्स पिङ्गलस्स। यं दसन्नं पिङ्गलानं, तं एकस्स गन्धहत्थिनो। यं दसन्नं गन्धहत्थीनं, तं एकस्स मङ्गलस्स। यं दसन्नं मङ्गलानं, तं एकस्स हेमस्स। यं दसन्नं हेमानं, तं एकस्स उपोसथस्स। यं दसन्नं उपोसथानं, तं एकस्स छद्दन्तस्स। यं दसन्नं छद्दन्तानं, तं एकस्स तथागतस्स। नारायनसङ्घातबलन्तिपि इदमेव वुच्चति । तदेतं पकतिहत्थिगणनाय हत्थीनं कोटिसहस्सानं, पुरिसगणनाय दसन्नं पुरिसकोटिसहस्सानं बलं होति। इदं ताव तथागतस्स कायबलम्।&lt;br&gt;&#xA;ञाणबलं पन पाळियं ताव आगतमेव। दसबलञाणं, मज्झिमे आगतं चतुवेसारज्जञाणं, अट्ठसु परिसासु अकम्पनञाणं, चतुयोनिपरिच्छेदञाणं, पञ्चगतिपरिच्छेदञाणं, संयुत्तके (सं॰ नि॰ २.३३) आगतानि तेसत्तति ञाणानि सत्तसत्तति ञाणानीति, एवं अञ्ञानिपि अनेकानि ञाणबलं नाम। इधापि ञाणबलमेव अधिप्पेतम्। ञाणञ्हि अकम्पियट्ठेन उपत्थम्भनट्ठेन च बलन्ति वुत्तम्।&lt;br&gt;&#xA;आसभं ठानन्ति सेट्ठट्ठानं उत्तमट्ठानम्। आसभा वा पुब्बबुद्धा, तेसं ठानन्ति अत्थो। अपिच गवसतजेट्ठको उसभो, गवसहस्सजेट्ठको वसभो। वजसतजेट्ठको वा उसभो, वजसहस्सजेट्ठको वसभो। सब्बगवसेट्ठो सब्बपरिस्सयसहो सेतो पासादिको महाभारवहो असनिसतसद्देहिपि असम्पकम्पियो निसभो, सो इध उसभोति अधिप्पेतो। इदम्पि हि तस्स परियायवचनम्। उसभस्स इदन्ति आसभम्। ठानन्ति चतूहि पादेहि पथविं उप्पीळेत्वा अचलट्ठानम्। इदं पन आसभं वियाति आसभम्। यथेव हि निसभसङ्खातो उसभो उसभबलेन समन्नागतो चतूहि पादेहि पथविं उप्पीळेत्वा अचलट्ठानेन तिट्ठति, एवं तथागतोपि दसहि तथागतबलेहि समन्नागतो चतूहि वेसारज्जपादेहि अट्ठपरिसपथविं उप्पीळेत्वा सदेवके लोके केनचि पच्चत्थिकेन पच्चामित्तेन अकम्पियो अचलट्ठानेन तिट्ठति। एवं तिट्ठमानो च तं आसभं ठानं पटिजानाति उपगच्छति न पच्चक्खाति अत्तनि आरोपेति। तेन वुत्तं – ‘‘आसभं ठानं पटिजानाती’’ति।&lt;br&gt;&#xA;परिसासूति अट्ठसु परिसासु। सीहनादं नदतीति सेट्ठनादं नदति, अभीतनादं नदति, सीहनादसदिसं वा नादं नदति। तत्रायं उपमा – यथा सीहो सीहबलेन समन्नागतो सब्बत्थ विसारदो विगतलोमहंसो सीहनादं नदति, एवं तथागतसीहोपि तथागतबलेहि समन्नागतो अट्ठसु परिसासु विसारदो विगतलोमहंसो ‘‘इति सक्कायो’’तिआदिना नयेन नानाविधदेसनाविलाससम्पन्नं सीहनादं नदति। तेन वुत्तं – ‘‘परिसासु सीहनादं नदती’’ति।&lt;br&gt;&#xA;ब्रह्मचक्कं पवत्तेतीति एत्थ ब्रह्मन्ति सेट्ठं उत्तमं विसिट्ठम्। चक्कन्ति धम्मचक्कम्। तं पनेतं दुविधं होति पटिवेधञाणञ्चेव देसनाञाणञ्च। तत्थ पञ्ञापभावितं अत्तनो अरियफलावहं पटिवेधञाणं, करुणापभावितं सावकानं अरियफलावहं देसनाञाणम्। तत्थ पटिवेधञाणं उप्पज्जमानं उप्पन्नन्ति दुविधम्। तञ्हि अभिनिक्खमनतो याव अरहत्तमग्गा उप्पज्जमानं, फलक्खणे उप्पन्नं नाम। तुसितभवनतो वा याव महाबोधिपल्लङ्के अरहत्तमग्गा उप्पज्जमानं, फलक्खणे उप्पन्नं नाम। दीपङ्करतो वा पट्ठाय याव अरहत्तमग्गा उप्पज्जमानं, फलक्खणे उप्पन्नं नाम। देसनाञाणम्पि पवत्तमानं पवत्तन्ति दुविधम्। तञ्हि याव अञ्ञासिकोण्डञ्ञस्स सोतापत्तिमग्गा पवत्तमानं, फलक्खणे पवत्तं नाम। तेसु पटिवेधञाणं लोकुत्तरं, देसनाञाणं लोकियम्। उभयम्पि पनेतं अञ्ञेहि असाधारणं, बुद्धानंयेव ओरसञाणम्।&lt;br&gt;&#xA;इदानि येहि दसहि बलेहि समन्नागतो तथागतो आसभं ठानं पटिजानाति, तानि वित्थारतो दस्सेतुं कतमानि दस? इध, भिक्खवे, तथागतो ठानञ्च ठानतोतिआदिमाह। तत्थ ठानञ्च ठानतोति कारणञ्च कारणतो। कारणञ्हि यस्मा तत्थ फलं तिट्ठति, तदायत्तवुत्तिताय उप्पज्जति चेव पवत्तति च, तस्मा ठानन्ति वुच्चति। तं भगवा ‘‘ये ये धम्मा येसं येसं धम्मानं हेतू पच्चया उप्पादाय, तं तं ठानम्। ये ये धम्मा येसं येसं धम्मानं न हेतू न पच्चया उप्पादाय, तं तं अट्ठान’’न्ति पजानन्तो ठानञ्च ठानतो अट्ठानञ्च अट्ठानतो यथाभूतं पजानाति। अभिधम्मे पनेतं ‘‘तत्थ कतमं तथागतस्स ठानञ्च ठानतो अट्ठानञ्च अट्ठानतो यथाभूतं ञाण’’न्तिआदिना (विभ॰ ८०९) नयेन वित्थारितमेव। यम्पीति येन ञाणेन। इदम्पि, भिक्खवे, तथागतस्साति इदम्पि ठानाट्ठानञाणं तथागतस्स तथागतबलं नाम होतीति अत्थो। एवं सब्बपदेसु योजना वेदितब्बा।&lt;br&gt;&#xA;कम्मसमादानानन्ति समादियित्वा कतानं कुसलाकुसलकम्मानं, कम्ममेव वा कम्मसमादानम्। ठानसो हेतुसोति पच्चयतो चेव हेतुतो च। तत्थ गतिउपधिकालपयोगा विपाकस्स ठानं, कम्मं हेतु। इमस्स पन ञाणस्स वित्थारकथा ‘‘अत्थेकच्चानि पापकानि कम्मसमादानानि गतिसम्पत्तिपटिबाळ्हानि न विपच्चन्ती’’तिआदिना (विभ॰ ८१०) नयेन अभिधम्मे आगतायेव।&lt;br&gt;&#xA;सब्बत्थगामिनिन्ति सब्बगतिगामिनिञ्च अगतिगामिनिञ्च। पटिपदन्ति मग्गम्। यथाभूतं पजानातीति बहूसुपि मनुस्सेसु एकमेव पाणं घातेन्तेसु ‘‘इमस्स चेतना निरयगामिनी भविस्सति, इमस्स तिरच्छानयोनिगामिनी’’ति इमिना नयेन एकवत्थुस्मिम्पि कुसलाकुसलचेतनासङ्खातानं पटिपत्तीनं अविपरीततो सभावं जानाति। इमस्सपि च ञाणस्स वित्थारकथा ‘‘तत्थ कतमं तथागतस्स सब्बत्थगामिनिं पटिपदं यथाभूतं ञाणं? इध तथागतो अयं मग्गो अयं पटिपदा निरयगामिनीति पजानाती’’तिआदिना (विभ॰ ८११) नयेन अभिधम्मे आगतायेव।&lt;br&gt;&#xA;अनेकधातुन्ति चक्खुधातुआदीहि कामधातुआदीहि वा धातूहि बहुधातुम्। नानाधातुन्ति तासंयेव धातूनं विलक्खणताय नानप्पकारधातुम्। लोकन्ति खन्धायतनधातुलोकम्। यथाभूतं पजानातीति तासं धातूनं अविपरीततो सभावं पटिविज्झति। इदम्पि ञाणं ‘‘तत्थ कतमं तथागतस्स अनेकधातुनानाधातुलोकं यथाभूतं ञाणं? इध तथागतो खन्धनानत्तं पजानाती’’तिआदिना नयेन अभिधम्मे वित्थारितमेव।&lt;br&gt;&#xA;नानाधिमुत्तिकतन्ति हीनादीहि अधिमुत्तीहि नानाधिमुत्तिकभावम्। इदम्पि ञाणं ‘‘तत्थ कतमं तथागतस्स सत्तानं नानाधिमुत्तिकतं यथाभूतं ञाणं? इध तथागतो पजानाति सन्ति सत्ता हीनाधिमुत्तिका’’तिआदिना नयेन अभिधम्मे वित्थारितमेव।&lt;br&gt;&#xA;परसत्तानन्ति पधानसत्तानम्। परपुग्गलानन्ति ततो अञ्ञेसं हीनसत्तानम्। एकत्थमेव वा एतं पदद्वयं, वेनेय्यवसेन द्विधा वुत्तम्। इन्द्रियपरोपरियत्तन्ति सद्धादीनं इन्द्रियानं परभावञ्च अपरभावञ्च, वुद्धिञ्च हानिञ्चाति अत्थो। इमस्सापि ञाणस्स वित्थारकथा ‘‘तत्थ कतमं तथागतस्स परसत्तानं परपुग्गलानं इन्द्रियपरोपरियत्तं यथाभूतं ञाणं ? इध तथागतो सत्तानं आसयं पजानाती’’ति (विभ॰ ८१४) आदिना नयेन अभिधम्मे आगतायेव।&lt;br&gt;&#xA;झानविमोक्खसमाधिसमापत्तीनन्ति पठमादीनं चतुन्नं झानानं, ‘‘रूपी रूपानि पस्सती’’तिआदीनं अट्ठन्नं विमोक्खानं, सवितक्कसविचारादीनं तिण्णं समाधीनं, पठमज्झानसमापत्तिआदीनञ्च नवन्नं अनुपुब्बसमापत्तीनम्। संकिलेसन्ति हानभागियधम्मम्। वोदानन्ति विसेसभागियधम्मम्। वुट्ठानन्ति ‘‘वोदानम्पि वुट्ठानं, तम्हा तम्हा समाधिम्हा वुट्ठानम्पि वुट्ठान’’न्ति (विभ॰ ८२८) एवं वुत्तं पगुणज्झानञ्चेव भवङ्गफलसमापत्तियो च। हेट्ठिमं हेट्ठिमञ्हि पगुणज्झानं उपरिमस्स उपरिमस्स पदट्ठानं होति, तस्मा ‘‘वोदानम्पि वुट्ठान’’न्ति वुत्तम्। भवङ्गेन पन सब्बज्झानेहि वुट्ठानं होति, फलसमापत्तिया निरोधसमापत्तितो वुट्ठानं होति। तं सन्धाय च ‘‘तम्हा तम्हा समाधिम्हा वुट्ठानम्पि वुट्ठान’’न्ति वुत्तम्। इदम्पि ञाणं ‘‘तत्थ कतमं तथागतस्स झानविमोक्खसमाधिसमापत्तीनं संकिलेसं वोदानं वुट्ठानं यथाभूतं ञाणं? झायीति चत्तारो झायी, अत्थेकच्चो झायी सम्पत्तिंयेव समानं विपत्तीति पच्चेती’’तिआदिना (विभ॰ ८२८) नयेन अभिधम्मे वित्थारितमेव। सब्बञाणानं वित्थारकथाय विनिच्छयो सम्मोहविनोदनिया विभङ्गट्ठकथाय वुत्तो, पुब्बेनिवासानुस्सतिदिब्बचक्खुञाणकथा विसुद्धिमग्गे वित्थारिता, आसवक्खयकथा हेट्ठा वुत्तायेवाति।&lt;br&gt;&#xA;तत्थ परवादीकथा होति ‘‘दसबलञाणं नाम पाटियेक्कं ञाणं नत्थि, सब्बञ्ञुतञ्ञाणस्सेवायं पभेदो’’ति। तं न तथा दट्ठब्बम्। अञ्ञमेव हि दसबलञाणं, अञ्ञं सब्बञ्ञुतञ्ञाणम्। दसबलञाणञ्हि सकसककिच्चमेव जानाति, सब्बञ्ञुतञ्ञाणं तम्पि ततो अवसेसम्पि जानाति। दसबलञाणेसु हि पठमं कारणाकारणमेव जानाति, दुतियं कम्मविपाकन्तरमेव, ततियं कम्मपरिच्छेदमेव, चतुत्थं धातुनानत्तकारणमेव, पञ्चमं सत्तानं अज्झासयाधिमुत्तिमेव, छट्ठं इन्द्रियानं तिक्खमुदुभावमेव, सत्तमं झानादीहि सद्धिं तेसं संकिलेसादिमेव, अट्ठमं पुब्बेनिवुत्थक्खन्धसन्ततिमेव, नवमं सत्तानं चुतिपटिसन्धिमेव, दसमं सच्चपरिच्छेदमेव। सब्बञ्ञुतञ्ञाणं पन एतेहि जानितब्बञ्च ततो उत्तरिञ्च पजानाति, एतेसं पन किच्चं न सब्बं करोति। तञ्हि झानं हुत्वा अप्पेतुं न सक्कोति, इद्धि हुत्वा विकुब्बितुं न सक्कोति, मग्गो हुत्वा किलेसे खेपेतुं न सक्कोति।&lt;br&gt;&#xA;अपिच परवादी एवं पुच्छितब्बो ‘‘दसबलञाणं नामेतं सवितक्कसविचारं अवितक्कविचारमत्तं अवितक्कअविचारं, कामावचरं रूपावचरं अरूपावचरं, लोकियं लोकुत्तर’’न्ति। जानन्तो ‘‘पटिपाटिया सत्त ञाणानि सवितक्कसविचारानी’’ति वक्खति, ‘‘ततो परानि द्वे अवितक्कअविचारानी’’ति वक्खति। ‘‘आसवक्खयञाणं सिया सवितक्कसविचारं सिया अवितक्कविचारमत्तं, सिया अवितक्कअविचार’’न्ति वक्खति । तथा ‘‘पटिपाटिया सत्त कामावचरानि, ततो द्वे रूपावचरानि, अवसाने एकं लोकुत्तर’’न्ति वक्खति। ‘‘सब्बञ्ञुतञ्ञाणं पन सवितक्कसविचारमेव लोकियमेवा’’ति वक्खति।&lt;br&gt;&#xA;एवमेत्थ अनुपदवण्णनं ञत्वा इदानि यस्मा तथागतो पठमंयेव ठानाट्ठानञाणेन वेनेय्यसत्तानं आसवक्खयाधिगमस्स चेव अनधिगमस्स च ठानाट्ठानभूतं किलेसावरणाभावं पस्सति लोकियसम्मादिट्ठिट्ठानादिदस्सनतो नियतमिच्छादिट्ठिट्ठानाभावदस्सनतो च। अथ नेसं कम्मविपाकञाणेन विपाकावरणाभावं पस्सति तिहेतुकप्पटिसन्धिदस्सनतो, सब्बत्थगामिनिपटिपदाञाणेन कम्मावरणाभावं पस्सति आनन्तरियकम्माभावदस्सनतो। एवमनावरणानं अनेकधातुनानाधातुञाणेन अनुकूलधम्मदेसनत्थं चरियाविसेसं पस्सति धातुवेमत्तदस्सनतो। अथ नेसं नानाधिमुत्तिकतञाणेन अधिमुत्तिं पस्सति पयोगं अनादियित्वापि अधिमुत्तिवसेन धम्मदेसनत्थम्। अथेवं दिट्ठाधिमुत्तीनं यथासत्ति यथाबलं धम्मं देसेतुं इन्द्रियपरोपरियत्तिञाणेन इन्द्रियपरोपरियत्तं पस्सति सद्धादीनं तिक्खमुदुभावदस्सनतो। एवं परिञ्ञातिन्द्रियपरोपरियत्ता पन ते सचे दूरे होन्ति, अथ झानादिञाणेन झानादीसु वसीभूतत्ता इद्धिविसेसेन ते खिप्पं उपगच्छति। उपगन्त्वा च नेसं पुब्बेनिवासानुस्सतिञाणेन पुब्बजातिभवं, दिब्बचक्खानुभावतो पत्तब्बेन चेतोपरियञाणेन सम्पति चित्तविसेसं पस्सन्तो आसवक्खयञाणानुभावेन आसवक्खयगामिनिया पटिपदाय विगतसम्मोहत्ता आसवक्खयाय धम्मं देसेति। तस्मा इमिनानुक्कमेन इमानि बलानि वुत्तानीति वेदितब्बानि।&lt;/p&gt;</description>
    </item>
    <item>
      <title>०३. सत्तावासवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/03_sattAvAsavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/03_sattAvAsavaggo/</guid>
      <description>&lt;p&gt;३. सत्तावासवग्गो&lt;/p&gt;&#xA;&lt;h2 id=&#34;१-तठनसततवणणन&#34;&gt;१. तिठानसुत्तवण्णना&lt;/h2&gt;&#xA;&lt;p&gt;२१. ततियस्स पठमे उत्तरकुरुकाति उत्तरकुरुवासिनो। अधिग्गण्हन्तीति अधिभवन्ति, अधिका विसिट्ठा जेट्ठका होन्ति। अममाति नित्तण्हा। अट्ठकथायं पन निद्दुक्खाति वुत्तम्। अपरिग्गहाति ‘‘इदं मय्ह’’न्ति परिग्गहरहिता। नियतायुकाति तेसञ्हि निबद्धं आयु वस्ससहस्समेव, गतिपि निबद्धा, ततो चवित्वा सग्गेयेव निब्बत्तन्ति। सतिमन्तोति देवतानञ्हि एकन्तसुखिताय सति थिरा न होति, नेरयिकानं एकन्तदुक्खिताय। इमेसं पन वोकिण्णसुखदुक्खत्ता सति थिरा होति। इध ब्रह्मचरियवासोति जम्बुदीपे बुद्धपच्चेकबुद्धानं उप्पज्जनतो अट्ठङ्गिकमग्गब्रह्मचरियवासोपि इधेव होति।&lt;/p&gt;&#xA;&lt;h2 id=&#34;२-अससखळङकसततवणणन&#34;&gt;२. अस्सखळुङ्कसुत्तवण्णना&lt;/h2&gt;&#xA;&lt;p&gt;२२. दुतिये जवसम्पन्नोति पदजवेन सम्पन्नो। न वण्णसम्पन्नोति न सरीरवण्णेन सम्पन्नो। पुरिसखळुङ्केसु जवसम्पन्नोति ञाणजवेन सम्पन्नो। न वण्णसम्पन्नोति न गुणवण्णेन सम्पन्नो। सेसं पाळिनयेनेव वेदितब्बम्। यञ्हेत्थ वत्तब्बं सिया, तं तिकनिपातवण्णनायं वुत्तमेव।&lt;/p&gt;</description>
    </item>
    <item>
      <title>०४. उपालिवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/04_upAlivaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/04_upAlivaggo/</guid>
      <description>&lt;p&gt;४. उपालिवग्गो&lt;/p&gt;&#xA;&lt;h2 id=&#34;१-उपलसततवणणन&#34;&gt;१. उपालिसुत्तवण्णना&lt;/h2&gt;&#xA;&lt;p&gt;३१. चतुत्थस्स पठमे सङ्घसुट्ठुतायातिआदीसु सङ्घसुट्ठुता नाम सङ्घस्स सुट्ठुभावो, ‘‘सुट्ठु देवा’’ति आगतट्ठाने विय ‘‘सुट्ठु, भन्ते’’ति वचनसम्पटिच्छनभावो। यो च तथागतस्स वचनं सम्पटिच्छति, तस्स तं दीघरत्तं हिताय सुखाय संवत्तति। तस्मा सङ्घस्स ‘‘सुट्ठु, भन्ते’’ति वचनसम्पटिच्छनत्थं पञ्ञत्तं, असम्पटिच्छने आदीनवं, सम्पटिच्छने आनिसंसं दस्सेत्वा, न बलक्कारेन अभिभवित्वाति एतमत्थं आविकरोन्तो आह – सङ्घसुट्ठुतायाति। सङ्घफासुतायाति सङ्घस्स फासुभावाय, सहजीविताय सुखविहारत्थायाति अत्थो।&lt;br&gt;&#xA;दुम्मङ्कूनं पुग्गलानं निग्गहायाति दुम्मङ्कूनाम दुस्सीलपुग्गला, ये मङ्कुतं आपादियमानापि दुक्खेन आपज्जन्ति, वीतिक्कमं करोन्ता वा कत्वा वा न लज्जन्ति, तेसं निग्गहत्थाय। ते हि सिक्खापदे असति ‘‘किं तुम्हेहि दिट्ठं, किं सुतं, किं अम्हेहि कतं, कतमस्मिं वत्थुस्मिं कतमं आपत्तिं रोपेत्वा अम्हे निग्गण्हथा’’ति सङ्घं विहेठेय्युम्। सिक्खापदे पन सति ते सङ्घो सिक्खापदं दस्सेत्वा सह धम्मेन निग्गहेस्सति। तेन वुत्तं – ‘‘दुम्मङ्कूनं पुग्गलानं निग्गहाया’’ति।&lt;br&gt;&#xA;पेसलानन्ति पियसीलानं भिक्खूनं फासुविहारत्थाय। पियसीला हि भिक्खू कत्तब्बाकत्तब्बं सावज्जानवज्जं वेलं मरियादञ्च अजानन्ता सिक्खात्तयपारिपूरिया घटमाना किलमन्ति, ते पन सावज्जानवज्जं वेलं मरियादञ्च ञत्वा सिक्खापारिपूरिया घटमाना न किलमन्ति। तेन तेसं सिक्खापदपञ्ञापनं फासुविहाराय संवत्ततियेव। यो वा दुम्मङ्कूनं पुग्गलानं निग्गहो, स्वेव तेसं फासुविहारो। दुस्सीलपुग्गले निस्साय हि उपोसथप्पवारणा न तिट्ठन्ति, सङ्घकम्मानि नप्पवत्तन्ति, सामग्गी न होति, भिक्खू अनेकग्गा उद्देसादीसु अनुयुञ्जितुं न सक्कोन्ति। दुस्सीलेसु पन निग्गहितेसु सब्बोपि अयं उपद्दवो न होति, ततो पेसला भिक्खू फासु विहरन्ति। एवं ‘‘पेसलानं भिक्खूनं फासुविहाराया’’ति एत्थ द्विधा अत्थो वेदितब्बो।&lt;br&gt;&#xA;दिट्ठधम्मिकानं आसवानं संवरायाति दिट्ठधम्मिका आसवा नाम असंवरे ठितेन तस्मिंयेव अत्तभावे पत्तब्बा पाणिप्पहारदण्डप्पहारसत्थप्पहारहत्थच्छेदपादच्छेदअकित्तिअयसविप्पटिसारादयो दुक्खविसेसो, तेसं संवराय पिदहनाय आगमनमग्गथकनायाति अत्थो। सम्परायिकानन्ति सम्परायिका आसवा नाम असंवरे ठितेन कतपापकम्ममूलका सम्पराये नरकादीसु पत्तब्बा दुक्खविसेसा, तेसं पटिघातत्थाय वूपसमत्थाय।&lt;br&gt;&#xA;अप्पसन्नानन्ति सिक्खापदपञ्ञत्तिया हि सति सिक्खापदपञ्ञत्तिं ञत्वा वा, यथापञ्ञत्तं पटिपज्जमाने भिक्खू दिस्वा वा, येपि अप्पसन्ना पण्डितमनुस्सा, ते ‘‘यानि वत लोके महाजनस्स रज्जनदुस्सनमुय्हनट्ठानानि, तेहि इमे समणा आरका विरता विहरन्ति, दुक्करं वत करोन्ती’’ति पसादं आपज्जन्ति विनयपिटकपोत्थकं दिस्वा मिच्छादिट्ठिकतवेदिब्राह्मणा विय। तेन वुत्तं – ‘‘अप्पसन्नानं पसादाया’’ति।&lt;br&gt;&#xA;पसन्नानन्ति येपि सासने पसन्ना कुलपुत्ता, तेपि सिक्खापदपञ्ञत्तिं वा ञत्वा, यथापञ्ञत्तं पटिपज्जमाने भिक्खू वा दिस्वा ‘‘अहो अय्या दुक्करं करोन्ति, ये यावजीवं एकभत्ता विनयसंवरं पालेन्ती’’ति भिय्यो भिय्यो पसीदन्ति। तेन वुत्तं – ‘‘पसन्नानं भिय्योभावाया’’ति।&lt;br&gt;&#xA;सद्धम्मट्ठितियाति तिविधो सद्धम्मो परियत्तिसद्धम्मो पटिपत्तिसद्धम्मो अधिगमसद्धम्मोति। तत्थ सकलम्पि बुद्धवचनं परियत्तिसद्धम्मो नाम। तेरस धुतगुणा चारित्तवारित्तसीलसमाधिविपस्सनाति अयं पटिपत्तिसद्धम्मो नाम। नवलोकुत्तरधम्मो अधिगमसद्धम्मो नाम। सो सब्बोपि यस्मा सिक्खापदपञ्ञत्तिया सति भिक्खू सिक्खापदञ्च तस्स विभङ्गञ्च तदत्थजोतनत्थं अञ्ञञ्च बुद्धवचनं परियापुणन्ति, यथापञ्ञत्तञ्च पटिपज्जमाना पटिपत्तिं पूरेत्वा पटिपत्तिया अधिगन्तब्बं लोकुत्तरधम्मं अधिगच्छन्ति, तस्मा सिक्खापदपञ्ञत्तिया सद्धम्मो चिरट्ठितिको होति। तेन वुत्तं – ‘‘सद्धम्मट्ठितिया’’ति।&lt;br&gt;&#xA;विनयानुग्गहायाति सिक्खापदपञ्ञत्तिया सति संवरविनयो, पहानविनयो, समथविनयो, पञ्ञत्तिविनयोति चतुब्बिधो विनयो अनुग्गहितो होति सूपत्थम्भितो। तेन वुत्तं – ‘‘विनयानुग्गहाया’’ति।&lt;/p&gt;</description>
    </item>
    <item>
      <title>०४. दानवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/04_dAnavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/04_dAnavaggo/</guid>
      <description>&lt;p&gt;४. दानवग्गो&lt;/p&gt;&#xA;&lt;h2 id=&#34;१-पठमदनसततवणणन&#34;&gt;१. पठमदानसुत्तवण्णना&lt;/h2&gt;&#xA;&lt;p&gt;३१. चतुत्थस्स पठमे आसज्ज दानं देतीति पत्वा दानं देति। आगतं दिस्वा तं मुहुत्तंयेव निसीदापेत्वा सक्कारं कत्वा दानं देति, दस्सामीति न किलमेति। भयाति ‘‘अयं अदायको अकारको’’ति गरहभया, अपायभया वा। अदासि मेति मय्हं पुब्बे एस इदं नाम अदासीति देति। दस्सति मेति अनागते इदं नाम दस्सतीति देति। साहु दानन्ति दानं नाम साधु सुन्दरं बुद्धादीहि पण्डितेहि पसत्थन्ति देति। चित्तालङ्कारचित्तपरिक्खारत्थं दानं देतीति समथविपस्सनाचित्तस्स अलङ्कारत्थञ्चेव परिक्खारत्थञ्च देति। दानञ्हि चित्तं मुदुं करोति। येन लद्धो, सो ‘‘लद्धं मे’’ति मुदुचित्तो होति। येन दिन्नं, सोपि ‘‘दिन्नं मया’’ति मुदुचित्तो होति। इति उभिन्नं चित्तं मुदुं करोति। तेनेव ‘‘अदन्तदमन’’न्ति वुच्चति। यथाह –&lt;br&gt;&#xA;‘‘अदन्तदमनं दानं, अदानं दन्तदूसकम्।&lt;br&gt;&#xA;दानेन पियवाचाय, उन्नमन्ति नमन्ति चा’’ति॥&lt;br&gt;&#xA;इमेसु पन अट्ठसु दानेसु चित्तालङ्कारदानमेव उत्तमन्ति।&lt;/p&gt;</description>
    </item>
    <item>
      <title>०४. महावग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/04_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/04_mahAvaggo/</guid>
      <description>&lt;p&gt;४. महावग्गो&lt;/p&gt;&#xA;&lt;h2 id=&#34;१-२-अनपबबवहरसततदवणणन&#34;&gt;१-२. अनुपुब्बविहारसुत्तादिवण्णना&lt;/h2&gt;&#xA;&lt;p&gt;३२-३३. चतुत्थस्स पठमे अनुपुब्बविहाराति अनुपटिपाटिया समापज्जितब्बविहारा। दुतिये यत्थ कामा निरुज्झन्तीति यस्मिं ठाने कामा वूपसम्मन्ति। निरोधेत्वाति अप्पटिवत्ते कत्वा। निच्छाताति तण्हादिट्ठिच्छातानं अभावेन निच्छाता। निब्बुताति अत्तपरितापनकिलेसानं अभावेन निब्बुता। तिण्णाति कामतो तिण्णा। पारंगताति कामे पारं गता। तदङ्गेनाति तेन झानङ्गेन। एत्थ कामा निरुज्झन्तीति एत्थ पठमज्झाने कामा निरुज्झन्ति। ते चाति ये पठमज्झानं समापज्जन्ति, ते कामे निरोधेत्वा निरोधेत्वा विहरन्ति नाम। पञ्जलिकोति पग्गहितअञ्जलिको हुत्वा। पयिरुपासेय्याति उपट्ठापेय्य। इमिना उपायेन सब्बत्थ अत्थो वेदितब्बो।&lt;/p&gt;&#xA;&lt;h2 id=&#34;३-नबबनसखसततवणणन&#34;&gt;३. निब्बानसुखसुत्तवण्णना&lt;/h2&gt;&#xA;&lt;p&gt;३४. ततिये उदायीति लाळुदायित्थेरो। एतदेव ख्वेत्थाति एतदेव खो एत्थ। कामसहगताति कामनिस्सिता। समुदाचरन्तीति मनोद्वारे सञ्चरन्ति। आबाधायाति आबाधनाय पीळनाय। परियायेनाति कारणेन। एवं सब्बवारेसु अत्थो वेदितब्बो। इमस्मिं सुत्ते अवेदयितसुखं नाम कथितम्।&lt;/p&gt;</description>
    </item>
    <item>
      <title>०५ (६) १. गोतमीवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_6_1_gotamIvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_6_1_gotamIvaggo/</guid>
      <description>&lt;p&gt;(६) १. गोतमीवग्गो&lt;/p&gt;&#xA;&lt;h2 id=&#34;१-गतमसततवणणन&#34;&gt;१. गोतमीसुत्तवण्णना&lt;/h2&gt;&#xA;&lt;p&gt;५१. छट्ठस्स पठमे सक्केसु विहरतीति पठमगमनेन गन्त्वा विहरति। महापजापतीति पुत्तपजाय चेव धीतुपजाय च महन्तत्ता एवंलद्धनामा। येन भगवा तेनुपसङ्कमीति भगवा कपिलपुरं गन्त्वा पठममेव नन्दं पब्बाजेसि, सत्तमे दिवसे राहुलकुमारम्। चुम्बटककलहे (दी॰ नि॰ अट्ठ॰ २.३३१; सं॰ नि॰ अट्ठ॰ १.१.३७) पन उभयनगरवासिकेसु युद्धत्थाय निक्खन्तेसु सत्था गन्त्वा ते राजानो सञ्ञापेत्वा अत्तदण्डसुत्तं (सु॰ नि॰ ९४१ आदयो; महानि॰ १७० आदयो) कथेसि। राजानो पसीदित्वा अड्ढतियसते अड्ढतियसते कुमारे अदंसु, तानि पञ्च कुमारसतानि सत्थु सन्तिके पब्बजिंसु, अथ नेसं पजापतियो सासनं पेसेत्वा अनभिरतिं उप्पादयिंसु। सत्था तेसं अनभिरतिया उप्पन्नभावं ञत्वा ते पञ्चसते दहरभिक्खू कुणालदहं नेत्वा अत्तनो कुणालकाले निसिन्नपुब्बे पासाणतले निसीदित्वा कुणालजातककथाय (जा॰ २.२१.कुणालजातक) तेसं अनभिरतिं विनोदेत्वा सब्बेपि ते सोतापत्तिफले पतिट्ठापेसि, पुन महावनं आनेत्वा अरहत्तफलेति। तेसं चित्तजाननत्थं पुनपि पजापतियो सासनं पहिणिंसु। ते ‘‘अभब्बा मयं घरावासस्सा’’ति पटिसासनं पहिणिंसु। ता ‘‘न दानि अम्हाकं घरं गन्तुं युत्तं, महापजापतिया सन्तिकं गन्त्वा पब्बज्जं अनुजानापेत्वा पब्बजिस्सामा’’ति पञ्चसतापि महापजापतिं उपसङ्कमित्वा ‘‘अय्ये, अम्हाकं पब्बज्जं अनुजानापेथा’’ति आहंसु। महापजापती ता इत्थियो गहेत्वा येन भगवा तेनुपसङ्कमि। सेतच्छत्तस्स हेट्ठा रञ्ञो परिनिब्बुतकाले उपसङ्कमीतिपि वदन्तियेव।&lt;br&gt;&#xA;अलं गोतमि, मा ते रुच्चीति कस्मा पटिक्खिपि, ननु सब्बेसम्पि बुद्धानं चतस्सो परिसा होन्तीति? कामं होन्ति, किलमेत्वा पन अनेकवारं याचिते अनुञ्ञातं पब्बज्जं ‘‘दुक्खेन लद्धा’’ति सम्मा परिपालेस्सन्तीति गरुं कत्वा अनुञ्ञातुकामो पटिक्खिपि। पक्कामीति पुन कपिलपुरमेव पाविसि। यथाभिरन्तं विहरित्वाति बोधनेय्यसत्तानं उपनिस्सयं ओलोकेन्तो यथाज्झासयने विहरित्वा। चारिकं पक्कामीति महाजनसङ्गहं करोन्तो उत्तमाय बुद्धसिरिया अनोपमेन बुद्धविलासेन अतुरितचारिकं पक्कामि।&lt;br&gt;&#xA;सम्बहुलाहि साकियानीहि सद्धिन्ति अन्तोनिवेसनम्हियेव दसबलं उद्दिस्स पब्बज्जावेसं गहेत्वा पञ्चसता साकियानियो पब्बज्जावेसंयेव गाहापेत्वा सब्बाहिपि ताहि सम्बहुलाहि साकियानीहि सद्धिम्। चारिकं पक्कामीति गमनं अभिनीहरि। गमनाभिनीहरणकाले पन ता सुखुमाला राजित्थियो पदसा गन्तुं न सक्खिस्सन्तीति साकियकोलियराजानो सोवण्णसिविकायो उपट्ठापयिंसु। ता पन ‘‘याने आरुय्ह गच्छन्तीति सत्थरि अगारवो कतो होती’’ति एकपण्णासयोजनिकं पदसाव पटिपज्जिंसु। राजानोपि पुरतो च पच्छतो च आरक्खं संविदहापेत्वा तण्डुलसप्पितेलादीनं सकटानि पूरापेत्वा ‘‘गतट्ठाने गतट्ठाने आहारं पटियादेथा’’ति पुरिसे पेसयिंसु। सूनेहि पादेहीति तासञ्हि सुखुमालत्ता पादेसु एको फोटो उट्ठेति, एको भिज्जति। उभो पादा कतकट्ठिसम्परिकिण्णा विय हुत्वा उद्धुमाता जाता। तेन वुत्तं – ‘‘सूनेहि पादेही’’ति। बहिद्वारकोट्ठकेति द्वारकोट्ठकतो बहि। कस्मा पनेवं ठिताति? एवं किरस्सा अहोसि – ‘‘अहं तथागतेन अननुञ्ञाता सयमेव पब्बज्जावेसं अग्गहेसिं, एवं गहितभावो च पन मे सकलजम्बुदीपे पाकटो जातो। सचे सत्था पब्बज्जं अनुजानाति, इच्चेतं कुसलम्। सचे पन नानुजानिस्सति, महती गरहा भविस्सती’’ति विहारं पविसितुं असक्कोन्ती रोदमानाव अट्ठासि।&lt;br&gt;&#xA;किं नु त्वं गोतमीति किं नु राजकुलानं विपत्ति उप्पन्ना, केन त्वं कारणेन एवं विवण्णभावं पत्ता, सूनेहि पादेहि…पे॰… ठिताति। अञ्ञेनपि परियायेनाति अञ्ञेनपि कारणेन। बहुकारा, भन्तेतिआदिना तस्सा गुणं कथेत्वा पुन पब्बज्जं याचन्तो एवमाह। सत्थापि ‘‘इत्थियो नाम परित्तपञ्ञा, एकयाचितमत्तेन पब्बज्जाय अनुञ्ञाताय न मम सासनं गरुं कत्वा गण्हिस्सन्ती’’ति तिक्खत्तुं पटिक्खिपित्वा इदानि गरुं कत्वा गाहापेतुकामताय सचे, आनन्द, महापजापती गोतमी अट्ठ गरुधम्मे पटिग्गण्हाति, साव’स्सा होतु उपसम्पदातिआदिमाह। तत्थ सावस्साति सा एव अस्सा पब्बज्जापि उपसम्पदापि होतु।&lt;br&gt;&#xA;तदहूपसम्पन्नस्साति तंदिवसं उपसम्पन्नस्स। अभिवादनं पच्चुट्ठानं अञ्जलिकम्मं सामीचिकम्मं कत्तब्बन्ति ओमानातिमाने अकत्वा पञ्चपतिट्ठितेन अभिवादनं, आसना पच्चुट्ठाय पच्चुग्गमनवसेन पच्चुट्ठानं, दसनखे समोधानेत्वा अञ्जलिकम्मं, आसनपञ्ञापनबीजनादिकं अनुच्छविककम्मसङ्खातं सामीचिकम्मञ्च कतब्बम्। अभिक्खुके आवासेति यत्थ वसन्तिया अनन्तरायेन ओवादत्थाय उपसङ्कमनट्ठाने ओवाददायको आचरियो नत्थि, अयं अभिक्खुको आवासो नाम। एवरूपे आवासे वस्सं न उपगन्तब्बम्। अन्वड्ढमासन्ति अनुपोसथिकम्। ओवादूपसङ्कमनन्ति ओवादत्थाय उपसङ्कमनम्। दिट्ठेनाति चक्खुना दिट्ठेन। सुतेनाति सोतेन सुतेन। परिसङ्कायाति दिट्ठसुतवसेन परिसङ्कितेन। गरुधम्मन्ति गरुकं सङ्घादिसेसापत्तिम्। पक्खमानत्तन्ति अनूनानि पन्नरस दिवसानि मानत्तम्। छसु धम्मेसूति विकालभोजनच्छट्ठेसु सिक्खापदेसु। सिक्खितसिक्खायाति एकसिक्खम्पि अखण्डं कत्वा पूरितसिक्खाय। अक्कोसितब्बो परिभासितब्बोति दसन्नं अक्कोसवत्थूनं अञ्ञतरेन अक्कोसवत्थुना न अक्कोसितब्बो, भयूपदंसनाय याय कायचि परिभासाय न परिभासितब्बो।&lt;br&gt;&#xA;ओवटो भिक्खुनीनं भिक्खूसु वचनपथोति ओवादानुसासनधम्मकथासङ्खातो वचनपथो भिक्खुनीनं भिक्खूसु ओवरितो पिहितो, न भिक्खुनिया कोचि भिक्खु ओवदितब्बो अनुसासितब्बो वा ‘‘भन्ते, पोराणकत्थेरा इदं चीवरवत्तं पूरयिंसू’’ति एवं पन पवेणिवसेन कथेतुं वट्टति। अनोवटो भिक्खूनं भिक्खुनीसु वचनपथोति भिक्खूनं पन भिक्खुनीसु वचनपथो अनिवारितो, यथारुचि ओवदितुं अनुसासितुं धम्मकथं कथेतुन्ति अयमेत्थ सङ्खेपो, वित्थारतो पनेसा गरुधम्मकथा समन्तपासादिकाय विनयसंवण्णनाय (पाचि॰ अट्ठ॰ १४८) वुत्तनयेनेव वेदितब्बा।&lt;br&gt;&#xA;इमे पन अट्ठ गरुधम्मे सत्थु सन्तिके उग्गहेत्वा थेरेन अत्तनो आरोचियमाने सुत्वाव महापजापतिया ताव महन्तं दोमनस्सं खणेन पटिप्पस्सम्भि, अनोतत्तदहतो आभतेन सीतुदकस्स घटसतेन मत्थके परिसित्ता विय विगतपरिळाहा अत्तमना हुत्वा गरुधम्मपटिग्गहणेन उप्पन्नपीतिपामोज्जं आविकरोन्ती सेय्यथापि, भन्तेतिआदिकं उदानं उदानेसि।&lt;br&gt;&#xA;कुम्भत्थेनकेहीति कुम्भे दीपं जालेत्वा तेन आलोकेन परघरे भण्डं विचिनित्वा थेनकचोरेहि। सेतट्ठिका नाम रोगजातीति एको पाणको नाळमज्झगतं कण्डं विज्झति, येन विद्धा कण्डा निक्खन्तम्पि सालिसीसं खीरं गहेतुं न सक्कोति। मञ्जिट्ठिका नाम रोगजातीति उच्छूनं अन्तोरत्तभावो।&lt;br&gt;&#xA;महतो तळाकस्स पटिकच्चेव आळिन्ति इमिना पन एतमत्थं दस्सेति – यथा महतो तळाकस्स पाळिया अबद्धायपि किञ्चि उदकं तिट्ठतेव, पठममेव बद्धाय पन यं अबद्धपच्चया न तिट्ठेय्य, तम्पि तिट्ठेय्य, एवमेव ये इमे अनुप्पन्ने वत्थुस्मिं पटिकच्चेव अनतिक्कमनत्थाय गरुधम्मा पञ्ञत्ता, तेसु अपञ्ञत्तेसु मातुगामस्स पब्बजितत्ता पञ्च वस्ससतानि सद्धम्मो तिट्ठेय्य। पटिकच्चेव पञ्ञत्तत्ता पन अपरानिपि पञ्च वस्ससतानि ठस्सतीति एवं पठमं वुत्तवस्ससहस्समेव ठस्सति। वस्ससहस्सन्ति चेतं पटिसम्भिदापभेदप्पत्तखीणासवानं वसेनेव वुत्तं, ततो पन उत्तरिपि सुक्खविपस्सकखीणासववसेन वस्ससहस्सं, अनागामिवसेन वस्ससहस्सं, सकदागामिवसेन वस्ससहस्सं, सोतापन्नवसेन वस्ससहस्सन्ति एवं पञ्चवस्ससहस्सानि पटिवेधसद्धम्मो ठस्सति। परियत्तिधम्मोपि तानियेव। न हि परियत्तिया असति पटिवेधो अत्थि, नापि परियत्तिया सति पटिवेधो न होति। लिङ्गं पन परियत्तिया अन्तरहितायपि चिरं पवत्तिस्सतीति।&lt;/p&gt;</description>
    </item>
    <item>
      <title>०५. अक्कोसवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_akkosavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_akkosavaggo/</guid>
      <description>&lt;p&gt;५. अक्कोसवग्गो&lt;/p&gt;&#xA;&lt;h2 id=&#34;४-कसनरसततवणणन&#34;&gt;४. कुसिनारसुत्तवण्णना&lt;/h2&gt;&#xA;&lt;p&gt;४४. पञ्चमस्स चतुत्थे कुसिनारायन्ति एवंनामके नगरे। देवतानं अत्थाय बलिं हरन्ति एत्थाति बलिहरणो, तस्मिं बलिहरणे। अच्छिद्देन अप्पटिमंसेनातिआदीसु येन केनचिदेव पहटो वा होति, वेज्जकम्मादीनि वा कतानि, तस्स कायसमाचारो उपचिकादीहि खायिततालपण्णं विय छिद्दो च, पटिमसितुं यत्थ कत्थचि गहेत्वा आकड्ढितुं सक्कुणेय्यताय पटिमंसो च होति, विपरीतो अच्छिद्दो अप्पटिमंसो नाम। वचीसमाचारो पन मुसावादओमसवादपेसुञ्ञअमूलकानुद्धंसनादीहि छिद्दो सप्पटिमंसो च होति, विपरीतो अच्छिद्दो अप्पटिमंसो। मेत्तं नु खो मे चित्तन्ति पलिबोधं छिन्दित्वा कम्मट्ठानभावनानुयोगेन अधिगतं मे मेत्तचित्तम्। अनाघातन्ति आघातविरहितं, विक्खम्भनेन विहताघातन्ति अत्थो। कत्थ वुत्तन्ति इदं सिक्खापदं किस्मिं नगरे वुत्तम्।&lt;br&gt;&#xA;कालेन वक्खामीतिआदीसु एको एकं ओकासं कारेत्वा चोदेन्तो कालेन वदति नाम। सङ्घमज्झे वा गणमज्झे वा सलाकग्गयागग्गवितक्कमाळकभिक्खाचारमग्गआसनसालादीसु वा उपट्ठाकेहि परिवारितक्खणे वा चोदेन्तो अकालेन वदति नाम। तच्छेन वदन्तो भूतेन वदति नाम। ‘‘दहरमहल्लकपरिसावचरकपंसुकूलिकधम्मकथिकपतिरूपं तव इद’’न्ति वदन्तो फरुसेन वदति नाम। कारणनिस्सितं पन कत्वा, ‘‘भन्ते महल्लकत्थ, परिसावचरकत्थ, पंसुकूलिकत्थ, धम्मकथिकत्थपतिरूपं तुम्हाकमिद’’न्ति वदन्तो सण्हेन वदति नाम। कारणनिस्सितं कत्वा वदन्तो अत्थसंहितेन वदति नाम। मेत्तचित्तो वक्खामि नो दोसन्तरोति मेत्तचित्तं पच्चुपट्ठपेत्वा वक्खामि, न दुट्ठचित्तो हुत्वा।&lt;/p&gt;</description>
    </item>
    <item>
      <title>०५. उपोसथवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_uposathavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_uposathavaggo/</guid>
      <description>&lt;p&gt;५. उपोसथवग्गो&lt;/p&gt;&#xA;&lt;h2 id=&#34;४-वसटठसततवणणन&#34;&gt;४. वासेट्ठसुत्तवण्णना&lt;/h2&gt;&#xA;&lt;p&gt;४४. पञ्चमस्स चतुत्थे इमे चेपि, वासेट्ठ, महासालाति पुरतो ठिते द्वे सालरुक्खे दस्सेन्तो परिकप्पोपमं आह। इदं वुत्तं होति – इमे ताव महासाला अचेतना। सचे एतेपि सचेतना हुत्वा अट्ठङ्गसमन्नागतं उपोसथं उपवसेय्युं, एतेसम्पि सो उपोसथवासो दीघरत्तं हिताय सुखाय अस्स। भूते पन वत्तब्बमेव नत्थीति।&lt;/p&gt;&#xA;&lt;h2 id=&#34;६-अनरदधसततवणणन&#34;&gt;६. अनुरुद्धसुत्तवण्णना&lt;/h2&gt;&#xA;&lt;p&gt;४६. छट्ठे येनायस्मा अनुरुद्धोति ता किर देवता अत्तनो सम्पत्तिं ओलोकेत्वा ‘‘किं नु खो निस्साय अयं सम्पत्ति अम्हेहि लद्धा’’ति आवज्जमाना थेरं दिस्वा ‘‘मयं अम्हाकं अय्यस्स पुब्बे चक्कवत्तिरज्जं करोन्तस्स पादपरिचारिका हुत्वा तेन दिन्नोवादे ठत्वा इमं सम्पत्तिं लभिम्ह, गच्छाम थेरं आनेत्वा इमं सम्पत्तिं अनुभविस्सामा’’ति दिवा येनायस्मा अनुरुद्धो तेनुपसङ्कमिंसु। तीसु ठानेसूति तीसु कारणेसु। ठानसो पटिलभामाति खणेनेव लभाम। सरन्ति वचनसद्दं वा गीतसद्दं वा आभरणसद्दं वा। पीता अस्सूतिआदीनि नीला ताव जाता, पीता भवितुं न सक्खिस्सन्तीतिआदिना नयेन चिन्तेत्वा वितक्केति। तापि ‘‘इदानि अय्यो अम्हाकं पीतभावं इच्छति, इदानि लोहितभाव’’न्ति तादिसाव अहेसुम्।&lt;br&gt;&#xA;अच्छरं वादेसीति पाणितलं वादेसि। पञ्चङ्गिकस्साति आततं, विततं, आततविततं, घनं, सुसिरन्ति इमेहि पञ्चहि अङ्गेहि समन्नागतस्स। तत्थ आततं नाम चम्मपरियोनद्धेसु भेरिआदीसु एकतलतूरियं, विततं नाम उभयतलं, आततविततं नाम सब्बसो परियोनद्धं, सुसिरं वंसादि, घनं सम्मादि। सुविनीतस्साति आकड्ढनसिथिलकरणादीहि समुच्छितस्स। सुप्पटिपताळितस्साति पमाणे ठितभावजाननत्थं सुट्ठु पटिपताळितस्स। कुसलेहि सुसमन्नाहतस्साति ये वादेतुं कुसला छेका, तेहि वादितस्स। वग्गूति छेको सुन्दरो। रजनीयोति रञ्जेतुं समत्थो। कमनीयोति कामेतब्बयुत्तो। खमनीयोति वा पाठो, दिवसम्पि सुय्यमानो खमतेव, न निब्बिन्दतीति अत्थो। मदनीयोति मानमदपुरिसमदजननो। इन्द्रियानि ओक्खिपीति ‘‘असारुप्पं इमा देवता करोन्ती’’ति इन्द्रियानि हेट्ठा खिपि, न अक्खीनि उम्मीलेत्वा ओलोकेसि। न ख्वय्यो अनुरुद्धो सादियतीति ‘‘मयं नच्चाम गायाम, अय्यो पन अनुरुद्धो न खो सादियति, अक्खीनि उम्मीलेत्वा न ओलोकेति, किं मयं नच्चित्वा वा गायित्वा वा करिस्सामा’’ति तत्थेव अन्तरधायिंसु। येन भगवा तेनुपसङ्कमीति तासं देवतानं आनुभावं दिस्वा ‘‘कतिहि नु खो धम्मेहि समन्नागतो मातुगामो मनापकायिके देवलोके निब्बत्तती’’ति इममत्थं पुच्छितुं उपसङ्कमि।&lt;/p&gt;</description>
    </item>
    <item>
      <title>०५. सामञ्ञवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_sAma~n~navaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/05_sAma~n~navaggo/</guid>
      <description>&lt;p&gt;५. सामञ्ञवग्गो&lt;/p&gt;&#xA;&lt;h2 id=&#34;१-समबधसततवणणन&#34;&gt;१. सम्बाधसुत्तवण्णना&lt;/h2&gt;&#xA;&lt;p&gt;४२. पञ्चमस्स पठमे उदायीति काळुदायित्थेरो। अविद्वाति अञ्ञासि। भूरिमेधसोति महापञ्ञो। यो झानमबुज्झीति यो झानं अबुज्झि। पटिलीननिसभोति एकीभाववसेन पटिलीनो चेव उत्तमट्ठेन च निसभो। मुनीति बुद्धमुनि। परियायेनाति एकेन कारणेन। कामसम्बाधस्स हि अभावमत्तेनेव पठमज्झानं ओकासाधिगमो नाम, न सब्बथा सब्बम्। तत्रापत्थि सम्बाधोति तस्मिम्पि पठमज्झाने सम्बाधो पटिपीळनं अत्थियेव। तत्रापित्थीतिपि पाठो। किञ्च तत्थ सम्बाधोति तस्मिं पन झाने किं सम्बाधो नाम। अयमेत्थ सम्बाधोति अयं वितक्कविचारानं अनिरुद्धभावो सम्बाधो संपीळा नाम। इमिना उपायेन सब्बवारेसु अत्थो वेदितब्बो। निप्परियायेनाति न एकेन कारणेन, अथ खो आसवक्खयो नाम सब्बसम्बाधानं पहीनत्ता सब्बेन सब्बं ओकासाधिगमो नामाति।&lt;/p&gt;</description>
    </item>
    <item>
      <title>०६ (७) २. भूमिचालवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/06_7_2_bhUmichAlavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/06_7_2_bhUmichAlavaggo/</guid>
      <description>&lt;p&gt;(७) २. भूमिचालवग्गो&lt;/p&gt;&#xA;&lt;h2 id=&#34;१-इचछसततवणणन&#34;&gt;१. इच्छासुत्तवण्णना&lt;/h2&gt;&#xA;&lt;p&gt;६१. सत्तमस्स पठमे पविवित्तस्साति कायविवेकेन विवित्तस्स। निरायत्तवुत्तिनोति कत्थचि अनायत्तवुत्तिनो विपस्सनाकम्मिकस्स। लाभायाति चतुपच्चयलाभाय। सोची च परिदेवी चाति सोकी च परिदेवी च। सोचिच्च परिदेविच्चातिपि पाठो। चुतो च सद्धम्माति तंखणंयेव विपस्सनासद्धम्मा चुतो। इमस्मिं सुत्ते वट्टविवट्टं कथितम्।&lt;/p&gt;&#xA;&lt;h2 id=&#34;२-अलसततवणणन&#34;&gt;२. अलंसुत्तवण्णना&lt;/h2&gt;&#xA;&lt;p&gt;६२. दुतिये अलं अत्तनो अलं परेसन्ति अत्तनो च परेसञ्च हितपटिपत्तियं समत्थो परियत्तो अनुच्छविको। खिप्पनिसन्तीति खिप्पं उपधारेति, खन्धधातुआयतनादीसु कथियमानेसु ते धम्मे खिप्पं जानातीति अत्थो। इमस्मिं सुत्ते समथविपस्सना कथिता। पुग्गलज्झासयेन पन देसनाविलासेन चेतं मत्थकतो पट्ठाय हेट्ठा ओतरन्तं कथितन्ति।&lt;/p&gt;</description>
    </item>
    <item>
      <title>०७ (८) ३. यमकवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/07_8_3_yamakavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/07_8_3_yamakavaggo/</guid>
      <description>&lt;p&gt;(८) ३. यमकवग्गो&lt;/p&gt;&#xA;&lt;h2 id=&#34;१-२-सदधसततदवयवणणन&#34;&gt;१-२. सद्धासुत्तद्वयवण्णना&lt;/h2&gt;&#xA;&lt;p&gt;७१-७२. अट्ठमस्स पठमे नो च सीलवाति न सीलेसु परिपूरकारी। समन्तपासादिकोति समन्ततो पसादजनको। सब्बाकारपरिपूरोति सब्बेहि समणाकारेहि समणधम्मकोट्ठासेहि परिपूरो। दुतिये सन्ताति पच्चनीकसन्तताय सन्ता। विमोक्खाति पच्चनीकधम्मेहि विमुत्तत्ता च विमोक्खा।&lt;/p&gt;&#xA;&lt;h2 id=&#34;३-९-मरणससतसततदवयदवणणन&#34;&gt;३-९. मरणस्सतिसुत्तद्वयादिवण्णना&lt;/h2&gt;&#xA;&lt;p&gt;७३-७९. ततिये भावेथ नोति भावेथ नु। सासनन्ति अनुसिट्ठि। आसवानं खयायाति अरहत्तफलत्थाय। चतुत्थे पतिहितायाति पटिपन्नाय। सो ममस्स अन्तरायोति सो मम जीवितन्तरायोपि, पुथुज्जनकालकिरियं करोन्तस्स सग्गन्तरायोपि मग्गन्तरायोपि अस्स। सत्थका वा मे वाताति सत्थं विय अङ्गमङ्गानि कन्तन्तीति सत्थका। पञ्चमादीनि वुत्तनयानेव। नवमे संसग्गारामताति पञ्चविधे संसग्गे आरामता।&lt;/p&gt;</description>
    </item>
    <item>
      <title>०८ (९) ४. सतिवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/08_9_4_sativaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/08_9_4_sativaggo/</guid>
      <description>&lt;p&gt;(९) ४. सतिवग्गो&lt;/p&gt;&#xA;&lt;h2 id=&#34;१-२-सतसमपजञञसततवणणन&#34;&gt;१-२. सतिसम्पजञ्ञसुत्तवण्णना&lt;/h2&gt;&#xA;&lt;p&gt;८१-८२. नवमस्स पठमं हेट्ठा वुत्तनयमेव। दुतिये सद्धोति दुविधाय सद्धाय समन्नागतो। नो चुपसङ्कमिताति न उपट्ठहति। नो च परिपुच्छिताति अत्थानत्थं कारणाकारणं परिपुच्छिता न होति। समन्नागतोति सामिअत्थे पच्चत्तं, समन्नागतस्साति वुत्तं होति। एकन्तपटिभाना तथागतं धम्मदेसना होतीति तथागतस्स एकन्तपटिभाना धम्मदेसना होति, एकन्तेनेव पटिभाति उपट्ठातीति अत्थो।&lt;/p&gt;&#xA;&lt;h2 id=&#34;३-मलकसततवणणन&#34;&gt;३. मूलकसुत्तवण्णना&lt;/h2&gt;&#xA;&lt;p&gt;८३. ततिये सब्बे धम्माति पञ्चक्खन्धा। छन्दमूलकाति अज्झासयच्छन्दो कत्तुकम्यताछन्दो तं मूलं एतेसन्ति छन्दमूलका। मनसिकारतो सम्भवन्तीति मनसिकारसम्भवा। फस्सतो समुदेन्ति रासी भवन्तीति फस्ससमुदया। वेदनाय समोसरन्तीति वेदनासमोसरणा। समाधि एतेसं पमुखोति समाधिप्पमुखा। जेट्ठकट्ठेन सति अधिपति एतेसन्ति सताधिपतेय्या, सतिजेट्ठकाति अत्थो। पञ्ञा उत्तरा एतेसन्ति पञ्ञुत्तरा। विमुत्ति एव सारो एतेसन्ति विमुत्तिसारा। एत्थ च छन्दमूलकादयो चत्तारोपि लोकिया कथिता, सेसा लोकियलोकुत्तरमिस्सकाति।&lt;/p&gt;</description>
    </item>
    <item>
      <title>०९ (१०) ५. सामञ्ञवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/09_10_5_sAma~n~navaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/09_10_5_sAma~n~navaggo/</guid>
      <description>&lt;p&gt;(१०) ५. सामञ्ञवग्गो&lt;br&gt;&#xA;९१. इतो परं अथ खो बोज्झा उपासिकातिआदीसु बोज्झा उपासिका, सिरिमा उपासिका, पदुमा उपासिका, सुतना उपासिका, मनुजा उपासिका, उत्तरा उपासिका, मुत्ता उपासिका, खेमा उपासिका, रुची उपासिका, चुन्दी राजकुमारी, बिम्बी उपासिका, सुमना राजकुमारी, मल्लिका देवी , तिस्सा उपासिका, तिस्सामाता उपासिका, सोणा उपासिका, सोणाय माता उपासिका, काणा उपासिका, काणमाता उपासिका, उत्तरा नन्दमाता, विसाखा मिगारमाता, खुज्जुत्तरा उपासिका, सामावती उपासिका, सुप्पवासा कोलियधीता, सुप्पिया उपासिका, नकुलमाता गहपतानीति इमासं एत्तकानं अट्ठङ्गसमन्नागतं उपोसथकम्ममेव कथितम्। इच्छन्तेन वित्थारेत्वा कथेतब्बम्। सेसं सब्बत्थ उत्तानत्थमेवाति।&lt;br&gt;&#xA;मनोरथपूरणिया अङ्गुत्तरनिकाय-अट्ठकथाय&lt;br&gt;&#xA;अट्ठकनिपातस्स संवण्णना निट्ठिता।&lt;br&gt;&#xA;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;अङ्गुत्तरनिकाये&lt;br&gt;&#xA;नवकनिपात-अट्ठकथा&lt;br&gt;&#xA;१. पठमपण्णासकं&lt;/p&gt;</description>
    </item>
    <item>
      <title>२० (६) १. सचित्तवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/20_6_1_sachittavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/20_6_1_sachittavaggo/</guid>
      <description>&lt;p&gt;(६) १. सचित्तवग्गो&lt;/p&gt;&#xA;&lt;h2 id=&#34;१-४-सचततसततदवणणन&#34;&gt;१-४. सचित्तसुत्तादिवण्णना&lt;/h2&gt;&#xA;&lt;p&gt;५१-५४. दुतियस्स पठमे सचित्तपरियायकुसलोति अत्तनो चित्तवारकुसलो। रजन्ति आगन्तुकउपक्किलेसम्। अङ्गणन्ति तत्थजातकअङ्गकाळतिलकादिम्। आसवानं खयायाति अरहत्तत्थाय। ततिये पटिभानेनाति वचनसण्ठानेन। चतुत्थे अधिपञ्ञाधम्मविपस्सनायाति सङ्खारपरिग्गाहकविपस्सनाय।&lt;/p&gt;&#xA;&lt;h2 id=&#34;८-मलकसततवणणन&#34;&gt;८. मूलकसुत्तवण्णना&lt;/h2&gt;&#xA;&lt;p&gt;५८. अट्ठमे अमतोगधाति एत्थ सउपादिसेसा निब्बानधातु कथिता, निब्बानपरियोसानाति एत्थ अनुपादिसेसा। अनुपादिसेसं पत्तस्स हि सब्बे धम्मा परियोसानप्पत्ता नाम होन्ति। सेसपदानि हेट्ठा वुत्तत्थानेव।&lt;/p&gt;&#xA;&lt;h2 id=&#34;९-पबबजजसततवणणन&#34;&gt;९. पब्बज्जासुत्तवण्णना&lt;/h2&gt;&#xA;&lt;p&gt;५९. नवमे तस्माति यस्मा एवं अपरिचितचित्तस्स सामञ्ञत्थो न सम्पज्जति, तस्मा। यथापब्बज्जापरिचितञ्च नो चित्तं भविस्सतीति यथा पब्बज्जानुरूपेन परिचितम्। ये हि केचि पब्बजन्ति नाम, सब्बे ते अरहत्तं पत्थेत्वा। तस्मा यं चित्तं अरहत्ताधिगमत्थाय परिचितं वड्ढितं, तं यथापब्बज्जापरिचितं नामाति वेदितब्बम्। एवरूपं पन चित्तं भविस्सतीति सिक्खितब्बम्। लोकस्स समञ्च विसमञ्चाति सत्तलोकस्स सुचरितदुच्चरितानि। लोकस्स भवञ्च विभवञ्चाति तस्स वड्ढिञ्च विनासञ्च, तथा सम्पत्तिञ्च विपत्तिञ्च। लोकस्स समुदयञ्च अत्थङ्गमञ्चाति पन सङ्खारलोकं सन्धाय वुत्तं, खन्धानं निब्बत्तिञ्च भेदञ्चाति अत्थो।&lt;/p&gt;</description>
    </item>
    <item>
      <title>२१ (७) २. यमकवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/21_7_2_yamakavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/21_7_2_yamakavaggo/</guid>
      <description>&lt;p&gt;(७) २. यमकवग्गो&lt;/p&gt;&#xA;&lt;h2 id=&#34;१-अवजजसततदवणणन&#34;&gt;१. अविज्जासुत्तादिवण्णना&lt;/h2&gt;&#xA;&lt;p&gt;६१-६२. दुतियस्स पठमे साहारन्ति सपच्चयम्। विज्जाविमुत्तिन्ति फलञाणञ्चेव सेससम्पयुत्तधम्मे च। बोज्झङ्गाति मग्गबोज्झङ्गा। दुतिये भवतण्हायाति भवपत्थनाय। एवं द्वीसुपि सुत्तेसु वट्टमेव कथितं, वट्टञ्चेत्थ पठमे सुत्ते अविज्जामूलकं वट्टं कथितं, दुतिये तण्हामूलकम्।&lt;/p&gt;&#xA;&lt;h2 id=&#34;३-४-नटठङगतसततदवणणन&#34;&gt;३-४. निट्ठङ्गतसुत्तादिवण्णना&lt;/h2&gt;&#xA;&lt;p&gt;६३-६४. ततिये निट्ठं गताति निब्बेमतिका। इध निट्ठाति इमस्मिंयेव लोके परिनिब्बानम्। इध विहायाति इमं लोकं विजहित्वा सुद्धावासब्रह्मलोकम्। चतुत्थे अवेच्चप्पसन्नाति अचलप्पसादेन सम्पन्ना। सोतापन्नाति अरियमग्गसोतं आपन्ना।&lt;/p&gt;&#xA;&lt;h2 id=&#34;५-७-पठमसखसततदवणणन&#34;&gt;५-७. पठमसुखसुत्तादिवण्णना&lt;/h2&gt;&#xA;&lt;p&gt;६५-६७. पञ्चमे वट्टमूलकं सुखदुक्खं पुच्छितं, छट्ठे सासनमूलकम्। सत्तमे नळकपानन्ति अतीते बोधिसत्तस्स ओवादे ठत्वा वानरयूथेन नळेहि उदकस्स पीतट्ठाने मापितत्ता एवंलद्धनामो निगमो। तुण्हीभूतं तुण्हीभूतन्ति यं यं दिसं अनुविलोकेति, तत्थ तत्थ तुण्हीभूतमेव। अनुविलोकेत्वाति ततो ततो विलोकेत्वा। पिट्ठि मे आगिलायतीति कस्मा आगिलायति? भगवतो हि छ वस्सानि महापधानं पदहन्तस्स महन्तं कायदुक्खं अहोसि, अथस्स अपरभागे महल्लककाले पिट्ठिवातो उप्पज्जि। उपादिन्नकसरीरस्स ठाननिसज्जादीहि अप्पमत्तकेन आबाधेन न सक्का केनचि भवितुम्। तं गहेत्वापि थेरस्स ओकासकरणत्थं एवमाह। सङ्घाटिं पञ्ञापेत्वा एकमन्ते पतिरूपट्ठाने पञ्ञत्तस्स कप्पियमञ्चस्स उपरि अत्थरित्वा।&lt;/p&gt;</description>
    </item>
    <item>
      <title>२२ (८) ३. आकङ्खवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/22_8_3_Akankhavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/22_8_3_Akankhavaggo/</guid>
      <description>&lt;p&gt;(८) ३. आकङ्खवग्गो&lt;/p&gt;&#xA;&lt;h2 id=&#34;१-आकङखसततवणणन&#34;&gt;१. आकङ्खसुत्तवण्णना&lt;/h2&gt;&#xA;&lt;p&gt;७१. ततियस्स पठमे सम्पन्नसीलाति परिपुण्णसीला, सीलसमङ्गिनो वा हुत्वाति अत्थो। तत्थ द्वीहि कारणेहि सम्पन्नसीलता होति सीलविपत्तिया च आदीनवदस्सनेन, सीलसम्पत्तिया च आनिसंसदस्सनेन। तदुभयम्पि विसुद्धिमग्गे (विसुद्धि॰ १.९, २१) वित्थारितम्। तत्थ ‘‘सम्पन्नसीला’’ति एत्तावता किर भगवा चतुपारिसुद्धिसीलं उद्दिसित्वा ‘‘पातिमोक्खसंवरसंवुता’’ति इमिना तत्थ जेट्ठकसीलं वित्थारेत्वा दस्सेसीति दीपविहारवासी सुमनत्थेरो आह। अन्तेवासिको पनस्स तेपिटकचूळनागत्थेरो आह – उभयत्थपि पातिमोक्खसंवरोव भगवता वुत्तो। पातिमोक्खसंवरोयेव हि सीलं, इतरानि पन तीणि सीलन्ति वुत्तट्ठानं अत्थीति अननुजानन्तो वत्वा आह – इन्द्रियसंवरो नाम छद्वारारक्खामत्तकमेव, आजीवपारिसुद्धि धम्मेन समेन पच्चयुप्पत्तिमत्तकं, पच्चयसन्निस्सितं पटिलद्धपच्चये इदमत्थन्ति पच्चवेक्खित्वा परिभुञ्जनमत्तकम्। निप्परियायेन पातिमोक्खसंवरोव सीलम्। यस्स सो भिन्नो, अयं सीसच्छिन्नो विय पुरिसो हत्थपादे सेसानि रक्खिस्सतीति न वत्तब्बो। यस्स पन सो अरोगो, अयं अच्छिन्नसीसो विय पुरिसो जीवितं सेसानि पुन पाकतिकानि कातुं सक्कोति। तस्मा ‘‘सम्पन्नसीला’’ति इमिना पातिमोक्खसंवरं उद्दिसित्वा ‘‘सम्पन्नपातिमोक्खा’’ति तस्सेव वेवचनं वत्वा तं वित्थारेत्वा दस्सेन्तो पातिमोक्खसंवरसंवुतातिआदिमाह। तत्थ पातिमोक्खसंवरसंवुत्तातिआदीनि वुत्तत्थानेव। आकङ्खेय्य चेति इदं कस्मा आरद्धन्ति? सीलानिसंसदस्सनत्थम्। सचेपि अचिरपब्बजितानं वा दुप्पञ्ञानं वा एवमस्स ‘‘भगवा ‘सीलं पूरेथ सीलं पूरेथा’ति वदति, को नु खो सीलपूरणे आनिसंसो, को विसेसो, का वड्ढी’’ति तेसं दस आनिसंसे दस्सेतुं एवमाह – ‘‘अप्पेव नाम एतं सब्रह्मचारीनं पियमनापतादिआसवक्खयपरियोसानं आनिसंसं सुत्वापि सीलं परिपूरेय्यु’’न्ति।&lt;br&gt;&#xA;तत्थ आकङ्खेय्य चेति यदि इच्छेय्य। पियो चस्सन्ति पियचक्खूहि सम्पस्सितब्बो, सिनेहुप्पत्तिया पदट्ठानभूतो भवेय्यम्। मनापोति तेसं मनवड्ढनको, तेसं वा मनेन पत्तब्बो, मेत्तचित्तेन फरितब्बोति अत्थो। गरूति तेसं गरुट्ठानियो पासाणच्छत्तसदिसो। भावनीयोति ‘‘अद्धायमायस्मा जानं जानाति पस्सं पस्सती’’ति एवं सम्भावनीयो। सीलेस्वेवस्स परिपूरकारीति चतुपारिसुद्धिसीलेसुयेव परिपूरकारी अस्स, अनूनेन आकारेन समन्नागतो भवेय्याति वुत्तं होति। अज्झत्तं चेतोसमथमनुयुत्तोति अत्तनो चित्तसमथे युत्तो। अनिराकतज्झानोति बहि अनीहटज्झानो, अविनासितज्झानो वा। विपस्सनायाति सत्तविधाय अनुपस्सनाय। ब्रूहेता सुञ्ञागारानन्ति वड्ढेता सुञ्ञागारानम्। एत्थ च समथविपस्सनावसेन कम्मट्ठानं गहेत्वा रत्तिन्दिवं सुञ्ञागारं पविसित्वा निसीदमानो भिक्खु ‘‘ब्रूहेता सुञ्ञागारान’’न्ति वेदितब्बो। अयमेत्थ सङ्खेपो , वित्थारो पन इच्छन्तेन मज्झिमनिकायट्ठकथाय (म॰ नि॰ अट्ठ॰ १.६४ आदयो) आकङ्खेय्यसुत्तवण्णनाय ओलोकेतब्बो।&lt;br&gt;&#xA;लाभीति एत्थ न भगवा लाभनिमित्तं सीलादिपरिपूरणं कथेति। भगवा हि ‘‘घासेसनं छिन्नकथो, न वाचं पयुतं भणे’’ति (सु॰ नि॰ ७१६) एवं सावके ओवदति। सो कथं लाभनिमित्तं सीलादिपरिपूरणं कथेय्य। पुग्गलज्झासयवसेन पनेतं वुत्तम्। येसञ्हि एवं अज्झासयो भवेय्य ‘‘सचे मयं चतूहि पच्चयेहि न किलमेय्याम, सीलानि परिपूरेतुं सक्कुणेय्यामा’’ति, तेसं अज्झासयवसेनेवमाह। अपिच सरसानिसंसो एस सीलस्स यदिदं चत्तारो पच्चया नाम। तथा हि पण्डितमनुस्सा कोट्ठादीसु ठपितं नीहरित्वा अत्तनापि अपरिभुञ्जित्वा सीलवन्तानं देन्तीति सीलस्स सरसानिसंसदस्सनत्थम्पेतं वुत्तम्।&lt;br&gt;&#xA;ततियवारे येसाहन्ति येसं अहम्। तेसं ते काराति तेसं देवानं वा मनुस्सानं वा ते मयि कता पच्चयदानकारा। महप्फला होन्तु महानिसंसाति लोकियसुखेन फलभूतेन महप्फला, लोकुत्तरेन महानिसंसा। उभयं वा एतं एकत्थमेव। सीलादिगुणयुत्तस्स हि कटच्छुभिक्खापि पञ्चरतनमत्ताय भूमिया पण्णसालापि कत्वा दिन्ना अनेकानि कप्पसहस्सानि दुग्गतिविनिपाततो रक्खति, परियोसाने च अमताय धातुया परिनिब्बानस्स पच्चयो होति। ‘‘खीरोदनं अहमदासि’’न्तिआदीनि (वि॰ व॰ ४१३) चेत्थ वत्थूनि। सकलमेव वा पेतवत्थु विमानवत्थु च साधकम्।&lt;br&gt;&#xA;चतुत्थवारे पेताति पेच्चभवं गता। ञातीति सस्सुससुरपक्खिका। सालोहिताति एकलोहितबद्धा पितिपितामहादयो। कालङ्कताति मता। तेसं तन्ति तेसं तं मयि पसन्नचित्तं, तं वा पसन्नेन चित्तेन अनुस्सरणम्। यस्स हि भिक्खुनो कालकतो पिता वा माता वा ‘‘अम्हाकं ञातकत्थेरो सीलवा कल्याणधम्मो’’ति पसन्नचित्तो हुत्वा तं भिक्खुं अनुस्सरति, तस्स सो चित्तप्पसादोपि तं अनुस्सरणमत्तम्पि महप्फलं महानिसंसमेव होति।&lt;br&gt;&#xA;अरतिरतिसहोति नेक्खम्मपटिपत्तिया अरतिया कामगुणेसु रतिया च सहो अभिभविता अज्झोत्थरिता। भयभेरवसहोति एत्थ भयं चित्तुत्रासोपि आरम्मणम्पि, भेरवं आरम्मणमेव।&lt;/p&gt;</description>
    </item>
    <item>
      <title>२३ (९) ४. थेरवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/23_9_4_theravaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/23_9_4_theravaggo/</guid>
      <description>&lt;p&gt;(९) ४. थेरवग्गो&lt;/p&gt;&#xA;&lt;h2 id=&#34;१-३-वहनसततदवणणन&#34;&gt;१-३. वाहनसुत्तादिवण्णना&lt;/h2&gt;&#xA;&lt;p&gt;८१-८३. चतुत्थस्स पठमे विमरियादीकतेनाति किलेसमरियादं भिन्दित्वा विमरियादं कतेन। दुतियं उत्तानत्थमेव। ततिये नो च पयिरुपासिताति न उपट्ठाति।&lt;/p&gt;&#xA;&lt;h2 id=&#34;४-बयकरणसततवणणन&#34;&gt;४. ब्याकरणसुत्तवण्णना&lt;/h2&gt;&#xA;&lt;p&gt;८४. चतुत्थे झायी समापत्तिकुसलोति झानेहि च सम्पन्नो समापत्तियञ्च छेको। इरीणन्ति तुच्छभावम्। विचिनन्ति गुणविचिनतं निग्गुणभावम्। अथ वा इरीणसङ्खातं अरञ्ञं विचिनसङ्खातं महागहनञ्च आपन्नो विय होति। अनयन्ति अवड्ढिम्। ब्यसनन्ति विनासम्। अनयब्यसनन्ति अवड्ढिविनासम्। किं नु खोति केन कारणेन।&lt;/p&gt;&#xA;&lt;h2 id=&#34;५-६-कतथसततदवणणन&#34;&gt;५-६. कत्थीसुत्तादिवण्णना&lt;/h2&gt;&#xA;&lt;p&gt;८५-८६. पञ्चमे कत्थी होति विकत्थीति कत्थनसीलो होति विकत्थनसीलो, विवटं कत्वा कथेति। न सन्ततकारीति न सततकारी। छट्ठे अधिमानिकोति अनधिगते अधिगतमानेन समन्नागतो। अधिमानसच्चोति अधिगतमानमेव सच्चतो वदति।&lt;/p&gt;</description>
    </item>
    <item>
      <title>२४ (१०) ५. उपालिवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/24_10_5_upAlivaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/24_10_5_upAlivaggo/</guid>
      <description>&lt;p&gt;(१०) ५. उपालिवग्गो&lt;/p&gt;&#xA;&lt;h2 id=&#34;१-२-कमभगसततदवणणन&#34;&gt;१-२. कामभोगीसुत्तादिवण्णना&lt;/h2&gt;&#xA;&lt;p&gt;९१-९२. पञ्चमस्स पठमे साहसेनाति साहसियकम्मेन। दुतिये भयानीति चित्तुत्रासभयानि। वेरानीति अकुसलवेरपुग्गलवेरानि। अरियो चस्स ञायोति सह विपस्सनाय मग्गो। इति इमस्मिं सति इदं होतीति एवं इमस्मिं अविज्जादिके कारणे सति इदं सङ्खारादिकं फलं होति। इमस्सुप्पादा इदं उप्पज्जतीति यो यस्स सहजातपच्चयो होति, तस्स उप्पादा इतरं उप्पज्जति नाम। इमस्मिं असतीति अविज्जादिके कारणे असति सङ्खारादिकं फलं न होति। इमस्स निरोधाति कारणस्स अप्पवत्तिया फलस्स अप्पवत्ति होति।&lt;/p&gt;&#xA;&lt;h2 id=&#34;३-कदटठकसततवणणन&#34;&gt;३. किंदिट्ठिकसुत्तवण्णना&lt;/h2&gt;&#xA;&lt;p&gt;९३. ततिये सण्ठापेसुन्ति इरियापथम्पि वचनपथम्पि सण्ठापेसुम्। अप्पसद्दविनीताति अप्पसद्देन मत्तभाणिना सत्थारा विनीता। परतोघोसपच्चया वाति परस्स वा वचनकारणा। चेतयिताति पकप्पिता। मङ्कुभूताति दोमनस्सप्पत्ता नित्तेजा। पत्तक्खन्धाति पतितक्खन्धा। सहधम्मेनाति सहेतुकेन कारणेन वचनेन।&lt;/p&gt;</description>
    </item>
    <item>
      <title>२५ (११) १. समणसञ्ञावग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/25_11_1_samaNasa~n~nAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/25_11_1_samaNasa~n~nAvaggo/</guid>
      <description>&lt;p&gt;(११) १. समणसञ्ञावग्गो&lt;/p&gt;&#xA;&lt;h2 id=&#34;१-समणसञञसततवणणन&#34;&gt;१. समणसञ्ञासुत्तवण्णना&lt;/h2&gt;&#xA;&lt;p&gt;१०१. ततियस्स पठमे समणसञ्ञाति समणानं उप्पज्जनकसञ्ञा। सन्ततकारीति निरन्तरकारी। अब्यापज्झोति निद्दुक्खो। इदमत्थंतिस्स होतीति इदमत्थं इमे पच्चयाति एवमस्स जीवितपरिक्खारेसु होति, पच्चवेक्खितपरिभोगं परिभुञ्जतीति अत्थो। दुतियं उत्तानत्थमेव।&lt;/p&gt;&#xA;&lt;h2 id=&#34;३-मचछततसततवणणन&#34;&gt;३. मिच्छत्तसुत्तवण्णना&lt;/h2&gt;&#xA;&lt;p&gt;१०३. ततिये विराधना होतीति सग्गतो मग्गतो च विरज्झनं होति। नो आराधनाति न सम्पादना न परिपूरकारिता होति। पहोतीति पवत्तति।&lt;/p&gt;&#xA;&lt;h2 id=&#34;४-५-बजसततदवणणन&#34;&gt;४-५. बीजसुत्तादिवण्णना&lt;/h2&gt;&#xA;&lt;p&gt;१०४-१०५. चतुत्थे यथादिट्ठि समत्तं समादिन्नन्ति दिट्ठानुरूपेन परिपुण्णं समादिन्नं सकलं गहितम्। चेतनाति तीसु द्वारेसु निब्बत्तितचेतनाव गहिता। पत्थनाति ‘‘एवरूपो सिय’’न्ति एवं पत्थना। पणिधीति ‘‘देवो वा भविस्सामि देवञ्ञतरो वा’’ति चित्तट्ठपना। सङ्खाराति सम्पयुत्तकसङ्खारा। पञ्चमे पुरेचारिकट्ठेन पुब्बङ्गमा। अन्वदेवाति तं अनुबन्धमानमेव।&lt;/p&gt;</description>
    </item>
    <item>
      <title>२६ (१२) २. पच्चोरोहणिवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/26_12_2_pachchorohaNivaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/26_12_2_pachchorohaNivaggo/</guid>
      <description>&lt;p&gt;(१२) २. पच्चोरोहणिवग्गो&lt;/p&gt;&#xA;&lt;h2 id=&#34;१-२-अधममसततदवयवणणन&#34;&gt;१-२. अधम्मसुत्तद्वयवण्णना&lt;/h2&gt;&#xA;&lt;p&gt;११३-११४. दुतियस्स पठमे पाटियेक्कं पुच्छा च विस्सज्जना च कता। दुतिये एकतोव।&lt;/p&gt;&#xA;&lt;h2 id=&#34;३-ततयअधममसततवणणन&#34;&gt;३. ततियअधम्मसुत्तवण्णना&lt;/h2&gt;&#xA;&lt;p&gt;११५. ततिये उद्देसं उद्दिसित्वाति मातिकं निक्खिपित्वा। सत्थु चेव संवण्णितोति पञ्चसु ठानेसु एतदग्गे ठपेन्तेन सत्थारा संवण्णितो। सम्भावितोति गुणसम्भावनाय सम्भावितो। पहोतीति सक्कोति। अतिसित्वाति अतिक्कमित्वा। जानं जानातीति जानितब्बकं जानाति। पस्सं पस्सतीति पस्सितब्बकं पस्सति। चक्खुभूतोति चक्खु विय भूतो जातो निब्बत्तो। ञाणभूतोति ञाणसभावो। धम्मभूतोति धम्मसभावो। ब्रह्मभूतोति सेट्ठसभावो। वत्ताति वत्तुं समत्थो। पवत्ताति पवत्तेतुं समत्थो। अत्थस्स निन्नेताति अत्थं नीहरित्वा दस्सेता। यथा नो भगवाति यथा अम्हाकं भगवा ब्याकरेय्य।&lt;/p&gt;</description>
    </item>
    <item>
      <title>२७ (१३) ३. परिसुद्धवग्गवण्णना</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/27_13_3_parisuddhavaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/27_13_3_parisuddhavaggavaNNanA/</guid>
      <description>&lt;p&gt;(१३) ३. परिसुद्धवग्गवण्णना&lt;br&gt;&#xA;१२३. ततियस्स पठमे परिसुद्धाति निम्मला। परियोदाताति पभस्सरा। दुतियादीनि उत्तानत्थानेवाति।&lt;br&gt;&#xA;परिसुद्धवग्गो ततियो।&lt;/p&gt;</description>
    </item>
    <item>
      <title>२८ (१४) ४. साधुवग्गवण्णना</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/28_14_4_sAdhuvaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/28_14_4_sAdhuvaggavaNNanA/</guid>
      <description>&lt;p&gt;(१४) ४. साधुवग्गवण्णना&lt;br&gt;&#xA;१३४. चतुत्थस्स पठमे साधुन्ति भद्दकं सिलिट्ठकम्। दुतियादीनि उत्तानत्थानेवाति। अरियमग्गवग्गो उत्तानत्थोयेवाति।&lt;br&gt;&#xA;साधुवग्गो चतुत्थो।&lt;br&gt;&#xA;ततियपण्णासकं निट्ठितम्।&lt;br&gt;&#xA;४. चतुत्थपण्णासकम्&lt;br&gt;&#xA;१५५. चतुत्थस्स पठमादीनि उत्तानत्थानेवाति।&lt;/p&gt;&#xA;&lt;h2 id=&#34;८-कममनदनसततवणणन&#34;&gt;८. कम्मनिदानसुत्तवण्णना&lt;/h2&gt;&#xA;&lt;p&gt;१७४. अट्ठमे लोभहेतुकम्पीति पाणातिपातस्स लोभो उपनिस्सयकोटिया हेतु होति दोसमोहसम्पयुत्तोपि। इमिना उपायेन सब्बत्थ अत्थो वेदितब्बो।&lt;/p&gt;&#xA;&lt;h2 id=&#34;९-परककमनसततवणणन&#34;&gt;९. परिक्कमनसुत्तवण्णना&lt;/h2&gt;&#xA;&lt;p&gt;१७५. नवमे परिक्कमनं होतीति परिवज्जनं होति।&lt;/p&gt;&#xA;&lt;h2 id=&#34;१०-चनदसततवणणन&#34;&gt;१०. चुन्दसुत्तवण्णना&lt;/h2&gt;&#xA;&lt;p&gt;१७६. दसमे कम्मारपुत्तस्साति सुवण्णकारपुत्तस्स। कस्स नो त्वन्ति कस्स नु त्वम्। पच्छाभूमकाति पच्छाभूमिवासिका। कमण्डलुकाति कमण्डलुधारिनो। सेवालमालिकाति सेवालमाला विय धारेन्ति। सेवालपटनिवासितातिपि वुत्तमेव। उदकोरोहकाति सायततियकं उदकोरोहनानुयोगमनुयुत्ता। आमसेय्यासीति हत्थेन परिमज्जेय्यासि।&lt;/p&gt;</description>
    </item>
    <item>
      <title>२९ (२१) १. करजकायवग्गो</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/29_21_1_karajakAyavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/29_21_1_karajakAyavaggo/</guid>
      <description>&lt;p&gt;(२१) १. करजकायवग्गो&lt;br&gt;&#xA;२११. पञ्चमस्स पठमादीनि उत्तानत्थानेव।&lt;/p&gt;&#xA;&lt;h2 id=&#34;६-ससपपनयसततवणणन&#34;&gt;६. संसप्पनीयसुत्तवण्णना&lt;/h2&gt;&#xA;&lt;p&gt;२१६. छट्ठे संसप्पनीयपरियायं वो, भिक्खवे, धम्मपरियायन्ति संसप्पनस्स कारणं देसनासङ्खातं धम्मदेसनम्। संसप्पतीति तं कम्मं करोन्तो आसप्पति परिसप्पति विप्फन्दति। जिम्हा गतीति तेन कम्मेन यं गतिं गमिस्सति, सा जिम्हा होति। जिम्हुपपत्तीति तस्स यं गतिं उपपज्जिस्सति, सापि जिम्हाव होति। संसप्पजातिकाति संसप्पनसभावा। भूता भूतस्स उपपत्ति होतीति भूतस्मा सभावतो विज्जमानकम्मा सत्तस्स निब्बत्ति होति। फस्सा फुसन्तीति विपाकफस्सा फुसन्ति।&lt;/p&gt;&#xA;&lt;h2 id=&#34;७-८-सञचतनकसततदवयवणणन&#34;&gt;७-८. सञ्चेतनिकसुत्तद्वयवण्णना&lt;/h2&gt;&#xA;&lt;p&gt;२१७-२१८. सत्तमे सञ्चेतनिकानन्ति चेतेत्वा पकप्पेत्वा कतानम्। उपचितानन्ति चितानं वड्ढितानम्। अप्पटिसंवेदित्वाति तेसं कम्मानं विपाकं अवेदियित्वा। ब्यन्तीभावन्ति विगतन्तभावं तेसं कम्मानं परिच्छेदपरिवटुमताकरणम्। तञ्च खो दिट्ठेव धम्मेति तञ्च खो विपाकं दिट्ठधम्मवेदनीयं दिट्ठेव धम्मे। उपपज्जन्ति उपपज्जवेदनीयं अनन्तरे अत्तभावे। अपरे वा परियायेति अपरपरियायवेदनीयं पन संसारप्पवत्ते सति सहस्सिमेपि अत्तभावेति। इमिना इदं दस्सेति ‘‘संसारप्पवत्ते पटिलद्धविपाकारहकम्मे न विज्जति सो जगतिप्पदेसो, यत्थ ठितो मुच्चेय्य पापकम्मा’’ति। तिविधाति तिप्पकारा। कायकम्मन्तसन्दोसब्यापत्तीति कायकम्मन्तसङ्खाता विपत्ति। इमिना नयेन सब्बपदानि वेदितब्बानि। अट्ठमे अपण्णको मणीति समन्ततो चतुरस्सो पासको।&lt;/p&gt;</description>
    </item>
    <item>
      <title>३० (२२) २. सामञ्ञवग्गवण्णना</title>
      <link>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/30_22_2_sAma~n~navaggavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/04_anguttaranikAya/04_aTThakAdinipAta-aTThakathA/30_22_2_sAma~n~navaggavaNNanA/</guid>
      <description>&lt;p&gt;(२२) २. सामञ्ञवग्गवण्णना&lt;br&gt;&#xA;२२१. दुतियस्स पठमं आदिं कत्वा सब्बा पेय्यालतन्ति उत्तानत्थायेवाति।&lt;br&gt;&#xA;मनोरथपूरणिया अङ्गुत्तरनिकाय-अट्ठकथाय&lt;br&gt;&#xA;दसकनिपातस्स संवण्णना निट्ठिता।&lt;br&gt;&#xA;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;अङ्गुत्तरनिकाये&lt;br&gt;&#xA;एकादसकनिपात-अट्ठकथा&lt;/p&gt;</description>
    </item>
  </channel>
</rss>
