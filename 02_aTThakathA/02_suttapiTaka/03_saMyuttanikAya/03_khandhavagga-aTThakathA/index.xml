<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ खन्धवग्ग-अट्ठकथा on पाळिषु विश्वासटिप्पणयो</title>
    <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/</link>
    <description>Recent content in &#43;०३ खन्धवग्ग-अट्ठकथा on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/index.xml" rel="self" type="application/rss+xml" />
    <item>
      <title>०१. खन्धसंयुत्तम्</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/01_khandhasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/01_khandhasaMyuttam/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;संयुत्तनिकाये&lt;br&gt;&#xA;खन्धवग्ग-अट्ठकथा&lt;br&gt;&#xA;१. खन्धसंयुत्तम्&lt;br&gt;&#xA;१. नकुलपितुवग्गो&lt;/p&gt;&#xA;&lt;h2 id=&#34;१-नकलपतसततवणणन&#34;&gt;१. नकुलपितुसुत्तवण्णना&lt;/h2&gt;&#xA;&lt;p&gt;१. खन्धियवग्गस्स पठमे भग्गेसूति एवंनामके जनपदे। सुसुमारगिरेति सुसुमारगिरनगरे। तस्मिं किर मापियमाने सुसुमारो सद्दमकासि, तेनस्स ‘‘सुसुमारगिर’’न्त्वेव नामं अकंसु। भेसकळावनेति भेसकळाय नाम यक्खिनिया अधिवुत्थत्ता एवंलद्धनामे वने। तदेव मिगगणस्स अभयत्थाय दिन्नत्ता मिगदायोति वुच्चति। भगवा तस्मिं जनपदे तं नगरं निस्साय तस्मिं वनसण्डे विहरति। नकुलपिताति नकुलस्स नाम दारकस्स पिता।&lt;br&gt;&#xA;जिण्णोति जराजिण्णो। वुड्ढोति वयोवुड्ढो। महल्लकोति जातिमहल्लको। अद्धगतोति तियद्धगतो। वयोअनुप्पत्तोति तेसु तीसु अद्धेसु पच्छिमवयं अनुप्पत्तो। आतुरकायोति गिलानकायो। इदञ्हि सरीरं सुवण्णवण्णम्पि निच्चपग्घरणट्ठेन आतुरंयेव नाम । विसेसेन पनस्स जरातुरता ब्याधातुरता मरणातुरताति तिस्सो आतुरता होन्ति। तासु किञ्चापि एसो महल्लकत्ता जरातुरोव, अभिण्हरोगताय पनस्स ब्याधातुरता इध अधिप्पेता। अभिक्खणातङ्कोति अभिण्हरोगो निरन्तररोगो। अनिच्चदस्सावीति ताय आतुरताय इच्छितिच्छितक्खणे आगन्तुं असक्कोन्तो कदाचिदेव दट्ठुं लभामि, न सब्बकालन्ति अत्थो। मनोभावनीयानन्ति मनवड्ढकानम्। येसु हि दिट्ठेसु कुसलवसेन चित्तं वड्ढति, ते सारिपुत्तमोग्गल्लानादयो महाथेरा मनोभावनीया नाम। अनुसासतूति पुनप्पुनं सासतु। पुरिमञ्हि वचनं ओवादो नाम, अपरापरं अनुसासनी नाम। ओतिण्णे वा वत्थुस्मिं वचनं ओवादो नाम, अनोतिण्णे तन्तिवसेन वा पवेणिवसेन वा वुत्तं अनुसासनी नाम। अपिच ओवादोति वा अनुसासनीति वा अत्थतो एकमेव, ब्यञ्जनमत्तमेव नानम्।&lt;br&gt;&#xA;आतुरो हायन्ति आतुरो हि अयं, सुवण्णवण्णो पियङ्गुसामोपि समानो निच्चपग्घरणट्ठेन आतुरोयेव। अण्डभूतोति अण्डं विय भूतो दुब्बलो। यथा कुक्कुटण्डं वा मयूरण्डं वा गेण्डुकं विय गहेत्वा खिपन्तेन वा पहरन्तेन वा न सक्का कीळितुं, तावदेव भिज्जति, एवमयम्पि कायो कण्टकेपि खाणुकेपि पक्खलितस्स भिज्जतीति अण्डं विय भूतोति अण्डभूतो। परियोनद्धोति सुखुमेन छविमत्तेन परियोनद्धो। अण्डञ्हि सारतचेन परियोनद्धं, तेन डंसमकसादयो निलीयित्वापि छविं छिन्दित्वा यूसं पग्घरापेतुं न सक्कोन्ति। इमस्मिं पन छविं छिन्दित्वा यं इच्छन्ति, तं करोन्ति। एवं सुखुमाय छविया परियोनद्धो। किमञ्ञत्र बाल्याति बालभावतो अञ्ञं किमत्थि? बालोयेव अयन्ति अत्थो। तस्माति यस्मा अयं कायो एवरूपो, तस्मा।&lt;br&gt;&#xA;तेनुपसङ्कमीति रञ्ञो चक्कवत्तिस्स उपट्ठानं गन्त्वा अनन्तरं परिणायकरतनस्स उपट्ठानं गच्छन्तो राजपुरिसो विय, सद्धम्मचक्कवत्तिस्स भगवतो उपट्ठानं गन्त्वा, अनन्तरं धम्मसेनापतिस्स अपचितिं कातुकामो येनायस्मा सारिपुत्तो, तेनुपसङ्कमि। विप्पसन्नानीति सुट्ठु पसन्नानि। इन्द्रियानीति मनच्छट्ठानि इन्द्रियानि। परिसुद्धोति निद्दोसो। परियोदातोति तस्सेव वेवचनम्। निरुपक्किलेसतायेव हि एस परियोदातोति वुत्तो, न सेतभावेन। एतस्स च परियोदाततं दिस्वाव इन्द्रियानं विप्पसन्नतं अञ्ञासि। नयग्गाहपञ्ञा किरेसा थेरस्स।&lt;br&gt;&#xA;कथञ्हि नो सियाति केन कारणेन न लद्धा भविस्सति? लद्धायेवाति अत्थो। इमिना किं दीपेति? सत्थुविस्सासिकभावम्। अयं किर सत्थु दिट्ठकालतो पट्ठाय पितिपेमं, उपासिका चस्स मातिपेमं पटिलभति। उभोपि ‘‘मम पुत्तो’’ति सत्थारं वदन्ति। भवन्तरगतो हि नेसं सिनेहो। सा किर उपासिका पञ्च जातिसतानि तथागतस्स माताव, सो च, गहपति, पिताव अहोसि। पुन पञ्च जातिसतानि उपासिका महामाता, उपासको महापिता, तथा चूळामाता चूळपिताति। एवं सत्था दियड्ढअत्तभावसहस्सं तेसंयेव हत्थे वड्ढितो। तेनेव ते यं नेव पुत्तस्स, न पितु सन्तिके कथेतुं सक्का, तं सत्थु सन्तिके निसिन्ना कथेन्ति। इमिनायेव च कारणेन भगवा ‘‘एतदग्गं, भिक्खवे, मम सावकानं उपासकानं विस्सासिकानं यदिदं नकुलपिता गहपति, यदिदं नकुलमाता गहपतानी’’ति (अ॰ नि॰ १.२५७) ते एतदग्गे ठपेसि। इति सो इमं विस्सासिकभावं पकासेन्तो कथञ्हि नो सियाति आह। अमतेन अभिसित्तोति नस्सिध अञ्ञं किञ्चि झानं वा विपस्सना वा मग्गो वा फलं वा ‘‘अमताभिसेको’’ति दट्ठब्बो, मधुरधम्मदेसनायेव पन ‘‘अमताभिसेको’’ति वेदितब्बो। दूरतोपीति तिरोरट्ठापि तिरोजनपदापि।&lt;br&gt;&#xA;अस्सुतवा पुथुज्जनोति इदं वुत्तत्थमेव। अरियानं अदस्सावीतिआदीसु अरियाति आरकत्ता किलेसेहि, अनये न इरियनतो, अये इरियनतो, सदेवकेन च लोकेन अरणीयतो बुद्धा च पच्चेकबुद्धा च बुद्धसावका च वुच्चन्ति। बुद्धा एव वा इध अरिया। यथाह – ‘‘सदेवके, भिक्खवे, लोके…पे॰… तथागतो अरियो’’ति वुच्चतीति (सं॰ नि॰ ५.१०९८)। सप्पुरिसानन्ति एत्थ पन पच्चेकबुद्धा तथागतसावका च सप्पुरिसाति वेदितब्बा। ते हि लोकुत्तरगुणयोगेन सोभना पुरिसाति सप्पुरिसा। सब्बेव वा एते द्वेधापि वुत्ता। बुद्धापि हि अरिया च सप्पुरिसा च, पच्चेकबुद्धा बुद्धसावकापि। यथाह –&lt;br&gt;&#xA;‘‘यो वे कतञ्ञू कतवेदि धीरो,&lt;br&gt;&#xA;कल्याणमित्तो दळ्हभत्ति च होति।&lt;br&gt;&#xA;दुखितस्स सक्कच्च करोति किच्चं,&lt;br&gt;&#xA;तथाविधं सप्पुरिसं वदन्ती’’ति॥ (जा॰ २.१७.७८)।&lt;br&gt;&#xA;‘‘कल्याणमित्तो दळ्हभत्ति च होती’’ति एत्तावता हि बुद्धसावको वुत्तो, कतञ्ञुतादीहि पच्चेकबुद्धबुद्धाति। इदानि यो तेसं अरियानं अदस्सनसीलो, न च दस्सने साधुकारी, सो ‘‘अरियानं अदस्सावी’’ति वेदितब्बो। सो च चक्खुना अदस्सावी, ञाणेन अदस्सावीति दुविधो। तेसु ञाणेन अदस्सावी इध अधिप्पेतो। मंसचक्खुना हि दिब्बचक्खुना वा अरिया दिट्ठापि अदिट्ठाव होन्ति तेसं चक्खूनं वण्णमत्तग्गहणतो न अरियभावगोचरतो। सोणसिङ्गालादयोपि चक्खुना अरिये पस्सन्ति, न चेते अरियानं दस्साविनो नाम।&lt;br&gt;&#xA;तत्रिदं वत्थु – चित्तलपब्बतवासिनो किर खीणासवत्थेरस्स उपट्ठाको वुड्ढपब्बजितो एकदिवसं थेरेन सद्धिं पिण्डाय चरित्वा, थेरस्स पत्तचीवरं गहेत्वा, पिट्ठितो आगच्छन्तो थेरं पुच्छि – ‘‘अरिया नाम, भन्ते, कीदिसा’’ति? थेरो आह – ‘‘इधेकच्चो महल्लको अरियानं पत्तचीवरं गहेत्वा वत्तपटिवत्तं कत्वा सहचरन्तोपि नेव अरिये जानाति, एवं दुज्जानावुसो, अरिया’’ति। एवं वुत्तेपि सो नेव अञ्ञासि। तस्मा न चक्खुना दस्सनं दस्सनं, ञाणेन दस्सनमेव दस्सनम्। यथाह – ‘‘किं ते, वक्कलि, इमिना पूतिकायेन दिट्ठेन? यो खो, वक्कलि, धम्मं पस्सति, सो मं पस्सति। यो मं पस्सति, सो धम्मं पस्सती’’ति (सं॰ नि॰ ३.८७)। तस्मा चक्खुना पस्सन्तोपि ञाणेन अरियेहि दिट्ठं अनिच्चादिलक्खणं अपस्सन्तो, अरियाधिगतञ्च धम्मं अनधिगच्छन्तो अरियकरधम्मानं अरियभावस्स च अदिट्ठत्ता ‘‘अरियानं अदस्सावी’’ति वेदितब्बो।&lt;br&gt;&#xA;अरियधम्मस्स अकोविदोति, सतिपट्ठानादिभेदे अरियधम्मे अकुसलो। अरियधम्मे अविनीतोति एत्थ पन –&lt;br&gt;&#xA;‘‘दुविधो विनयो नाम, एकमेकेत्थ पञ्चधा।&lt;br&gt;&#xA;अभावतो तस्स अयं, अविनीतोति वुच्चति’’॥&lt;br&gt;&#xA;अयञ्हि संवरविनयो पहानविनयोति दुविधो विनयो। एत्थ च दुविधेपि विनये एकमेको विनयो पञ्चधा भिज्जति। संवरविनयोपि हि सीलसंवरो सतिसंवरो ञाणसंवरो खन्तिसंवरो वीरियसंवरोति पञ्चविधो। पहानविनयोपि तदङ्गप्पहानं, विक्खम्भनप्पहानं समुच्छेदप्पहानं पटिप्पस्सद्धिप्पहानं निस्सरणप्पहानन्ति पञ्चविधो।&lt;br&gt;&#xA;तत्थ ‘‘इमिना पातिमोक्खसंवरेन उपेतो होति समुपेतो’’ति (विभ॰ ५११) अयं सीलसंवरो। ‘‘रक्खति चक्खुन्द्रियं, चक्खुन्द्रिये संवरं आपज्जती’’ति अयं (दी॰ नि॰ १.२१३; म॰ नि॰ १.२९५; सं॰ नि॰ ४.२३९; अ॰ नि॰ ३.१६) सतिसंवरो।&lt;br&gt;&#xA;‘‘यानि सोतानि लोकस्मिं, (अजिताति भगवा)&lt;br&gt;&#xA;सति तेसं निवारणम्।&lt;br&gt;&#xA;सोतानं संवरं ब्रूमि,&lt;br&gt;&#xA;पञ्ञायेते पिधीयरे’’ति॥ (सु॰ नि॰ १०४१; चूळनि॰ अजितमाणवपुच्छानिद्देस.४) –&lt;br&gt;&#xA;अयं ञाणसंवरो। ‘‘खमो होति सीतस्स उण्हस्सा’’ति (म॰ नि॰ १.२४; अ॰ नि॰ ४.११४; ६.५८) अयं खन्तिसंवरो। ‘‘उप्पन्नं कामवितक्कं नाधिवासेती’’ति (म॰ नि॰ १.२६; अ॰ नि॰ ४.११४; ६.५८) अयं वीरियसंवरो। सब्बोपि चायं संवरो यथासकं संवरितब्बानं विनेतब्बानञ्च कायदुच्चरितादीनं संवरणतो ‘‘संवरो’’ विनयनतो ‘‘विनयो’’ति वुच्चति। एवं ताव संवरविनयो पञ्चधा भिज्जतीति वेदितब्बो।&lt;br&gt;&#xA;तथा यं नामरूपपरिच्छेदादीसु विपस्सनाञाणेसु पटिपक्खभावतो दीपालोकेनेव तमस्स, तेन तेन विपस्सनाञाणेन तस्स तस्स अनत्थस्स पहानम्। सेय्यथिदं – नामरूपववत्थानेन सक्कायदिट्ठिया, पच्चयपरिग्गहेन अहेतुविसमहेतुदिट्ठीनं, तस्सेव अपरभागेन कङ्खावितरणेन कथंकथीभावस्स, कलापसम्मसनेन ‘‘अहं ममा’’ति गाहस्स, मग्गामग्गववत्थानेन अमग्गे मग्गसञ्ञाय, उदयदस्सनेन उच्छेददिट्ठिया, वयदस्सनेन सस्सतदिट्ठिया, भयदस्सनेन सभये अभयसञ्ञाय, आदीनवदस्सनेन अस्सादसञ्ञाय, निब्बिदानुपस्सनाय अभिरतिसञ्ञाय , मुच्चितुकम्यताञाणेन अमुच्चितुकामताय। उपेक्खाञाणेन अनुपेक्खाय, अनुलोमेन धम्मट्ठितियं निब्बाने च पटिलोमभावस्स, गोत्रभुना सङ्खारनिमित्तगाहस्स पहानं, एतं तदङ्गप्पहानं नाम।&lt;br&gt;&#xA;यं पन उपचारप्पनाभेदेन समाधिना पवत्तिभावनिवारणतो घटप्पहारेनेव उदकपिट्ठे सेवालस्स, तेसं तेसं नीवरणादिधम्मानं पहानं, एतं विक्खम्भनप्पहानं नाम। यं चतुन्नं अरियमग्गानं भावितत्ता तंतंमग्गवतो अत्तनो सन्ताने ‘‘दिट्ठिगतानं पहानाया’’तिआदिना नयेन (ध॰ स॰ २७७; विभ॰ ६२८) वुत्तस्स समुदयपक्खिकस्स किलेसगणस्स अच्चन्तं अप्पवत्तिभावेन पहानं, इदं समुच्छेदप्पहानं नाम। यं पन फलक्खणे पटिप्पस्सद्धत्तं किलेसानं, एतं पटिप्पस्सद्धिप्पहानं नाम।&lt;br&gt;&#xA;यं सब्बसङ्खतनिस्सटत्ता पहीनसब्बसङ्खतं निब्बानं, एतं निस्सरणप्पहानं नाम। सब्बम्पि चेतं पहानं यस्मा चागट्ठेन पहानं, विनयट्ठेन विनयो, तस्मा ‘‘पहानविनयो’’ति वुच्चति। तंतंपहानवतो वा तस्स तस्स विनयस्स सम्भवतोपेतं ‘‘पहानविनयो’’ति वुच्चति। एवं पहानविनयोपि पञ्चधा भिज्जतीति वेदितब्बो।&lt;br&gt;&#xA;एवमयं सङ्खेपतो दुविधो, भेदतो च दसविधो विनयो भिन्नसंवरत्ता पहातब्बस्स च अप्पहीनत्ता यस्मा एतस्स अस्सुतवतो पुथुज्जनस्स नत्थि, तस्मा अभावतो तस्स अयं ‘‘अविनीतो’’ति वुच्चतीति। एस नयो सप्पुरिसानं अदस्सावी सप्पुरिसधम्मस्स अकोविदो सप्पुरिसधम्मे अविनीतोति एत्थापि। निन्नानाकरणञ्हि एतं अत्थतो। यथाह –&lt;br&gt;&#xA;‘‘येव ते अरिया, तेव ते सप्पुरिसा। येव ते सप्पुरिसा, तेव ते अरिया। यो एव सो अरियानं धम्मो, सो एव सो सप्पुरिसानं धम्मो। यो एव सो सप्पुरिसानं धम्मो, सो एव सो अरियानं धम्मो। येव ते अरियविनया, तेव ते सप्पुरिसविनया। येव ते सप्पुरिसविनया , तेव ते अरियविनया। अरियेति वा सप्पुरिसेति वा, अरियधम्मेति वा सप्पुरिसधम्मेति वा, अरियविनयेति वा सप्पुरिसविनयेति वा एसेसे एके एकट्ठे समे समभागे तज्जाते तञ्ञेवा’’ति।&lt;br&gt;&#xA;रूपं अत्ततो समनुपस्सतीति इधेकच्चो रूपं अत्ततो समनुपस्सति, ‘‘यं रूपं, सो अहं , यो अहं, तं रूप’’न्ति रूपञ्च अत्तञ्च अद्वयं समनुपस्सति। सेय्यथापि नाम तेलप्पदीपस्स झायतो या अच्चि, सो वण्णो। यो वण्णो, सा अच्चीति अच्चिञ्च वण्णञ्च अद्वयं समनुपस्सति, एवमेव इधेकच्चो रूपं अत्ततो समनुपस्सति…पे॰… अद्वयं समनुपस्सतीति एवं रूपं ‘‘अत्ता’’ति दिट्ठिपस्सनाय पस्सति। रूपवन्तं वा अत्तानन्ति अरूपं ‘‘अत्ता’’ति गहेत्वा छायावन्तं रुक्खं विय तं रूपवन्तं समनुपस्सति। अत्तनि वा रूपन्ति अरूपमेव ‘‘अत्ता’’ति गहेत्वा पुप्फस्मिं गन्धं विय अत्तनि रूपं समनुपस्सति। रूपस्मिं वा अत्तानन्ति अरूपमेव ‘‘अत्ता’’ति गहेत्वा करण्डके मणिं विय तं अत्तानं रूपस्मिं समनुपस्सति। परियुट्ठट्ठायीति परियुट्ठानाकारेन अभिभवनाकारेन ठितो, ‘‘अहं रूपं, मम रूप’’न्ति एवं तण्हादिट्ठीहि गिलित्वा परिनिट्ठपेत्वा गण्हनको नाम होतीति अत्थो। तस्स तं रूपन्ति तस्स तं एवं गहितं रूपम्। वेदनादीसुपि एसेव नयो।&lt;br&gt;&#xA;तत्थ ‘‘रूपं अत्ततो समनुपस्सती’’ति सुद्धरूपमेव अत्ताति कथितम्। ‘‘रूपवन्तं वा अत्तानं, अत्तनि वा रूपं, रूपस्मिं वा अत्तानं, वेदनं अत्ततो…पे॰… सञ्ञं… सङ्खारे… विञ्ञाणं अत्ततो समनुपस्सती’’ति इमेसु सत्तसु ठानेसु अरूपं अत्ताति कथितम्। ‘‘वेदनावन्तं वा अत्तानं, अत्तनि वा वेदनं, वेदनाय वा अत्तान’’न्ति एवं चतूसु खन्धेसु तिण्णं तिण्णं वसेन द्वादससु ठानेसु रूपारूपमिस्सको अत्ता कथितो। तत्थ ‘‘रूपं अत्ततो समनुपस्सति, वेदनं… सञ्ञं… सङ्खारे… विञ्ञाणं अत्ततो समनुपस्सती’’ति इमेसु पञ्चसु ठानेसु उच्छेददिट्ठि कथिता, अवसेसेसु सस्सतदिट्ठीति एवमेत्थ पन्नरस भवदिट्ठियो पञ्च विभवदिट्ठियो होन्ति, ता सब्बापि मग्गावरणा, न सग्गावरणा, पठममग्गवज्झाति वेदितब्बा।&lt;br&gt;&#xA;एवं खो, गहपति, आतुरकायो चेव होति आतुरचित्तो चाति कायो नाम बुद्धानम्पि आतुरोयेव। चित्तं पन रागदोसमोहानुगतं आतुरं नाम, तं इध दस्सितम्। नो च आतुरचित्तोति इध निक्किलेसताय चित्तस्स अनातुरभावो दस्सितो। इति इमस्मिं सुत्ते लोकियमहाजनो आतुरकायो चेव आतुरचित्तो चाति दस्सितो, खीणासवा आतुरकाया अनातुरचित्ता, सत्त सेखा नेव आतुरचित्ता, न अनातुरचित्ताति वेदितब्बा। भजमाना पन अनातुरचित्ततंयेव भजन्तीति। पठमम्।&lt;/p&gt;</description>
    </item>
    <item>
      <title>०२. राधसंयुत्तम्</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/02_rAdhasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/02_rAdhasaMyuttam/</guid>
      <description>&lt;p&gt;२. राधसंयुत्तम्&lt;br&gt;&#xA;१. पठमवग्गो&lt;/p&gt;&#xA;&lt;h2 id=&#34;१-मरसततवणणन&#34;&gt;१. मारसुत्तवण्णना&lt;/h2&gt;&#xA;&lt;p&gt;१६०. राधसंयुत्तस्स पठमे मारो वा अस्साति मरणं वा भवेय्य। मारेता वाति मारेतब्बो वा। यो वा पन मीयतीति यो वा पन मरति। निब्बिदत्थन्ति निब्बिदाञाणत्थम्। निब्बानत्थाति फलविमुत्ति नामेसा अनुपादानिब्बानत्थाति अत्थो। अच्चयासीति अतिक्कन्तोसि। निब्बानोगधन्ति निब्बाने पतिट्ठितम्। इदं मग्गब्रह्मचरियं नाम निब्बानब्भन्तरे वुस्सति, न निब्बानं अतिक्कमित्वाति अत्थो। निब्बानपरियोसानन्ति निब्बानं अस्स परियोसानं, निप्फत्ति निट्ठाति अत्थो। पठमम्।&lt;/p&gt;&#xA;&lt;h2 id=&#34;२-१०-सततसततदवणणन&#34;&gt;२-१०. सत्तसुत्तादिवण्णना&lt;/h2&gt;&#xA;&lt;p&gt;१६१-१६९. दुतिये सत्तो सत्तोति लग्गपुच्छा। तत्र सत्तो तत्र विसत्तोति तत्र लग्गो तत्र विलग्गो। पंस्वागारकेहीति पंसुघरकेहि। केळायन्तीति कीळन्ति। धनायन्तीति धनं विय मञ्ञन्ति। ममायन्तीति ‘‘मम इदं, मम इद’’न्ति ममत्तं करोन्ति, अञ्ञस्स फुसितुम्पि न देन्ति। विकीळनियं करोन्तीति ‘‘निट्ठिता कीळा’’ति ते भिन्दमाना कीळाविगमं करोन्ति। ततिये भवनेत्तीति भवरज्जु। चतुत्थं उत्तानमेव। पञ्चमादीसु चतूसु चत्तारि सच्चानि कथितानि, द्वीसु किलेसप्पहानन्ति। दुतियादीनि।&lt;br&gt;&#xA;पठमो वग्गो।&lt;br&gt;&#xA;२. दुतियवग्गो&lt;/p&gt;</description>
    </item>
    <item>
      <title>०३. दिट्ठिसंयुत्तम्</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/03_diTThisaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/03_diTThisaMyuttam/</guid>
      <description>&lt;p&gt;३. दिट्ठिसंयुत्तम्&lt;br&gt;&#xA;१. सोतापत्तिवग्गो&lt;/p&gt;&#xA;&lt;h2 id=&#34;१-वतसततवणणन&#34;&gt;१. वातसुत्तवण्णना&lt;/h2&gt;&#xA;&lt;p&gt;२०६. दिट्ठिसंयुत्ते न वाता वायन्तीतिआदीसु एवं किर तेसं दिट्ठि – ‘‘येपि एते रुक्खसाखादीनि भञ्जन्ता वाता वायन्ति, न एते वाता, वातलेसो नामेसो, वातो पन एसिकत्थम्भो विय पब्बतकूटं विय च ठितो। तथा यापि एता तिणकट्ठादीनि वहन्तियो नदियो सन्दन्ति, न एत्थ उदकं सन्दकि, उदकलेसो नामेस, उदकं पन एसिकत्थम्भो विय पब्बतकूटं विय च ठितम्। यापिमा गब्भिनियो विजायन्तीति च वुच्चन्ति, किञ्चापि ता मिलातुदरा होन्ति, गब्भो पन न निक्खमति, गब्भलेसो नामेसो, गब्भो पन एसिकत्थम्भो विय पब्बतकूटं विय च ठितो। येपि एते चन्दिमसूरिया उदेन्ति वा अपेन्ति वा, नेव ते उदेन्ति न अपेन्ति, चन्दिमसूरियलेसो नामेस, चन्दिमसूरिया पन एसिकत्थम्भो विय पब्बतकूटं विय च ठिता’’ति।&lt;/p&gt;</description>
    </item>
    <item>
      <title>०४. ओक्कन्तसंयुत्तम्</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/04_okkantasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/04_okkantasaMyuttam/</guid>
      <description>&lt;p&gt;४. ओक्कन्तसंयुत्तम्&lt;/p&gt;&#xA;&lt;h2 id=&#34;१-१०-चकखसततदवणणन&#34;&gt;१-१०. चक्खुसुत्तादिवण्णना&lt;/h2&gt;&#xA;&lt;p&gt;३०२-३११. ओक्कन्तसंयुत्ते अधिमुच्चतीति सद्धाधिमोक्खं पटिलभति। ओक्कन्तो सम्मत्तनियामन्ति पविट्ठो अरियमग्गम्। अभब्बो च ताव कालं कातुन्ति इमिना उप्पन्ने मग्गे फलस्स अनन्तरायतं दीपेति। उप्पन्नस्मिञ्हि मग्गे फलस्स अन्तरायकरणं नाम नत्थि। तेनेवाह – ‘‘अयञ्च पुग्गलो सोतापत्तिफलसच्छिकिरियाय पटिपन्नो अस्स, कप्पस्स च उड्डय्हनवेला अस्स, नेव ताव कप्पो उड्डय्हेय्य, यावायं पुग्गलो न सोतापत्तिफलं सच्छिकरोति, अयं वुच्चति पुग्गलो ठितकप्पी’’ति (पु॰ प॰ १७)। मत्तसो निज्झानं खमन्तीति पमाणतो ओलोकनं खमन्ति। सेसं सब्बत्थ उत्तानमेवाति।&lt;br&gt;&#xA;ओक्कन्तसंयुत्तवण्णना निट्ठिता।&lt;/p&gt;</description>
    </item>
    <item>
      <title>०५. उप्पादसंयुत्तवण्णना</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/05_uppAdasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/05_uppAdasaMyuttavaNNanA/</guid>
      <description>&lt;p&gt;५. उप्पादसंयुत्तवण्णना&lt;br&gt;&#xA;३१२-३२१. उप्पादसंयुत्ते सब्बं पाकटमेव।&lt;br&gt;&#xA;उप्पादसंयुत्तवण्णना निट्ठिता।&lt;/p&gt;</description>
    </item>
    <item>
      <title>०६. किलेससंयुत्तवण्णना</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/06_kilesasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/06_kilesasaMyuttavaNNanA/</guid>
      <description>&lt;p&gt;६. किलेससंयुत्तवण्णना&lt;br&gt;&#xA;३२२-३३१. किलेससंयुत्ते चित्तस्सेसो उपक्किलेसोति कतरचित्तस्स? चतुभूमकचित्तस्स। तेभूमकचित्तस्स ताव होतु, लोकुत्तरस्स कथं उपक्किलेसो होतीति? उप्पत्तिनिवारणतो। सो हि तस्स उप्पज्जितुं अप्पदानेन उपक्किलेसोति वेदितब्बो। नेक्खम्मनिन्नन्ति नवलोकुत्तरधम्मनिन्नम्। चित्तन्ति समथविपस्सनाचित्तम्। अभिञ्ञा सच्छिकरणीयेसु धम्मेसूति पच्चवेक्खणञाणेन अभिजानित्वा सच्छिकातब्बेसु छळभिञ्ञाधम्मेसु, एकं धम्मं वा गण्हन्तेन नेक्खम्मन्ति गहेतब्बम्। सेसं सब्बत्थ उत्तानमेवाति।&lt;br&gt;&#xA;किलेससंयुत्तवण्णना निट्ठिता।&lt;/p&gt;</description>
    </item>
    <item>
      <title>०७. सारिपुत्तसंयुत्तम्</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/07_sAriputtasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/07_sAriputtasaMyuttam/</guid>
      <description>&lt;p&gt;७. सारिपुत्तसंयुत्तम्&lt;/p&gt;&#xA;&lt;h2 id=&#34;१-९-ववकजसततदवणणन&#34;&gt;१-९. विवेकजसुत्तादिवण्णना&lt;/h2&gt;&#xA;&lt;p&gt;३३२-३४०. सारिपुत्तसंयुत्तस्स पठमे न एवं होतीति अहङ्कारममङ्कारानं पहीनत्ता एवं न होति। दुतियादीसुपि एसेव नयो। पठमादीनि।&lt;/p&gt;&#xA;&lt;h2 id=&#34;१०-सचमखसततवणणन&#34;&gt;१०. सुचिमुखीसुत्तवण्णना&lt;/h2&gt;&#xA;&lt;p&gt;३४१. दसमे सुचिमुखीति एवंनामिका। उपसङ्कमीति थेरं अभिरूपं दस्सनीयं सुवण्णवण्णं समन्तपासादिकं दिस्वा ‘‘इमिना सद्धिं परिहासं करिस्सामी’’ति उपसङ्कमि। अथ थेरेन तस्मिं वचने पटिक्खित्ते ‘‘इदानिस्स वादं आरोपेस्सामी’’ति मञ्ञमाना तेन हि, समण, उब्भमुखो भुञ्जसीति आह। दिसामुखोति चतुद्दिसामुखो, चतस्सो दिसा ओलोकेन्तोति अत्थो। विदिसामुखोति चतस्सो विदिसा ओलोकेन्तो।&lt;br&gt;&#xA;वत्थुविज्जातिरच्छानविज्जायाति वत्थुविज्जासङ्खाताय तिरच्छानविज्जाय। वत्थुविज्जा नाम लाबुवत्थु-कुम्भण्डवत्थु-मूलकवत्थु-आदीनं वत्थूनं फलसम्पत्तिकारणकालजाननुपायो। मिच्छाजीवेन जीविकं कप्पेन्तीति तेनेव वत्थुविज्जातिरच्छानविज्जासङ्खातेन मिच्छाजीवेन जीविकं कप्पेन्ति, तेसं वत्थूनं सम्पादनेन पसन्नेहि मनुस्सेहि दिन्ने पच्चये परिभुञ्जन्ता जीवन्तीति अत्थो। अधोमुखाति वत्थुं ओलोकेत्वा भुञ्जमानवसेन अधोमुखा भुञ्जन्ति नाम। एवं सब्बत्थ योजना कातब्बा। अपि चेत्थ नक्खत्तविज्जाति ‘‘अज्ज इमं नक्खत्तं इमिना नक्खत्तेन गन्तब्बं, इमिना इदञ्चिदञ्च कातब्ब’’न्ति एवं जाननविज्जा। दूतेय्यन्ति दूतकम्मं, तेसं तेसं सासनं गहेत्वा तत्थ तत्थ गमनम्। पहिणगमनन्ति एकगामस्मिंयेव एककुलस्स सासनेन अञ्ञकुलं उपसङ्कमनम्। अङ्गविज्जाति इत्थिलक्खणपुरिसलक्खणवसेन अङ्गसम्पत्तिं ञत्वा ‘‘ताय अङ्गसम्पत्तिया इदं नाम लब्भती’’ति एवं जाननविज्जा। विदिसामुखाति अङ्गविज्जा हि तं तं सरीरकोट्ठासं आरब्भ पवत्तत्ता विदिसाय पवत्ता नाम, तस्मा ताय विज्जाय जीविकं कप्पेत्वा भुञ्जन्ता विदिसामुखा भुञ्जन्ति नाम। एवमारोचेसीति ‘‘धम्मिकं समणा’’तिआदीनि वदमाना सासनस्स निय्यानिकं गुणं कथेसि। तञ्च परिब्बाजिकाय कथं सुत्वा पञ्चमत्तानि कुलसतानि सासने ओतरिंसूति।&lt;br&gt;&#xA;सारिपुत्तसंयुत्तवण्णना निट्ठिता।&lt;/p&gt;</description>
    </item>
    <item>
      <title>०८. नागसंयुत्तम्</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/08_nAgasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/08_nAgasaMyuttam/</guid>
      <description>&lt;p&gt;८. नागसंयुत्तम्&lt;/p&gt;&#xA;&lt;h2 id=&#34;१-सदधकसततवणणन&#34;&gt;१. सुद्धिकसुत्तवण्णना&lt;/h2&gt;&#xA;&lt;p&gt;३४२. नागसंयुत्ते अण्डजाति अण्डे जाता। जलाबुजाति वत्थिकोसे जाता। संसेदजाति संसेदे जाता। ओपपातिकाति उपपतित्वा विय जाता। इदञ्च पन सुत्तं अट्ठुप्पत्तिया वुत्तम्। भिक्खूनञ्हि ‘‘कति नु खो नागयोनियो’’ति कथा उदपादि। अथ भगवा पुग्गलानं नागयोनीहि उद्धरणत्थं नागयोनियो आविकरोन्तो इमं सुत्तमाह।&lt;/p&gt;&#xA;&lt;h2 id=&#34;२-५०-पणततरसततदवणणन&#34;&gt;२-५०. पणीततरसुत्तादिवण्णना&lt;/h2&gt;&#xA;&lt;p&gt;३४३-३९१. दुतियादीसु वोस्सट्ठकायाति अहितुण्डिकपरिबुद्धं अगणेत्वा विस्सट्ठकाया। द्वयकारिनोति दुविधकारिनो, कुसलाकुसलकारिनोति अत्थो। सचज्ज मयन्ति सचे अज्ज मयम्। सहब्यतं उपपज्जतीति सहभावं आपज्जति। तत्रस्स अकुसलं उपपत्तिया पच्चयो होति, कुसलं उपपन्नानं सम्पत्तिया। अन्नन्ति खादनीयभोजनीयम्। पानन्ति यंकिञ्चि पानकम्। वत्थन्ति निवासनपारुपनम्। यानन्ति छत्तुपाहनं आदिं कत्वा यंकिञ्चि गमनपच्चयम्। मालन्ति यंकिञ्चि सुमनमालादिपुप्फम्। गन्धन्ति यंकिञ्चि चन्दनादिगन्धम्। विलेपनन्ति यंकिञ्चि छविरागकरणम्। सेय्यावसथपदीपेय्यन्ति मञ्चपीठादिसेय्यं एकभूमिकादिआवसथं वट्टितेलादिपदीपूपकरणञ्च देतीति अत्थो। तेसञ्हि दीघायुकताय च वण्णवन्तताय च सुखबहुलताय च पत्थनं कत्वा इमं दसविधं दानवत्थुं दत्वा तं सम्पत्तिं अनुभवितुं तत्थ निब्बत्तन्ति। सेसं सब्बत्थ उत्तानमेवाति।&lt;br&gt;&#xA;नागसंयुत्तवण्णना निट्ठिता।&lt;/p&gt;</description>
    </item>
    <item>
      <title>०९. सुपण्णसंयुत्तवण्णना</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/09_supaNNasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/09_supaNNasaMyuttavaNNanA/</guid>
      <description>&lt;p&gt;९. सुपण्णसंयुत्तवण्णना&lt;br&gt;&#xA;३९२-४३७. सुपण्णसंयुत्ते पत्तानं वण्णवन्तताय गरुळा सुपण्णाति वुत्ता। इधापि पठमसुत्तं पुरिमनयेनेव अट्ठुप्पत्तियं वुत्तम्। हरन्तीति उद्धरन्ति। उद्धरमाना च पन ते अत्तना हीने वा समे वा उद्धरितुं सक्कोन्ति, न अत्तना पणीततरे। सत्तविधा हि अनुद्धरणीयनागा नाम पणीततरा कम्बलस्सतरा धतरट्ठा सत्तसीदन्तरवासिनो पथविट्ठका पब्बतट्ठका विमानट्ठकाति। तत्र अण्डजादीनं जलाबुजादयो पणीततरा , ते तेहि अनुद्धरणीया। कम्बलस्सतरा पन नागसेनापतिनो, ते यत्थ कत्थचि दिस्वा यो कोचि सुपण्णो उद्धरितुं न सक्कोति। धतरट्ठा पन नागराजानो, तेपि कोचि उद्धरितुं न सक्कोति। ये पन सत्तसीदन्तरे महासमुद्दे वसन्ति, ते यस्मा कत्थचि विकम्पनं कातुं न सक्का, तस्मा कोचि उद्धरितुं न सक्कोति। पथविट्ठकादीनं निलीयनोकासो अत्थि, तस्मा तेपि उद्धरितुं न सक्कोति। ये पन महासमुद्दे ऊमिपिट्ठे वसन्ति, ते यो कोचि समो वा पणीततरो वा सुपण्णो उद्धरितुं सक्कोति। सेसं नागसंयुत्ते वुत्तनयमेवाति।&lt;br&gt;&#xA;सुपण्णसंयुत्तवण्णना निट्ठिता।&lt;/p&gt;</description>
    </item>
    <item>
      <title>१०. गन्धब्बकायसंयुत्तवण्णना</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/10_gandhabbakAyasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/10_gandhabbakAyasaMyuttavaNNanA/</guid>
      <description>&lt;p&gt;१०. गन्धब्बकायसंयुत्तवण्णना&lt;br&gt;&#xA;४३८-५४९. गन्धब्बकायसंयुत्ते मूलगन्धे अधिवत्थाति यस्स रुक्खस्स मूले गन्धो अत्थि, तं निस्साय निब्बत्ता। सो हि सकलोपि रुक्खो तेसं उपकप्पति। सेसपदेसुपि एसेव नयो। गन्धगन्धेति मूलादिगन्धानं गन्धे। यस्स हि रुक्खस्स सब्बेसम्पि मूलादीनं गन्धो अत्थि, सो इध गन्धो नाम। तस्स गन्धस्स गन्धे, तस्मिं अधिवत्था। इध मूलादीनि सब्बानि तेसंयेव उपकप्पन्ति। सो दाता होति मूलगन्धानन्ति सो काळानुसारिकादीनं मूलगन्धानं दाता होति। एवं सब्बपदेसु अत्थो वेदितब्बो। एवञ्हि सरिक्खदानम्पि दत्वा पत्थनं ठपेन्ति, असरिक्खदानम्पि। तं दस्सेतुं सो अन्नं देतीतिआदि दसविधं दानवत्थु वुत्तम्। सेसं सब्बत्थ उत्तानमेवाति।&lt;br&gt;&#xA;गन्धब्बकायसंयुत्तवण्णना निट्ठिता।&lt;/p&gt;</description>
    </item>
    <item>
      <title>११. वलाहकसंयुत्तवण्णना</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/11_valAhakasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/11_valAhakasaMyuttavaNNanA/</guid>
      <description>&lt;p&gt;११. वलाहकसंयुत्तवण्णना&lt;br&gt;&#xA;५५०-६०६. वलाहकसंयुत्ते वलाहककायिकाति वलाहकनामके देवकाये उप्पन्ना आकासचारिकदेवा। सीतवलाहकाति सीतकरणवलाहका। सेसपदेसुपि एसेव नयो। चेतोपणिधिमन्वायाति चित्तट्ठपनं आगम्म। सीतं होतीति यं वस्साने वा हेमन्ते वा सीतं होति, तं उतुसमुट्ठानमेव। यं पन सीतेपि अतिसीतं, गिम्हे च उप्पन्नं सीतं, तं देवतानुभावेन निब्बत्तं सीतं नाम। उण्हं होतीति यं गिम्हाने उण्हं, तं उतुसमुट्ठानिकं पाकतिकमेव। यं पन उण्हेपि अतिउण्हं, सीतकाले च उप्पन्नं उण्हं, तं देवतानुभावेन निब्बत्तं उण्हं नाम। अब्भं होतीति अब्भमण्डपो होति। इधापि यं वस्साने च सिसिरे च अब्भं उप्पज्जति, तं उतुसमुट्ठानिकं पाकतिकमेव। यं पन अब्भेयेव अतिअब्भं, सत्तसत्ताहम्पि चन्दसूरिये छादेत्वा एकन्धकारं करोति, यञ्च चित्तवेसाखमासेसु अब्भं, तं देवतानुभावेन उप्पन्नं अब्भं नाम। वातो होतीति यो तस्मिं तस्मिं उतुम्हि उत्तरदक्खिणादिपकतिवातो होति, अयं उतुसमुट्ठानोव। योपि पन रुक्खक्खन्धादिपदालनो अतिवातो नाम अत्थि, अयञ्चेव, यो च अञ्ञोपि अकालवातो, अयं देवतानुभावनिब्बत्तो नाम। देवो वस्सतीति यं वस्सिके चत्तारो मासे वस्सं, तं उतुसमुट्ठानमेव। यं पन वस्सेयेव अतिवस्सं, यञ्च चित्तवेसाखमासेसु वस्सं, तं देवतानुभावनिब्बत्तं नाम।&lt;br&gt;&#xA;तत्रिदं वत्थु – एको किर वस्सवलाहकदेवपुत्तो तलकूटकवासि खीणासवत्थेरस्स सन्तिकं गन्त्वा वन्दित्वा अट्ठासि। थेरो ‘‘कोसि त्व’’न्ति पुच्छि। ‘‘अहं, भन्ते, वस्सवलाहकदेवपुत्तो’’ति। ‘‘तुम्हाकं किर चित्तेन देवो वस्सती’’ति? ‘‘आम, भन्ते’’ति। ‘‘पस्सितुकामा मय’’न्ति । ‘‘तेमिस्सथ, भन्ते’’ति। ‘‘मेघसीसं वा गज्जितं वा न पञ्ञायति, कथं तेमिस्सामा’’ति? ‘‘भन्ते, अम्हाकंचित्तेन देवो वस्सति, तुम्हे पण्णसालं पविसथा’’ति । ‘‘साधु देवपुत्ता’’ति सो पादे धोवित्वा पण्णसालं पाविसि। देवपुत्तो तस्मिं पविसन्तेयेव एकं गीतं गायित्वा हत्थं उक्खिपि। समन्ता तियोजनट्ठानं एकमेघं अहोसि। थेरो अद्धतिन्तो पण्णसालं पविट्ठोति। अपिच देवो नामेस अट्ठहि कारणेहि वस्सति नागानुभावेन सुपण्णानुभावेन देवतानुभावेन सच्चकिरियाय उतुसमुट्ठानेन मारावट्टनेन इद्धिबलेन विनासमेघेनाति।&lt;br&gt;&#xA;वलाहकसंयुत्तवण्णना निट्ठिता।&lt;/p&gt;</description>
    </item>
    <item>
      <title>१२. वच्छगोत्तसंयुत्तवण्णना</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/12_vachChagottasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/12_vachChagottasaMyuttavaNNanA/</guid>
      <description>&lt;p&gt;१२. वच्छगोत्तसंयुत्तवण्णना&lt;br&gt;&#xA;६०७-६६१. वच्छगोत्तसंयुत्ते अञ्ञाणाति अञ्ञाणेन। एवं सब्बपदेसु करणवसेनेव अत्थो वेदितब्बो। सब्बानि चेतानि अञ्ञमञ्ञवेवचनानेवाति। इमस्मिञ्च पन संयुत्ते एकादस सुत्तानि पञ्चपञ्ञास वेय्याकरणानीति वेदितब्बानि।&lt;br&gt;&#xA;वच्छगोत्तसंयुत्तवण्णना निट्ठिता।&lt;/p&gt;</description>
    </item>
    <item>
      <title>१३. झानसंयुत्तम्</title>
      <link>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/13_jhAnasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/02_aTThakathA/02_suttapiTaka/03_saMyuttanikAya/03_khandhavagga-aTThakathA/13_jhAnasaMyuttam/</guid>
      <description>&lt;p&gt;१३. झानसंयुत्तम्&lt;/p&gt;&#xA;&lt;h2 id=&#34;१-समधमलकसमपततसततवणणन&#34;&gt;१. समाधिमूलकसमापत्तिसुत्तवण्णना&lt;/h2&gt;&#xA;&lt;p&gt;६६२. झानसंयुत्तस्स पठमे समाधिकुसलोति पठमं झानं पञ्चङ्गिकं दुतियं तिवङ्गिकन्ति एवं अङ्गववत्थानकुसलो। न समाधिस्मिं समापत्तिकुसलोति चित्तं हासेत्वा कल्लं कत्वा झानं समापज्जितुं न सक्कोति। इमिना नयेन सेसपदानिपि वेदितब्बानि।&lt;/p&gt;&#xA;&lt;h2 id=&#34;२-५५-समधमलकठतसततदवणणन&#34;&gt;२-५५. समाधिमूलकठितिसुत्तादिवण्णना&lt;/h2&gt;&#xA;&lt;p&gt;६६३-७१६. दुतियादीसु न समाधिस्मिं ठितिकुसलोति झानं ठपेतुं अकुसलो, सत्तट्ठअच्छरामत्तं झानं ठपेतुं न सक्कोति। न समाधिस्मिं वुट्ठानकुसलोति झानतो वुट्ठातुं अकुसलो, यथापरिच्छेदेन वुट्ठातुं न सक्कोति। न समाधिस्मिं कल्लितकुसलोति चित्तं हासेत्वा कल्लं कातुं अकुसलो। न समाधिस्मिं आरम्मणकुसलोति कसिणारम्मणेसु अकुसलो। न समाधिस्मिं गोचरकुसलोति कम्मट्ठानगोचरे चेव भिक्खाचारगोचरे च अकुसलो। न समाधिस्मिं अभिनीहारकुसलोति कम्मट्ठानं अभिनीहरितुं अकुसलो। न समाधिस्मिं सक्कच्चकारीति झानं अप्पेतुं सक्कच्चकारी न होति। न समाधिस्मिं सातच्चकारीति झानप्पनाय सततकारी न होति, कदाचिदेव करोति। न समाधिस्मिं सप्पायकारीति समाधिस्स सप्पाये उपकारकधम्मे पूरेतुं न सक्कोति। ततो परं समापत्तिआदीहि पदेहि योजेत्वा चतुक्का वुत्ता। तेसं अत्थो वुत्तनयेनेव वेदितब्बो। सकलं पनेत्थ झानसंयुत्तं लोकियज्झानवसेनेव कथितन्ति।&lt;br&gt;&#xA;झानसंयुत्तवण्णना निट्ठिता।&lt;br&gt;&#xA;इति सारत्थप्पकासिनिया संयुत्तनिकाय-अट्ठकथाय&lt;br&gt;&#xA;खन्धवग्गवण्णना निट्ठिता।&lt;br&gt;&#xA;संयुत्तनिकाय-अट्ठकथाय दुतियो भागो।&lt;/p&gt;</description>
    </item>
  </channel>
</rss>
