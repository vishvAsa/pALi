<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ रसवाहिनी on पाळिषु विश्वासटिप्पणयो</title>
    <link>https://vvasuki.github.io/pALi/11_pakiNNaka-gantha-sangaho/01_rasavAhinI/</link>
    <description>Recent content in &#43;०१ रसवाहिनी on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/pALi/11_pakiNNaka-gantha-sangaho/01_rasavAhinI/index.xml" rel="self" type="application/rss+xml" />
    
    
    <item>
      <title>० रसवाहिनी</title>
      <link>https://vvasuki.github.io/pALi/11_pakiNNaka-gantha-sangaho/01_rasavAhinI/0_rasavAhinI/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/11_pakiNNaka-gantha-sangaho/01_rasavAhinI/0_rasavAhinI/</guid>
      <description>नमो तस्स भगवतो अरहतो सम्मासम्बुद्धस्स।
रसवाहिनी
पणामादिकथा १.
सत्थुप्पसत्थचरणं सरणं जनानं,
ब्रह्मादिमोळि मणिरंसि समावहन्तं,
पङ्केरुहाभमुदुकोमलचारुवण्णं।
वन्दामि चक्‍कवरलक्खणमादधानं॥
२.
सिद्धं जिनेन चिरकालमतन्दितेन,
यं भावको समधिगच्छति खेममग्गं।
यं कप्परुक्ख रुचिदान मणिव भाति,
तं धम्ममग्ग मसमं पणमामि निच्‍चं॥
३.
सन्तिन्द्रियं सुगतसूनुवरं विसुद्धं,
यं दक्खिणेय्यमतदं सुचिपुञ्‍ञखेत्तं।
ताणेसिनं सरणमुज्झितसब्बदुक्खं,
वन्दामि सङ्घ मनघं सिरसा महग्घं॥
४.
यम्पत्तमेत्थ रतनत्तयथोमनेन,
पुञ्‍ञेन तेन दुरितं सकलं पणुज्‍ज,
वक्खामहं सुमधुरं रसवाहिनिन्तं,
भो भो सुणन्तु सुजना भिमुदावहा सा॥
५.
तत्थतत्थूपपन्‍नानि, वत्थूनि अरहा पुरे।</description>
    </item>
    
    <item>
      <title>१ धम्मसोण्डकवग्गो</title>
      <link>https://vvasuki.github.io/pALi/11_pakiNNaka-gantha-sangaho/01_rasavAhinI/1_dhammasoNDakavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/11_pakiNNaka-gantha-sangaho/01_rasavAhinI/1_dhammasoNDakavaggo/</guid>
      <description>धम्मसोण्डकवग्गो
१. धम्मसोण्डकस्स वत्थुम्हि अयमानुपुब्बीकथा
तत्थ तेसं वत्थून मुप्पत्तियो द्विधा भवन्ति जम्बुदीपे सीहळदीपेचाति, तत्थ जम्बुदीपे ताळीस, सीहळदीपे तेसट्ठि, तेसु ताव जम्बुदीपुप्पत्तिवत्थूनि आवि भविस्सन्ति, ततोपि धम्मसोण्डकस्स वत्थु आदि, कथं, अम्हाकं किर भगवतो पुब्बे इमस्मिंयेव भद्दकप्पे कस्सपोनाम सत्था लोके उदपादि, तस्स खो पन भगवतो सासनन्तरधानतो न चिरेनेव कालेन अम्हाकं बोधिसत्तो बाराणसीरञ्‍ञो अग्गमहेसिया कुच्छिस्मिं निब्बत्ति, तस्सु प्पत्ति कालसमनन्तरमेव सब्बसत्तानं मनसि धम्मसञ्‍ञा उदपादि, तस्मास्स धम्मसोण्डोतिनाम मकंसु, सो पनेसो कुमारो महन्तेन परिवारेन वड्ढेन्तो सब्बसिप्पेसु निप्फत्तिं पत्वा पितरा उपरज्‍जेन पूजितो हुत्वा दानादयो दसकुसलकम्मपथे पूरेन्तो पितुअच्‍चयेनामच्‍चेहि रज्‍जेनाभिसिञ्‍चितो अहोसि, सो पनेस धम्मसोण्डकमहाराजा देवनगरसदिसे बाराणसीनगरे चक्‍कवत्तिसदिसं बाराणसीरज्‍जं कारेन्तो मासद्धमासच्‍चयेन सिरिसयनगतो एवं चिन्तेसि, ममेवं रज्‍जसिरिमनुभवनं न सोभति धम्मवियोगेन, दिवाकर विरहितो नभो वियातिआदिना नानाकारणं चिन्तेसि, तेनेत्थ।</description>
    </item>
    
    <item>
      <title>२ नन्दियराजवग्गो</title>
      <link>https://vvasuki.github.io/pALi/11_pakiNNaka-gantha-sangaho/01_rasavAhinI/2_nandiyarAjavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/11_pakiNNaka-gantha-sangaho/01_rasavAhinI/2_nandiyarAjavaggo/</guid>
      <description>नन्दियराजवग्गो
११. नन्दियराजस्स वत्थुम्हि अयमानुपुब्बीकथा
इतो किर कप्पसतसहस्समत्थके पदुमुत्तरो नाम सत्था लोके उदपादि सदेवकं लोकं संसारकन्तारा उत्तारेन्तो। तस्मिं किर समये एको कुटुम्बिको सत्थु धम्मदेसनं सुत्वा पसन्नमानसो बुद्धपमुखं भिक्खुसङ्घं निमन्तेत्वा महादानं सज्जेत्वा अत्तनो भवनं देवभवनमिव अलङ्करित्वा बुद्धारहं महासनं पञ्ञापेत्वा गन्त्वा भगवन्तं याचि कालोयं भन्ते भगवतो भत्तग्गस्स उपसङ्कमनायाति। अथ भगवा भिक्खुसङ्घपरिवुतो महता बुद्धानुभावेन गन्त्वा निसीदि पञ्ञत्तवरबुद्धासने, ततो कुटुम्बिको हट्ठो उदग्गो सपरिसो भगवन्तं परिविसति अनेकेहि मधुरन्नपानादीहि। तदा तस्स भगवतो सासने धुतङ्गधरानं अग्गो वसभत्थेरोनाम महासावको सपदानवत्तेन पिण्डाय चरमानो तस्स कुटुम्बिकस्स गेहद्वारे अट्ठासि, अथ सो थेरं दिस्वा भन्ते सत्था अन्तोगेहे निसिन्नो, तुम्हेपि पविसथाति याचि, थेरो अपविसित्वाव अगमासि, कुटुम्बिको भगवन्तं उपसङ्कमित्वा तमत्तं वत्वा किं भन्ते सदेवके लोके भगवतापि उत्तरितरो गुणेन संविज्जतीति आह। अथस्स सत्था पुत्तोपमं दस्सेत्वा थेरस्स गुणे वण्णेन्तो एवमाह।</description>
    </item>
    
    <item>
      <title>३ यक्खवञ्‍चितवग्गो</title>
      <link>https://vvasuki.github.io/pALi/11_pakiNNaka-gantha-sangaho/01_rasavAhinI/3_yakkhava~nchitavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/11_pakiNNaka-gantha-sangaho/01_rasavAhinI/3_yakkhava~nchitavaggo/</guid>
      <description>यक्खवञ्‍चितवग्गो
२१. यक्खवञ्‍चित वत्थुम्हि अयमानुपुब्बीकथा
भगवति परिनिब्बुतम्हि कोसलरञ्‍ञो किर जनपदे तुण्डगामोनाम अहोसि। तत्थेको बुद्धदासो नाम मनुस्सो ‘‘यावजीवं बुद्धं सरणं गच्छामि। बुद्धो मे सरणं ताणं लेणं परायणन्ति’’ एवं जीवितपरियन्तं बुद्धं सरणं गतो पटिवसति, तस्मिं समये एको जनपदवासिको तत्थ तत्थ आहिण्डन्तो तं तुण्डगामं पत्वा तस्सेव घरे निवासं कप्पेसि, तस्स पन जानपदिकस्स सरीरे एको यक्खो आविसित्वा पीळेति, तदा तस्स गामस्स पविसनकाले यक्खो बुद्धदासो पासकस्स गुणतेजेन तस्स गेहं पविसितुं असक्‍कोन्तो तं मुञ्‍चित्वा बहिगामे सत्ताहं अट्ठासि तस्सागमनं ओलोकेन्तो। ततो सो जानपदिको सत्तदिवसं तत्थ वसित्वा सत्तमे दिवसे सकरट्ठं गन्तुकामो गामा निक्खमि। अथ तं तथा निक्खन्तं दिस्वा यक्खो अग्गहेसि, अथ सो तं एत्तकं कालं कुहिंगतोसीति पुच्छि। यक्खो भो तवत्थाय एत्थ वसन्तस्स मे सत्ताहं अतिक्‍कन्तन्ति। ततो सो को ते मया अत्थो, किं ते दम्मीति, अथ यक्खेन भो अहं खुदाय पीळितो भत्तेन मे अत्थोति वुत्तो सो एवं सति कस्मा मं अन्तोगेहे वसन्तं न गण्हीति आह। यक्खेन भो तस्मिं घरे बुद्धं सरणं गतो एको उपसको अत्थि, तस्स सीलतेजेन गेहं पविसितुमसक्‍कोन्तो अट्ठासिन्ति वुत्तो जानपदिको सरणं नाम किन्ति अजानन्तो किन्ति वत्वा सो सरणं अग्गहेसीति यक्खं पुच्छि। यक्खो ‘‘बुद्धं सरणं गच्छामी’’ति वत्वा सरणं अग्गहेसीति आह। तं सुत्वा जानपदिको इदानि इमं वञ्‍चेस्सामीति चिन्तेत्वा तेनहि यक्ख अहम्पि बुद्धं सरणं गच्छामीति आह। एवं वुत्तमत्तेयेव यक्खो महासद्दं करोन्तो भ ये न भमन्तो पलायि, एवं सम्मासम्बुद्धस्स सरणं इधलोके भयो पद्दव निवारणत्थं होति, परलोके सग्गमोक्खावहं। तथाहि।</description>
    </item>
    
    <item>
      <title>४ महासेनवग्गो</title>
      <link>https://vvasuki.github.io/pALi/11_pakiNNaka-gantha-sangaho/01_rasavAhinI/4_mahAsenavaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/11_pakiNNaka-gantha-sangaho/01_rasavAhinI/4_mahAsenavaggo/</guid>
      <description>महासेनवग्गो
३१. महासेनरञ्‍ञो वत्थुम्हि अयमानुपुब्बीकथा
भगवति परिनिब्बुते पाटलिपुत्तनगरे महासेनो नाम राजा रज्‍जं कारेसि धम्मिको धम्मराजा। सो पन पितुपितामहादीनं धनरासिं ओलोकेत्वा इमे इमं सापतेय्यं पहाय मच्‍चुनो मुखमुपगता। अहो संसारिकानं अञ्‍ञाणता। धनं ठपेत्वा अत्तनो विनासञ्‍च अत्तानं ठपेत्वा धनविनासञ्‍च न जानन्तीति सम्पत्तिया अधिगमञ्‍च विनासं चाति सब्बं चिन्तेत्वा धम्मञ्‍च सुत्वा पटिलद्धसद्धो दिवसे दिवसे दससहस्सानं भिक्खूनं मधुरेन अन्‍नपानेन सन्तप्पेन्तो अनेकानि पुञ्‍ञानि उपचिनन्तो एकदिवसं रहो पटिसल्‍लिनो एवं चिन्तेसि। एवं राजनियोगेन जनस्स पीळनं कत्वा दिन्‍नदानतो सहत्थेन कम्मं कत्वा लद्धेन दिन्‍नदानं महप्फलं महानिसंसं भविस्सति, एवं मया कातब्बन्ति सो सुहदा मच्‍चस्स रज्‍जं नीय्यातेत्वा अत्तनो कणिट्ठिकं आदाय किञ्‍चि अजानापेत्वा अञ्‍ञतरवेसेन नगरा निक्खम्म उत्तरमधुरं नाम नगरं अगमासि, तत्थ महाविभवो एको सेट्ठि पटिवसति, ते सेट्ठिनो समीप मुपगम्म ठिता। तेन किमत्थायागताति वुत्ते राजा तव गेहे भतिया कम्मं करिस्सामीति वत्वा तेनानुञ्‍ञातो तीणि वस्सानि कम्म मकासि, ततो एकदिवसं सेट्ठि ते दिस्वा पक्‍कोसित्वा अतीव तुम्हे सुखुमालतरा। तथापि इमस्मिं गेहे कम्मकरणेन चिरं वसित्थ, एत्तकं कालं किस्मिञ्‍चि कम्मेपि कुसीतत्तं न पञ्‍ञायति। पगेव अनाचारम्पि, यागुभत्तं ठपेत्वा अञ्‍ञं उपकारम्पि मम सन्तिका नत्थि, केनत्थेन कम्मं करोथाति पुच्छि। राजा तस्स वचनं सुत्वा इमस्मिं जनपदे सालिनो मनापभावो बहुसो सूयति। तस्मा सालीनमत्थाय इधा गतम्हाति आह, तं सुत्वा तेसं तुट्ठो सेट्ठि सालीनं सकटसहस्सं अदासि, राजा सालिंलभित्वा सेट्ठिनो एवमाह, भो इमं अम्हाकं नगरं पापेथाति, तं सुत्वा सेट्ठि साधूति वत्वा सालिपरिपुण्णसकटसहस्सं रञ्‍ञो नगरं पापेसि, राजा नगरं गन्त्वा सेट्ठिस्स नानावण्णवत्थहिरञ्‍ञसुवण्णादीहि सकटे पूरेत्वा पटिपेसेत्वा मेत्तिं थिरं कत्वा आभतवीहयो राजगेहे सन्‍निचयमकासि, अथ राजा कतिपाहच्‍चयेन मुसलं पग्गय्ह सहत्थेनेव वीहिं कोट्टेति, कोट्टितकोट्टितं कणिट्ठिका पप्फोटेति। एवं उभोपि तण्डुलानं महन्तं रासिं कत्वा दारूदकादयो आहरित्वा अम्बिलभत्तं पचित्वा राजगेहे पञ्‍चसतआसनानि पञ्‍ञापेत्वा कालं उग्घोसेसुं, आगच्छन्तु अय्या अनुकम्पं उपादाय मम गेहे भुञ्‍जन्तूति। तं सुत्वा पञ्‍चसता भिक्खू आकासेन आगमिंसु, राजा ते यावदत्थं परिविसि, ततो तेसं अन्तरे पियंगुदीपवासी एको महासिवत्थेरो नाम भत्तं गहेत्वा एते मं पस्सन्तूति अधिट्ठहित्वा आकासेन पियंगुदीपं गन्त्वा भत्तं पञ्‍चसतानं भिक्खूनं दत्वा परिभुञ्‍चि। तं तस्सानुभावेन सब्बेसं यावदत्थं अहोसि। एवं अप्पकेनापि देय्यधम्मेन सप्पुरिसा दायकानं मनं पसादेत्वा पतिट्ठं करोन्तीति। वुत्तञ्हि।</description>
    </item>
    
  </channel>
</rss>