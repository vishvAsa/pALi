<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>पाळिषु विश्वासटिप्पणयो  | ५६ सत्तपञ्ञासतिम परिच्छेद</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.72.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/" rel="alternate" type="application/rss+xml" title="पाळिषु विश्वासटिप्पणयो" />
    <link href="/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/" rel="feed" type="application/rss+xml" title="पाळिषु विश्वासटिप्पणयो" />

    <meta property="og:title" content="५६ सत्तपञ्ञासतिम परिच्छेद" />
<meta property="og:description" content="सत्तपञ्ञासतिम परिच्छेद
संगहकरणोनाम १.
लङ्कारक्खाय सचिवे, बलिनो योधसम्मते।
पटिपाटिं समुद्दिस्स, समन्ता सन्नियोजयि॥
२.
अभिसेकमङ्गलत्थाय, पासादादिमनेकतं।
किच्चं सम्पादनीयन्ति, सचिवं सन्नियोजिय॥
३.
वन्दनीये’भिवन्दन्तो, पदेसेनेककेतहिं।
नेत्वा मासत्तयं गञ्छि, पुलत्थिनगरं पुन॥
४.
विस्सुतो आदिमलय-नामेन बलनायको।
उजुपच्चत्थिको हुत्वा, महीपालस्स सब्बसो॥
५.
गङ्गा मत्थयु’पागञ्छि, बलं सब्बं समादिय।
अन्दूति विस्सुतं मन्द-पञ्ञो गामं पुरन्तिके॥
६.
लंकिस्सरो तहिं गन्त्वा, उद्धरित्वा तमुद्धतं।
पुलत्थिनगरं गञ्छि, वसे वत्तिय तं बलं॥
७.
युवराजपदंयेव, सितो सन्तो लिखापयि।
सो सत्तरसवस्सानि, सप्पञ्ञो नरसत्तमो॥
८.
ततो’नुराधनगर-मभिगम्म यथाविधिं।" />
<meta property="og:type" content="article" />
<meta property="og:url" content="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/" />

<meta itemprop="name" content="५६ सत्तपञ्ञासतिम परिच्छेद">
<meta itemprop="description" content="सत्तपञ्ञासतिम परिच्छेद
संगहकरणोनाम १.
लङ्कारक्खाय सचिवे, बलिनो योधसम्मते।
पटिपाटिं समुद्दिस्स, समन्ता सन्नियोजयि॥
२.
अभिसेकमङ्गलत्थाय, पासादादिमनेकतं।
किच्चं सम्पादनीयन्ति, सचिवं सन्नियोजिय॥
३.
वन्दनीये’भिवन्दन्तो, पदेसेनेककेतहिं।
नेत्वा मासत्तयं गञ्छि, पुलत्थिनगरं पुन॥
४.
विस्सुतो आदिमलय-नामेन बलनायको।
उजुपच्चत्थिको हुत्वा, महीपालस्स सब्बसो॥
५.
गङ्गा मत्थयु’पागञ्छि, बलं सब्बं समादिय।
अन्दूति विस्सुतं मन्द-पञ्ञो गामं पुरन्तिके॥
६.
लंकिस्सरो तहिं गन्त्वा, उद्धरित्वा तमुद्धतं।
पुलत्थिनगरं गञ्छि, वसे वत्तिय तं बलं॥
७.
युवराजपदंयेव, सितो सन्तो लिखापयि।
सो सत्तरसवस्सानि, सप्पञ्ञो नरसत्तमो॥
८.
ततो’नुराधनगर-मभिगम्म यथाविधिं।">

<meta itemprop="wordCount" content="499">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="५६ सत्तपञ्ञासतिम परिच्छेद"/>
<meta name="twitter:description" content="सत्तपञ्ञासतिम परिच्छेद
संगहकरणोनाम १.
लङ्कारक्खाय सचिवे, बलिनो योधसम्मते।
पटिपाटिं समुद्दिस्स, समन्ता सन्नियोजयि॥
२.
अभिसेकमङ्गलत्थाय, पासादादिमनेकतं।
किच्चं सम्पादनीयन्ति, सचिवं सन्नियोजिय॥
३.
वन्दनीये’भिवन्दन्तो, पदेसेनेककेतहिं।
नेत्वा मासत्तयं गञ्छि, पुलत्थिनगरं पुन॥
४.
विस्सुतो आदिमलय-नामेन बलनायको।
उजुपच्चत्थिको हुत्वा, महीपालस्स सब्बसो॥
५.
गङ्गा मत्थयु’पागञ्छि, बलं सब्बं समादिय।
अन्दूति विस्सुतं मन्द-पञ्ञो गामं पुरन्तिके॥
६.
लंकिस्सरो तहिं गन्त्वा, उद्धरित्वा तमुद्धतं।
पुलत्थिनगरं गञ्छि, वसे वत्तिय तं बलं॥
७.
युवराजपदंयेव, सितो सन्तो लिखापयि।
सो सत्तरसवस्सानि, सप्पञ्ञो नरसत्तमो॥
८.
ततो’नुराधनगर-मभिगम्म यथाविधिं।"/>

      
    

    <script src="/pALi/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/pALi\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/pALi\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vvasuki\/pALi\/edit\/master\/content\/\u0022,\u0022mainSections\u0022:[\u002209_byakarana_gantha-sangaho\u0022],\u0022mainsections\u0022:[\u002209_byakarana_gantha-sangaho\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022title\u0022:\u0022तिपिटकम्\u0022,\u0022url\u0022:\u0022..\/tipiTaka\/\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022https:\/\/vvasuki.github.io\/\u0022}],\u0022title\u0022:\u0022भागाः\u0022}}");
    let autocompletePageUrl = "\/pALi\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/pALi\/08_vaMsa-gantha-sangaho\/02_mahAvaMsa\/56_sattapa~n~nAsatima_parichCheda\/".replace(basePath, "/");
    pageVars.pageParams = {};
    pageVars.pageSource = "08_vaMsa-gantha-sangaho\/02_mahAvaMsa\/56_sattapa~n~nAsatima_parichCheda.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/pALi/webpack_dist/main-bundle.js"></script>
    <script src="/pALi/webpack_dist/transliteration-bundle.js"></script>
    <script src="/pALi/non_webpack_js/disqus.js"></script>
    <script src="/pALi/webpack_dist/ui_lib-bundle.js"></script>
    <link rel="stylesheet" href="/pALi/css/fonts.css">
    <link rel="stylesheet" href="/pALi/css/@fortawesome/fontawesome-free/css/solid.min.css">
    

    <link rel="stylesheet" href="/pALi/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/" />
    <link rel="alternate" hreflang="sa-Deva" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/pALi/" class="btn col border">
            <i class="fas fa-gopuram ">पाळिषु विश्वासटिप्पणयो <br/> ५६ सत्तपञ्ञासतिम परिच्छेद</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <form action="/pALi/search">
            <input id="titleSearchInputBox" placeholder="शीर्षिकान्विष्यताम्" name="s"><i class="btn fas fa-search "></i>
          </form>
          <a href="/pALi/custom_site_search/"  class="btn btn-default">Full search</a>
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iast">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
        </div>
        <div class="row col  d-flex justify-content-center">
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
        <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="५६ सत्तपञ्ञासतिम परिच्छेद">५६ सत्तपञ्ञासतिम परिच्छेद</h1>
    
    <a id="editLink" class="btn btn-primary"  href="https://github.com/vvasuki/pALi/edit/master/content/08_vaMsa-gantha-sangaho/02_mahAvaMsa/56_sattapa~n~nAsatima_parichCheda.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>सत्तपञ्ञासतिम परिच्छेद</p>
<h2 id="सगहकरणनम">संगहकरणोनाम</h2>
<p>१.<br>
लङ्कारक्खाय सचिवे, बलिनो योधसम्मते।<br>
पटिपाटिं समुद्दिस्स, समन्ता सन्नियोजयि॥<br>
२.<br>
अभिसेकमङ्गलत्थाय, पासादादिमनेकतं।<br>
किच्चं सम्पादनीयन्ति, सचिवं सन्नियोजिय॥<br>
३.<br>
वन्दनीये’भिवन्दन्तो, पदेसेनेककेतहिं।<br>
नेत्वा मासत्तयं गञ्छि, पुलत्थिनगरं पुन॥<br>
४.<br>
विस्सुतो आदिमलय-नामेन बलनायको।<br>
उजुपच्चत्थिको हुत्वा, महीपालस्स सब्बसो॥<br>
५.<br>
गङ्गा मत्थयु’पागञ्छि, बलं सब्बं समादिय।<br>
अन्दूति विस्सुतं मन्द-पञ्ञो गामं पुरन्तिके॥<br>
६.<br>
लंकिस्सरो तहिं गन्त्वा, उद्धरित्वा तमुद्धतं।<br>
पुलत्थिनगरं गञ्छि, वसे वत्तिय तं बलं॥<br>
७.<br>
युवराजपदंयेव, सितो सन्तो लिखापयि।<br>
सो सत्तरसवस्सानि, सप्पञ्ञो नरसत्तमो॥<br>
८.<br>
ततो’नुराधनगर-मभिगम्म यथाविधिं।<br>
अनुभोत्वा विधानञ्ञू, अभिसेकमहुस्सवं॥<br>
९.<br>
अट्ठितो पापधम्मेसु, सुट्ठितो सेट्ठकम्मनि।<br>
सो अट्ठारसमं वस्सं, लिखापयि सुसण्ठितो॥<br>
१०.<br>
ततो आगम्म निवसि, पुलत्थिनगरे वरे।<br>
सो सिरीसङ्घबोधी’ति, नामधेय्येन विस्सुतो॥<br>
११.<br>
अनुजं सो वीरबाहु-मोपरज्जे निवेसिय।<br>
दत्वान दक्खिणं देसं, तं सङ्गण्हि यथाविधिं॥<br>
१२.<br>
कणिट्ठस्साथ भातुस्स, जयबाहुस्स भूभुजो।<br>
आदिपादपदं दत्वा, रट्ठं चा’दासि रोहणं॥<br>
१३.<br>
ठानन्तरानि सब्बेस-ममच्चानं यथारहं।<br>
दत्वा रज्जे यथाञायं, करं योजेसि गण्हितुं॥<br>
१४.<br>
चिरस्सं परिहीनं सो, दयावासो महीपति।<br>
पवत्तेसि यथाधम्मं, ठितधम्मो विनिच्छयं॥<br>
१५.<br>
एवं समुद्धटानेक, रिपुकण्टकसञ्चये।<br>
निच्चं रज्जं पसासेन्ते, लङ्कंसम्मानरिस्सरे॥<br>
१६.<br>
छत्तग्गाहकनाथो च, धम्मगेहकनायको।<br>
तथेव सेट्ठिनाथो च, इच्चेते भातरो तयो॥<br>
१७.<br>
रञ्ञो विरोधितं याता, फलाता जम्पुदीपकं।<br>
लङ्कं वीसतिमे वस्से, एकेनूने समोतरुं॥<br>
१८.<br>
ते सब्बे रोहणं रट्ठं, सब्बं मलयमण्डलं।<br>
सब्बं दक्खिणपस्सञ्च, सहसा परिवत्तयुं॥<br>
१९.<br>
निपुणो रोहणं गन्त्वा, तथा मलयमण्डलं।<br>
निघातेन्तो बहू तत्थ, तत्थ पच्चत्थिके जने॥<br>
२०.<br>
सम्मावुपसमेत्वा तं, ठपेत्वा सचिवे तहिं।<br>
दक्खिणो दक्खिणं देसं, सयं गन्त्वा महब्बलो॥<br>
२१.<br>
पेसेत्वा समणीभातु-वंसजं सचिवं तदा।<br>
गाहेत्वा समरेघोरे, वीरो ते सकवेरिनो॥<br>
२२.<br>
समारोपियसूलम्हि, लङ्कं विगतकण्टकं।<br>
कारेत्वान निरातङ्कं, पुलत्थिपुरमागमि॥<br>
२३.<br>
वसन्ती चोळविसये, जगतिपालराजिनी।<br>
चोळहत्था पमुञ्चित्वा, सद्धिं धीतु कुमारिया॥<br>
२४.<br>
लीलावत्याभिधानाय, नावामारुय्ह वेगसा।<br>
लंकादीपम्हि ओतिण्णा, पस्सि लंकिस्सरं तदा॥<br>
२५.<br>
सुत्वा वंसक्कमं तस्सा, सो ञत्वा सुद्धवंसतं।<br>
लीलावतिं महिसित्ते, अभिसिञ्चि नरिस्सरो॥<br>
२६.<br>
सा तं पटिच्च राजानं, महेसी धीतरं लभि।<br>
नामं यसोधराति’स्सा, अकासि धरणी पति॥<br>
२७.<br>
मेरुकन्दररट्ठेन, सद्धिं राजा सधीतरं।<br>
वीरवम्मस्स पादासि, सा लभि धीतरो दुवे॥<br>
२८.<br>
समाननामिका जेट्ठा, सा माता महिया अहु।<br>
सुगला नामिका आसि, तासु द्वीसु कणिट्ठिका॥<br>
२९.<br>
कालिङ्गधरणीपाल-वंसजं चारुदस्सनं।<br>
तिलोकसुन्दरं नाम, सुकुमारं कुमारिकं॥<br>
३०.<br>
कालिङ्गरट्ठतो राजा, आणापेत्वा चिरट्ठितिं।<br>
निजवंसस्स इच्छन्तो, महेसित्ते’भि सेचयि॥<br>
३१.<br>
सुभद्दा च सुमित्ता च, लोकनाथव्हयापि च।<br>
रतनावली रूपवती, इतिमा पञ्च धीतरो॥<br>
३२.<br>
पुत्तं विक्कमबाहुञ्च, सा लभी धञ्ञलक्खणं।<br>
सम्पत्ता सा पजवुद्धिं, हरन्ति राजिनो मतं॥<br>
३३.<br>
इत्थागारेसु सेसेसु, वीता समकुलङ्गना।<br>
गब्भो जातुमहीपालं, तं पटिच्च न सण्ठहि॥<br>
३४.<br>
अथेकदिवसं राजा, अमच्चगणमज्झगो।<br>
पिलोकियठिभा सब्बा, धीतरो पटिपाटिया॥<br>
३५.<br>
धीतु नवमवसेसानं, ठपेत्वा रतनावलिं।<br>
धञ्ञलक्खणसम्पन्न-पुत्तस्सुप्पत्तिसुचकं॥<br>
३६.<br>
लक्खणं लक्खणञ्ञू सो, अपस्सं पेमचेगवा।<br>
रतनावलिमाहूय, तस्सा मुद्धनि चुम्बिय॥<br>
३७.<br>
तेजोगुणेहि चागेहि, धिया सूरत्तनेन च।<br>
भूते च भाविनो चेव, सब्बे भूपे’तिसायिनो॥<br>
३८.<br>
निच्चं लङ्कं निरासङ्क-मेकच्छत्तकमेव च।<br>
पविधातुं समत्थस्स, सम्मासासनतायिनो॥<br>
३९.<br>
सोभनानेकवत्तस्स, इमिस्सा कुच्छिहेस्सति।<br>
पुत्तस्सुप्पत्तिठानन्ति, मुदुतो सो समब्रवि॥<br>
४०.<br>
यावन्तस्सापिखोचोळ-महीपालस्स नेकसो।<br>
कुलाभिमानी राजा सो, अदत्वान कणीयसिं॥<br>
४१.<br>
आणापेत्वा पण्डुराजं, विसुद्धत्वयसम्भवं।<br>
अनुजं राजिनिं वस्स, मित्तव्हयमदासिसो॥<br>
४२.<br>
सामाणभरणं कित्ति, सिरी मेघाभिधानकं।<br>
सिरिवल्लभनामञ्च, जनेसि तनये तयो॥<br>
४३.<br>
सुभद्द वीरबाहुस्स, सुमित्तं जयबाहुनो।<br>
महता परिहारेन, पादासि धरणी पति॥<br>
४४.<br>
अदासि माणाभरणे, धीतरं रतनावलिं।<br>
लोकनाथव्हयं कित्ति सिरिमेघस्स’दासिसो॥<br>
४५.<br>
रूपत्यभिधानाय, धीतुयो परतायहि।<br>
सरीरिवल्लभसादा, सुगलव्ह कुमारिकं॥<br>
४६.<br>
मधुकण्णवभीमराज, बलक्कार सनामके।<br>
महेसी बन्धवेराज-पुत्ते सीहपुरागते॥<br>
४७.<br>
पस्सित्वान पहीपालो, तदा सञ्जातपीतिको।<br>
तेसं पादासि पच्चेकं, वुत्तिं सो अनुरूपकं॥<br>
४८.<br>
ते सब्बे लद्धसक्कार सम्मानाधरणीपतिं।<br>
आराधयन्ता ससतं, निवसिंसु यथारुचिं॥<br>
४९.<br>
एतेसं राजपुत्तानं, सुन्दरिव्हं कणिट्ठकं।<br>
अदा विक्कमबाहुस्स, निजवंसठितट्ठिको॥<br>
५०.<br>
भिय्यो विक्कमबाहुस्स, ततो लीलावतिं सतिं।<br>
सह भोगेन पादासि, तदा बन्धु हितेरतो॥<br>
५१.<br>
विधाय एवं सजने जनिन्दो।<br>
निस्सेसतो भोगसमप्पितो।<br>
दयापरो ञातिजनातमत्थं।<br>
समाचरी नीतिपथानुरूपं॥<br>
सुजनप्पसादसंवेगत्थाय कते महावंसे<br>
संगहकरणो नाम<br>
सत्तपञ्ञासतिमो परिच्छेदो</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/">५६ सत्तपञ्ञासतिम परिच्छेद </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: ५६ सत्तपञ्ञासतिम परिच्छेद</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/pALi/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2020 Nov 24 07:04:40 UTC. (<a href="http://google.com/search?q=07%3a04%3a40%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
