<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ महावंस on पाळिषु विश्वासटिप्पणयो</title>
    <link>https://vishvAsa.github.io/pALi/08_vaMsa-gantha-sangaho/02_mahAvaMsa/</link>
    <description>Recent content in &#43;०२ महावंस on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/08_vaMsa-gantha-sangaho/02_mahAvaMsa/index.xml" rel="self" type="application/rss+xml" />
    <item>
      <title>०० पथमपरिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/00_pathamaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/00_pathamaparichCheda/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;महावंसपाळि&lt;br&gt;&#xA;पथमपरिच्छेद&lt;/p&gt;&#xA;&lt;h2 id=&#34;महयङगणगमनम&#34;&gt;महियङ्गणागमनम्&lt;/h2&gt;&#xA;&lt;p&gt;१.&lt;br&gt;&#xA;नमस्सित्वान सम्बुद्धं, सुसुद्धं सुद्धवंसजं।&lt;br&gt;&#xA;महावंसं पवक्खामि, नानानूनाधिकारिकं॥&lt;br&gt;&#xA;२.&lt;br&gt;&#xA;पोराणेहि कतो’पेसो, अतिवित्थारितो क्‍वचि।&lt;br&gt;&#xA;अतीव क्‍वचि संखित्तो, अनेकपुनरुत्तको॥&lt;br&gt;&#xA;३.&lt;br&gt;&#xA;वज्‍जितं तेहि दोसेहि, सुखग्गहणधारणं।&lt;br&gt;&#xA;पसादसंवेगकरं, सुतितो च उपागतं॥&lt;br&gt;&#xA;४.&lt;br&gt;&#xA;पसादजनके ठाने, तथा संवेगकारके।&lt;br&gt;&#xA;जनयन्तो पसादञ्‍च, संवेगञ्‍च सुणाथ तं॥&lt;br&gt;&#xA;५.&lt;br&gt;&#xA;दीपङ्करञ्हि सम्बुद्धं, पस्सित्वा नो जिनो पुरा।&lt;br&gt;&#xA;लोकं दुक्खा पमोचेतुं, बोधाय पणिधिं अका॥&lt;br&gt;&#xA;६.&lt;br&gt;&#xA;ततो तञ्‍चेव सम्बुद्धं, कोण्डञ्‍ञं मङ्गलं मुनिं।&lt;br&gt;&#xA;सुमनं रेवतं बुद्धं, सोभितञ्‍च महामुनिं॥&lt;br&gt;&#xA;७.&lt;br&gt;&#xA;अनोमदस्सिं सम्बुद्धं, पदुमं नारदं जिनं।&lt;br&gt;&#xA;पदुमुत्तरसम्बुद्धं, सुमेधञ्‍च तथागतं॥&lt;br&gt;&#xA;८.&lt;br&gt;&#xA;सुजातं पियदस्सिञ्‍च, अत्थदस्सिञ्‍च नायकं।&lt;br&gt;&#xA;धम्मदस्सिञ्‍च सिद्धत्थं, तिस्सं फुस्सजिनं तथा॥&lt;br&gt;&#xA;९.&lt;br&gt;&#xA;विपस्सिं सिखीसम्बुद्धं, सम्बुद्धं वेस्सभुं विभुं।&lt;br&gt;&#xA;ककुसन्धञ्‍च सम्बुद्धं, कोणागमनमेव च॥&lt;br&gt;&#xA;१०.&lt;br&gt;&#xA;कस्सपं सुगतञ्‍च’मे, सम्बुद्धे चतुवीसति।&lt;br&gt;&#xA;आराधेत्वा महावीरो, तेहि बोधाय ब्याकतो॥&lt;br&gt;&#xA;११.&lt;br&gt;&#xA;पुरेत्वा पारमी सब्बा, पत्वा सम्बोधिमुत्तमं।&lt;br&gt;&#xA;उत्तमो गोतमो बुद्धो, सत्ते दुक्खा पमोचयि॥&lt;br&gt;&#xA;१२.&lt;br&gt;&#xA;मगधेसु रुवेलायं, बोधिमूले महामुनि।&lt;br&gt;&#xA;विसाखपुण्णमायं सो, पत्तो सम्बोधिमुत्तमं॥&lt;br&gt;&#xA;१३.&lt;br&gt;&#xA;सत्ताहानि तहिं सत्त, सो विमुत्तिसुखं परं।&lt;br&gt;&#xA;विन्दन्तं मधुरत्तञ्‍च, दस्सयन्तो वसी वसि॥&lt;br&gt;&#xA;१४.&lt;br&gt;&#xA;ततो बाराणसिं गन्त्वा, धम्मचक्‍कं पगत्तयि।&lt;br&gt;&#xA;तत्थ वस्स वसन्तो’व, सट्ठिं अरहतं अका॥&lt;br&gt;&#xA;१५.&lt;br&gt;&#xA;ते धम्मदेसनत्थाय, विस्सज्‍जेत्वान भिक्खवो।&lt;br&gt;&#xA;विनेत्वा च ततो तिंस-सहा ये भद्दवग्गिये॥&lt;br&gt;&#xA;१६.&lt;br&gt;&#xA;सहस्सजटिले नाथो, विनेतुं कस्सपादिके।&lt;br&gt;&#xA;हेमन्ते उरुवेलायं, वसिते परिपाचयं॥&lt;br&gt;&#xA;१७.&lt;br&gt;&#xA;उरुवेलकस्सपस्स, महायञ्‍ञे उपट्ठिते।&lt;br&gt;&#xA;तस्स’त्तनो नागमने, इच्छाचारं विजानिय॥&lt;br&gt;&#xA;१८.&lt;br&gt;&#xA;उत्तरकुरुतो भिक्खं, आहरित्वा रिमद्दनो।&lt;br&gt;&#xA;अनोतत्तदहे भुत्वा, सायन्हसमये सयं॥&lt;br&gt;&#xA;१९.&lt;br&gt;&#xA;बोधितो नवमे मासे, फुस्सपुण्णमियं जिनो।&lt;br&gt;&#xA;लङ्कादीपं विसोधेतुं, लङ्कादीपमुपागमि॥&lt;br&gt;&#xA;२०.&lt;br&gt;&#xA;सासनुज्‍जोतनं ठानं, लंका ञाता जिनेन हि।&lt;br&gt;&#xA;यक्खपुण्णाय लङ्काय, यक्खा निब्बा सियाति च॥&lt;br&gt;&#xA;२१.&lt;br&gt;&#xA;ञातोव लङ्कामज्झम्हि, गङ्गाभीरे मनोरमे।&lt;br&gt;&#xA;तियोजनाय ते रम्मे, एकयोजनवित्थते॥&lt;br&gt;&#xA;२२.&lt;br&gt;&#xA;महानागवनुय्याने, यक्खसङ्गामभूमिया।&lt;br&gt;&#xA;लङ्कादीपट्ठयक्खानं, महायक्खसमागमो॥&lt;br&gt;&#xA;२३.&lt;br&gt;&#xA;उपागतो तं सुगतो, महायक्खसमागमं।&lt;br&gt;&#xA;समागमस्स मज्झम्हि, तत्थ तेसं सिरोपरि॥&lt;br&gt;&#xA;२४.&lt;br&gt;&#xA;महियङ्गणथूपस्स, ठाने वेहायसं जिनो।&lt;br&gt;&#xA;वुट्ठिवातन्धकारेसि, तेसं संवेजनं अका॥&lt;br&gt;&#xA;२५.&lt;br&gt;&#xA;ते भयट्ठा’भयं यक्खा, अयाचुं अभयं जिनं।&lt;br&gt;&#xA;जिनो अभयदो आह, यक्खे ते’ति भयद्दीते॥&lt;br&gt;&#xA;२६.&lt;br&gt;&#xA;यक्खा भयं वो दुक्खञ्‍च, हरिस्सामि इदं अहं।&lt;br&gt;&#xA;तुम्हे निसज्‍जठानं मे, समग्गा देथ नो इध॥&lt;br&gt;&#xA;२७.&lt;br&gt;&#xA;आहु ते सुगतं यक्खा, देम मारिस ते इध।&lt;br&gt;&#xA;सब्बेपि सकलं दीपं, देहि नो अभयं तुवं॥&lt;br&gt;&#xA;२८.&lt;br&gt;&#xA;भयं सीतं तमं तेसं, हन्त्वा तं दिन्‍नभूमियं।&lt;br&gt;&#xA;चम्मक्खन्धं अत्थरित्वा, तत्था’ सीनो जिनो ततो॥&lt;br&gt;&#xA;२९.&lt;br&gt;&#xA;चम्मक्खण्डं पसारेसि, आदित्तं तं समन्ततो।&lt;br&gt;&#xA;घम्माभिभूता ते भीता, ठिता अन्ते समन्ततो॥&lt;br&gt;&#xA;३०.&lt;br&gt;&#xA;गिरिदीपं ततो नाथो, रम्मं तेसं इधा’नयि।&lt;br&gt;&#xA;तेसु तत्थ पविट्ठेसु, यथाठाने ठपेसि च॥&lt;br&gt;&#xA;३१.&lt;br&gt;&#xA;नाथो तं संखिपि धम्मं, तदा देवा समागमुं।&lt;br&gt;&#xA;तस्मिं समागमे तेसं, सत्था धम्म मदेसयि॥&lt;br&gt;&#xA;३२.&lt;br&gt;&#xA;नेकेसं पाणकोटीनं, धम्माभिसमयो अहु।&lt;br&gt;&#xA;सरणेसु च सीलेसु, ठिता आसुं असंखिया॥&lt;br&gt;&#xA;३३.&lt;br&gt;&#xA;सोतापत्तिफलं पत्वा, सेले सुमनकूटके।&lt;br&gt;&#xA;महासुमनदेविन्दो, पूजियं याचि पूजियं॥&lt;br&gt;&#xA;३४.&lt;br&gt;&#xA;सिरं परामसित्वान, नीलामलसिरोरुहो।&lt;br&gt;&#xA;पाणिमत्तेअदा केसे, तस्स पाण हितो जिनो॥&lt;br&gt;&#xA;३५.&lt;br&gt;&#xA;सो तं सुवण्णचङ्कोट-वरेनादाय सत्थुनो।&lt;br&gt;&#xA;निसिन्‍नट्ठानरचिते, नानारतनसञ्‍चये॥&lt;br&gt;&#xA;३६.&lt;br&gt;&#xA;सब्बतो सत्तरतने, ते ठपेत्वा सिरोरुहे।&lt;br&gt;&#xA;सो इन्दनीलथूपेन, पिदहेसि नमस्सि च॥&lt;br&gt;&#xA;३७.&lt;br&gt;&#xA;परिनिब्बुतम्हि सम्बुद्धे, चितकतो च इद्धिया।&lt;br&gt;&#xA;आदाय जिनगीवट्ठिं, थेरो सरभूनामको॥&lt;br&gt;&#xA;३८.&lt;br&gt;&#xA;थेरस्स सारिपुत्तस्स, सिस्सो आनीय चेतिये।&lt;br&gt;&#xA;तस्मिंयेव ठपेत्वान, भिक्खूहि परिवारितो॥&lt;br&gt;&#xA;३९.&lt;br&gt;&#xA;छादापेत्वा मेदवण्ण-पासाणेहि महिद्धिको।&lt;br&gt;&#xA;थूपं द्वादसहत्थुच्‍चं, कारापेत्वान पक्‍कमि॥&lt;br&gt;&#xA;४०.&lt;br&gt;&#xA;देवानंपियतिस्सस्स, रञ्‍ञो भातुकुधारको।&lt;br&gt;&#xA;उद्धचूळाभयो नाम, दिस्वा चेतिय मब्भुतं॥&lt;br&gt;&#xA;४१.&lt;br&gt;&#xA;तं छादयित्वा कारेसि, तिंसहत्थुच्‍च चेतियं।&lt;br&gt;&#xA;मद्दन्तो दमिळे राजा, तत्रट्ठो दुक्खगामणि॥&lt;br&gt;&#xA;४२.&lt;br&gt;&#xA;असीतिहत्थं कारेसि, तस्स कञ्‍जुकचेतियं।&lt;br&gt;&#xA;महियङ्गणथूपोय-मेसो एवं पतिट्ठितो॥&lt;br&gt;&#xA;४३.&lt;br&gt;&#xA;एवं दीपमिमंकत्वा, मनुस्सारहमिस्सरो।&lt;br&gt;&#xA;उरुवेलमगा धीरो, उरुवीर परक्‍कमोति॥&lt;br&gt;&#xA;महियङ्गणागमनं निट्ठितं।&lt;/p&gt;</description>
    </item>
    <item>
      <title>०१ दुतियपरिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/01_dutiyaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/01_dutiyaparichCheda/</guid>
      <description>&lt;p&gt;दुतियपरिच्छेद&lt;/p&gt;&#xA;&lt;h2 id=&#34;महसममतवस&#34;&gt;महासम्मतवंस&lt;/h2&gt;&#xA;&lt;p&gt;१.&lt;br&gt;&#xA;महासम्मत राजस्स, वंसजो हि महामुनि।&lt;br&gt;&#xA;कप्पस्सादिम्हि राजा’सि, महासम्मतनामको॥&lt;br&gt;&#xA;२.&lt;br&gt;&#xA;रोजो च वररोजो च, तथा कल्याणका दुवे।&lt;br&gt;&#xA;उपोसथो च मन्धाता, चरको’पचरा दुवे॥&lt;br&gt;&#xA;३.&lt;br&gt;&#xA;चेतीयो मुचलो चेव, महामूचलनामको।&lt;br&gt;&#xA;मुचलिन्दो सागरो चेव, सागरो देव वनामको॥&lt;br&gt;&#xA;४.&lt;br&gt;&#xA;भरतो भगीरथो चेव, रुचि च सुरुचि पिच।&lt;br&gt;&#xA;पतापो महापतापो, पनादा च तथा दुवे॥&lt;br&gt;&#xA;५.&lt;br&gt;&#xA;सुदस्सनो च नेरु च, तथा एव दुवे दुवे।&lt;br&gt;&#xA;पच्छिमा चा’ति राजानो, तस्स पुत्तपपुत्तका॥&lt;br&gt;&#xA;६.&lt;br&gt;&#xA;असंखियायुका एते, अट्ठवीसति भूमिपा।&lt;br&gt;&#xA;कुसावतिं राजगहं, मिथिलञ्चापि आवसुं॥&lt;br&gt;&#xA;७.&lt;br&gt;&#xA;ततो सतञ्च राजनो, छप्पञ्ञास च सट्ठि च।&lt;br&gt;&#xA;चतुरासीति सहस्सानि, छत्तिंसा च ततो परे॥&lt;br&gt;&#xA;८.&lt;br&gt;&#xA;द्वत्तिंस अट्ठवीसा च, द्वावीसति ततो परे।&lt;br&gt;&#xA;अट्ठारस सत्तरस, पञ्चदस चतुद्दस॥&lt;br&gt;&#xA;९.&lt;br&gt;&#xA;नव सत्त द्वादस च, पञ्चवीस ततोपरे।&lt;br&gt;&#xA;पञ्चवीसं द्वादस च, द्वादसञ्च नवा पिच॥&lt;br&gt;&#xA;१०.&lt;br&gt;&#xA;चतुरासीतिसहस्सानि, मखादेवादिकापि च।&lt;br&gt;&#xA;चतुरासीतिसहस्सानि, कळाराजनकादयो॥&lt;br&gt;&#xA;११.&lt;br&gt;&#xA;सोळस याव ओक्कातं, पपुत्ता रासितो इमे।&lt;br&gt;&#xA;विसुं विसुं पुरे रज्जं, कमतो अनुसासिसुं॥&lt;br&gt;&#xA;१२.&lt;br&gt;&#xA;ओक्कामुखो जेट्ठपुत्तो, ओक्काकसा’सि भूपति।&lt;br&gt;&#xA;निपुरो चन्दीमा चन्दं-मुखो च सिवि सञ्जयो॥&lt;br&gt;&#xA;१३.&lt;br&gt;&#xA;वेस्सन्तर महाराजा, जाली च सीहवाहनो।&lt;br&gt;&#xA;सीहस्सरो च इच्चेते, तस्स पुत्त प पुत्तका॥&lt;br&gt;&#xA;१४.&lt;br&gt;&#xA;द्वेअसीति सहस्सानि, सीहस्सरस्स राजिनो।&lt;br&gt;&#xA;पुत्त प पुत्त राजानो, जयसेनो तदन्तिमो॥&lt;br&gt;&#xA;१५.&lt;br&gt;&#xA;एते कपिलवत्थुस्मिं, सक्यराजाति विस्सुता।&lt;br&gt;&#xA;सीहहनु महाराजा, जयसेनस्स अत्रजो॥&lt;br&gt;&#xA;१६.&lt;br&gt;&#xA;जयसेनस्स धीता च, नामेना’सि यसोधरा।&lt;br&gt;&#xA;देवदये देवदह-सक्को नामा’सि भूपति॥&lt;br&gt;&#xA;१७.&lt;br&gt;&#xA;अञ्जनो चा’थ कच्चाना, आसुं तस्स सुता दुवे।&lt;br&gt;&#xA;महेसीचा’सि कच्चाना, रञ्ञो सीहहनुस्स सा॥&lt;br&gt;&#xA;१८.&lt;br&gt;&#xA;आसी अञ्जनसक्कस्स, महेसी सा यसोधरा।&lt;br&gt;&#xA;अञ्जनस्स दुवे धीता, माया चाथ पजापति॥&lt;br&gt;&#xA;१९.&lt;br&gt;&#xA;पुत्ता दुवे दण्डपाणी, सुप्पबुद्धो च साकियो।&lt;br&gt;&#xA;पञ्च पुत्ता दुवे धीता, आसुं सीहहनुस्सरे॥&lt;br&gt;&#xA;२०.&lt;br&gt;&#xA;सुद्धोदनो धोतोदनो, सक्कसुक्कमितोदनो।&lt;br&gt;&#xA;अमिता पमिताचा’ति, इमे पञ्च इमा दुवे॥&lt;br&gt;&#xA;२१.&lt;br&gt;&#xA;सुप्पबुद्धस्स सक्कस्स, महेसी अमिता अहु।&lt;br&gt;&#xA;तस्सा’सुं भद्दकच्चाना, देवदत्तो दुवे सुता॥&lt;br&gt;&#xA;२२.&lt;br&gt;&#xA;माया महापजापति चेव, सुद्धोदन महेसीयो।&lt;br&gt;&#xA;सुद्धोदन महारञ्ञो, पुत्तो मायाय सो जिनो॥&lt;br&gt;&#xA;२३.&lt;br&gt;&#xA;महा सम्मतवंसम्हि, असम्भिन्ने महामुनि।&lt;br&gt;&#xA;एवं पवत्ते सञ्जातो, सब्ब खत्थिय मुद्धनि॥&lt;br&gt;&#xA;२४.&lt;br&gt;&#xA;सिद्धत्थस्स कुमारस्स, बोधिसत्तस्स सा अहु।&lt;br&gt;&#xA;महेसी भद्दकच्चाना, पुत्तो तस्सा’सि राहुलो॥&lt;br&gt;&#xA;२५.&lt;br&gt;&#xA;बिम्बिसारो च सिद्धत्थ-कुमारो च सहायका।&lt;br&gt;&#xA;उभिन्नं पितरो चापि, सहायाएव ते अहुं॥&lt;br&gt;&#xA;२६.&lt;br&gt;&#xA;बोधिसत्तो बिम्बिसारा, पञ्चवस्साधिको अहु।&lt;br&gt;&#xA;एकूनतिंसो वयसा, बोधिसत्तो’भिनिक्खमि॥&lt;br&gt;&#xA;२७.&lt;br&gt;&#xA;पदहित्वान छब्बस्सं, बोधिं पत्वा कमेन च।&lt;br&gt;&#xA;पञ्चतिंसो थ वयसा, बिम्बिसारमुपागमि॥&lt;br&gt;&#xA;२८.&lt;br&gt;&#xA;बिम्बिसारो पन्नरस-वस्सो’थ पीतरं सयं।&lt;br&gt;&#xA;अभिसित्तो महापञ्ञो, पत्तो रज्जस्स तस्स तु॥&lt;br&gt;&#xA;२९.&lt;br&gt;&#xA;पत्ते सोळसमे वस्से, सत्था धम्ममदेसयि।&lt;br&gt;&#xA;द्वापञ्ञासेव वस्सानि, रज्जं कारेसि सो पन॥&lt;br&gt;&#xA;३०.&lt;br&gt;&#xA;रज्जे समा पन्नरस, पुब्बे जिनसमागमा।&lt;br&gt;&#xA;सत्ततिंस समा तस्स, धरमाने तथागते॥&lt;br&gt;&#xA;३१.&lt;br&gt;&#xA;बिम्बिसारसुतो’जात-सत्तुतं घातीया’मति।&lt;br&gt;&#xA;रज्जं द्वत्तिंसवस्सानि, महामित्तद्दुकारयी॥&lt;br&gt;&#xA;३२.&lt;br&gt;&#xA;अजातसत्तुनो वस्से, अट्ठमे मुनि निब्बुतो।&lt;br&gt;&#xA;पच्छा सो कारयी रज्जं, वस्सानि चतुवीसति॥&lt;br&gt;&#xA;३३.&lt;br&gt;&#xA;तथागतो सकललोकग्गतं गतो।&lt;br&gt;&#xA;अनिच्चताव समवसो उपागतो।&lt;br&gt;&#xA;इति’ध यो भयजननिं अनिच्चतं,&lt;br&gt;&#xA;अवेक्खते स भवति दुक्खपारगूति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;महासम्मतवंसो नाम&lt;br&gt;&#xA;दुतियो परिच्छेदो।&lt;/p&gt;</description>
    </item>
    <item>
      <title>०२ ततिय परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/02_tatiya_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/02_tatiya_parichCheda/</guid>
      <description>&lt;p&gt;ततिय परिच्छेद&lt;/p&gt;&#xA;&lt;h2 id=&#34;पठमधममसगत&#34;&gt;पठमधम्मसंगीति&lt;/h2&gt;&#xA;&lt;p&gt;१.&lt;br&gt;&#xA;पञ्चनेत्तो जिनो पञ्च-चत्तालीससमा’समो।&lt;br&gt;&#xA;ठत्वा सब्बानि किच्चानि, कत्वा लोकस्स सब्बथा॥&lt;br&gt;&#xA;२.&lt;br&gt;&#xA;कुसिनाराययमक-सालानमन्तरे वरे।&lt;br&gt;&#xA;वेसाखपुण्णमायं सो, दीपो लोकस्स निब्बुतो॥&lt;br&gt;&#xA;३.&lt;br&gt;&#xA;सङ्ख्यापथमतिक्कन्ता, भिक्खू तत्थ समागता।&lt;br&gt;&#xA;खत्तिया ब्राह्मणा वस्सा, सुद्धा देवा तथेव च॥&lt;br&gt;&#xA;४.&lt;br&gt;&#xA;सत्तसतसहस्सानि, तेसु पामोक्खभिक्खवो।&lt;br&gt;&#xA;थेरो महाकस्सपोव, सङ्घत्थेरो तदा अहु॥&lt;br&gt;&#xA;५.&lt;br&gt;&#xA;सत्थुसरीरसारीर-धातुकिच्चानि कारिय।&lt;br&gt;&#xA;इच्छन्तो सो महाथेरो, सत्थु धम्मचिरट्ठितिं॥&lt;br&gt;&#xA;६.&lt;br&gt;&#xA;लोकनाथे दसबले, सत्ताहपरिनिब्बुते।&lt;br&gt;&#xA;दुब्भासितं सुभद्दस्स, बुद्धस्स वचनं सरं॥&lt;br&gt;&#xA;७.&lt;br&gt;&#xA;सरं चीवरदानञ्च, समत्ते ठपनं तथा।&lt;br&gt;&#xA;सद्धम्मठपनत्थाय, मुनिना’नुग्गहं कतं॥&lt;br&gt;&#xA;८.&lt;br&gt;&#xA;कातुं सद्धम्मसंगीतिं, सम्बुद्धानमते यति।&lt;br&gt;&#xA;नवङ्गसासनधरे, सब्बङ्गसमुपागते॥&lt;br&gt;&#xA;९.&lt;br&gt;&#xA;भिक्खू पञ्चसतेयेव, महाखीणासवे वरे।&lt;br&gt;&#xA;सम्मन्नि एकेनूने तु, आनन्दत्थेरकारणा॥&lt;br&gt;&#xA;१०.&lt;br&gt;&#xA;पुन आनन्दत्थेरा’पि, भिक्खूहि अभियाचितो।&lt;br&gt;&#xA;सम्मन्नि कातुं संगीतिं, सा न सक्का हि तं विना॥&lt;br&gt;&#xA;११.&lt;br&gt;&#xA;साधुकीळनसत्ताहं, सत्ताहं धातुभाजनं।&lt;br&gt;&#xA;इच्चद्धमासं खेपेत्वा, सब्बलोकानुकम्पका॥&lt;br&gt;&#xA;१२.&lt;br&gt;&#xA;वस्सं वसं राजगहे, कस्साम धम्मसङ्गहं।&lt;br&gt;&#xA;नाञ्ञेहि तत्त वत्थब्ब-मिति कत्वान निच्छयं॥&lt;br&gt;&#xA;१३.&lt;br&gt;&#xA;सोकातुरं तत्थ तत्थ, अस्सासेन्तो महाजनं।&lt;br&gt;&#xA;जम्बुदीपम्हि ते थेरा, विचरित्वान चारिकं॥&lt;br&gt;&#xA;१४.&lt;br&gt;&#xA;आसळ्हिसुक्कपक्खम्हि, सुक्कपक्खठितत्थिका।&lt;br&gt;&#xA;उपागमुं राजगहं, सम्पन्नचतुपच्चयं॥&lt;br&gt;&#xA;१५.&lt;br&gt;&#xA;तत्थेव वस्सूपगता, ते महाकस्सपादयो।&lt;br&gt;&#xA;थेरा थिरगुणूपेता, सम्बुद्धमतकोविदा॥&lt;br&gt;&#xA;१६.&lt;br&gt;&#xA;वस्सानं पठमं मासं, सब्बसेनासनेसु’पि।&lt;br&gt;&#xA;कारेसुं पटिसङ्खारं, वत्वाना’जातसत्तुनो॥&lt;br&gt;&#xA;१७.&lt;br&gt;&#xA;विहारपटिसङ्खारे, निट्ठिते अहु भूपति।&lt;br&gt;&#xA;इदानि धम्मसंगीतिं, करिस्सामि मयं इति॥&lt;br&gt;&#xA;१८.&lt;br&gt;&#xA;कत्तब्बं किन्तिपुट्ठस्स, निसज्जठानमादिसुं।&lt;br&gt;&#xA;राजा कत्थाति पुच्छित्वा, वुत्तठानम्हि तेहि सो॥&lt;br&gt;&#xA;१९.&lt;br&gt;&#xA;सीघं वेभारसेलस्स, पस्से कारेसि मण्डपं।&lt;br&gt;&#xA;सत्तपण्णिगुहाद्वारे, रम्मं देवसभोपमं॥&lt;br&gt;&#xA;२०.&lt;br&gt;&#xA;सब्बथा मण्डयित्वा तं, अत्थरापेसि तत्थ सो।&lt;br&gt;&#xA;भिक्खूनं गणनायेव, अनग्घत्थरणानि च॥&lt;br&gt;&#xA;२१.&lt;br&gt;&#xA;निस्साय दक्खिणं भागं, उत्तरामुखमुत्तमं।&lt;br&gt;&#xA;थेरासनं सुपञ्ञत्तं, आसि तत्थ महारहं॥&lt;br&gt;&#xA;२२.&lt;br&gt;&#xA;तस्मिं मण्डपमज्झस्मिं, पुरत्थमुखमुत्तमं।&lt;br&gt;&#xA;धम्मासनं सुपञ्ञत्तं, अहोसि सुगतारहं॥&lt;br&gt;&#xA;२३.&lt;br&gt;&#xA;राजा’रोचयि थेरानं, कम्मं नो निट्ठितं इति।&lt;br&gt;&#xA;ते थेरा थेरमानन्द-मानन्दकरमब्रवुं॥&lt;br&gt;&#xA;२४.&lt;br&gt;&#xA;स्वे सन्निपातो आनन्द, सेखेन गमनं तहिं।&lt;br&gt;&#xA;न युत्तन्ते सदत्थे त्वं, अप्पमत्तो ततो भव॥&lt;br&gt;&#xA;२५.&lt;br&gt;&#xA;इच्चेवं चोदितो थेरो, कत्वान वीरियं समं।&lt;br&gt;&#xA;इरियापथतो मुत्तं, अरहत्तमपापुणि॥&lt;br&gt;&#xA;२६.&lt;br&gt;&#xA;वस्सानं दुतिये मासे, दुतिये दिवसे पन।&lt;br&gt;&#xA;रुचिरे मण्डपे तस्मिं, थेरा सन्निपतिंसु ते॥&lt;br&gt;&#xA;२७.&lt;br&gt;&#xA;ठपेत्वा’नन्दत्थेरस्स, अनुच्छविकमासनं।&lt;br&gt;&#xA;आसनेसु निसीदिंसु, अरहन्तो यथारहं॥&lt;br&gt;&#xA;२८.&lt;br&gt;&#xA;थेरो’रहत्तपत्तिं सो, ञापेतुं तेहि नागमा।&lt;br&gt;&#xA;कुहिं आनन्दत्थेरो’ति, वुच्चमाने तु केहिचि॥&lt;br&gt;&#xA;२९.&lt;br&gt;&#xA;निम्मुज्जित्वा पथविया, गन्त्वा जोतिपथेन वा।&lt;br&gt;&#xA;निसीदि थेरो आनन्दो, अत्तनो ठपितासने॥&lt;br&gt;&#xA;३०.&lt;br&gt;&#xA;उपालिथेरो विनये, सेसधम्मे असेसके।&lt;br&gt;&#xA;आनन्दत्थेरमकरुं, सब्बे थेरा धुरन्धरे॥&lt;br&gt;&#xA;३१.&lt;br&gt;&#xA;महाथेरो सकत्तानं, विनयं पुच्छितुं सयं।&lt;br&gt;&#xA;सम्मन्नु’पालिथेरो च, विस्सज्जेतुं तमेव तु॥&lt;br&gt;&#xA;३२.&lt;br&gt;&#xA;थेरासने निसीदित्वा, विनयं तमपुच्छि सो।&lt;br&gt;&#xA;धम्मासने निसीदित्वा, विस्सज्जेसि तमेव सो॥&lt;br&gt;&#xA;३३.&lt;br&gt;&#xA;विनयञ्ञूनमग्गेन, विस्सज्जितकमेन ते।&lt;br&gt;&#xA;सब्बे सज्झायमकरुं, विनयं नयकोविदा॥&lt;br&gt;&#xA;३४.&lt;br&gt;&#xA;अग्गं बहुस्सुतादीनं, कोसारक्खं महेसिनो।&lt;br&gt;&#xA;सम्मन्नित्वान अत्तानं, थेरो धम्ममपुच्छि सो॥&lt;br&gt;&#xA;३५.&lt;br&gt;&#xA;तथा सम्मन्निय’त्तानं, धम्मासनागतो सयं।&lt;br&gt;&#xA;विस्सज्जेसि तमानन्द-त्थेरो धम्ममसेसतो॥&lt;br&gt;&#xA;३६.&lt;br&gt;&#xA;वेदेहमुनिना तेन, विस्सज्जितकमेन ते।&lt;br&gt;&#xA;सब्बे सज्झायमकरुं, धम्मं धम्मत्थकोविदा॥&lt;br&gt;&#xA;३७.&lt;br&gt;&#xA;एवं सत्तहि मासेहि, धम्मसंगीति निट्ठिता।&lt;br&gt;&#xA;सब्बलोकहितत्थाय, सब्बलोकहि तेहि सा॥&lt;br&gt;&#xA;३८.&lt;br&gt;&#xA;महाकस्सपथेरेन, इदं सुगतसासनं।&lt;br&gt;&#xA;पञ्चवस्ससहस्सानि, समत्थं वत्तने कतं॥&lt;br&gt;&#xA;३९.&lt;br&gt;&#xA;अतीव जातपामोज्जा, सन्धारकजलन्तिका।&lt;br&gt;&#xA;संगीतिपरियोसाने, छद्धाकम्पि महामही॥&lt;br&gt;&#xA;४०.&lt;br&gt;&#xA;अच्छरियानि चा’हेसुं, लोकेनेकानिनेकधा।&lt;br&gt;&#xA;थेरेहेव कतत्ता च, थेरियायं परम्परा॥&lt;br&gt;&#xA;४१.&lt;br&gt;&#xA;पठमं सङ्गहं कत्वा, सब्बलोकहितं बहुं।&lt;br&gt;&#xA;ते यावतायुकं ठत्वा, थेरा सब्बेपि निब्बुता॥&lt;br&gt;&#xA;४२.&lt;br&gt;&#xA;थेरा’पि ते मतिपदीपहतन्धकारा,&lt;br&gt;&#xA;लोकन्धकारहननम्हि महापदीपा।&lt;br&gt;&#xA;निब्बापिता मरणघोरमहानिलेन,&lt;br&gt;&#xA;तेनापि जीवितमदं मतिमा जहेय्याति॥&lt;br&gt;&#xA;सुजनप्पसादंसंवेगत्थाय कते महावंसे&lt;br&gt;&#xA;पठमधम्मसंगीतिनाम&lt;br&gt;&#xA;ततियो परिच्छेदो।&lt;/p&gt;</description>
    </item>
    <item>
      <title>०३ चतुत्थ परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/03_chatuttha_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/03_chatuttha_parichCheda/</guid>
      <description>&lt;p&gt;चतुत्थ परिच्छेद&lt;/p&gt;&#xA;&lt;h2 id=&#34;दतय-सगत&#34;&gt;दुतिय संगीति&lt;/h2&gt;&#xA;&lt;p&gt;१.&lt;br&gt;&#xA;अजातसत्तु पुत्तो तं, घातेत्वा’दायि भद्दको।&lt;br&gt;&#xA;रज्‍जं सोळसवस्सानि, कारेसि मित्तदूभिको॥&lt;br&gt;&#xA;२.&lt;br&gt;&#xA;उदयभद्द पुत्तो तं, घातेत्वा अनुरुद्धको।&lt;br&gt;&#xA;अनुरुद्धस्स पुत्तो तं, घातेत्वा मुण्डनामको॥&lt;br&gt;&#xA;३.&lt;br&gt;&#xA;मित्तद्दुनो दुम्मतिनो, ते’पि रज्‍जमकारयुं।&lt;br&gt;&#xA;तेसं उभिन्‍नं रज्‍जेसु, अट्ठवस्सान’तिक्‍कमुं॥&lt;br&gt;&#xA;४.&lt;br&gt;&#xA;मुण्डस्स पुत्तो पितरं, घातेत्वा नागदासको।&lt;br&gt;&#xA;चतुवीसतिवस्सानि, रज्‍जं कारेसि पापको॥&lt;br&gt;&#xA;५.&lt;br&gt;&#xA;पितुघातकवंसो’य, मीतिकुद्धा’थ नागरा।&lt;br&gt;&#xA;नागदासक राजानं, अपनेत्वा समागता॥&lt;br&gt;&#xA;६.&lt;br&gt;&#xA;सुसुनागोति पञ्‍ञातं, अमच्‍चं साधुसम्मतं।&lt;br&gt;&#xA;रज्‍जे समभिसिञ्‍जिंसु, सब्बेसं हितमानसा॥&lt;br&gt;&#xA;७.&lt;br&gt;&#xA;सो अट्ठारसवस्सानि, राजा रज्‍जमकारयि।&lt;br&gt;&#xA;काळासो को तस्स पुत्तो, अट्ठवीसति कारयि॥&lt;br&gt;&#xA;८.&lt;br&gt;&#xA;अतीते दसमे वस्से, काळासोकस्स राजिनो।&lt;br&gt;&#xA;सम्बुद्धपरिनिब्बाना, एवं वस्ससतं अहु॥&lt;br&gt;&#xA;९.&lt;br&gt;&#xA;तदा वेसालिया भिक्खू, अनेका वज्‍जिपुत्तका।&lt;br&gt;&#xA;सिङ्गीलोणं द्वङ्गुलञ्‍च, तथा गामन्तरम्मि च॥&lt;br&gt;&#xA;१०.&lt;br&gt;&#xA;आवासा’नुमता’चिण्णं, अमथितं जलोगि च।&lt;br&gt;&#xA;निसीदनं अदसकं, जातरूपादिकं इति॥&lt;br&gt;&#xA;११.&lt;br&gt;&#xA;दसवत्थूनि दीपेसुं, कप्पन्तीति अलज्‍जीनो।&lt;br&gt;&#xA;तं सुत्वान यसत्थेरो, एवं वज्‍जीसु चारिकं॥&lt;br&gt;&#xA;१२.&lt;br&gt;&#xA;छळभिञ्‍ञो बलप्पत्तो, यसो काकण्डकत्रजो।&lt;br&gt;&#xA;तं समेतुं सउस्साहो, तत्थागमि’महावनं॥&lt;br&gt;&#xA;१३.&lt;br&gt;&#xA;ठपेत्वा’पोसथग्गे ते, कंसपातिं सहोधकं।&lt;br&gt;&#xA;कहापणादिं सङ्घस्स, देथ’ना’हु उपासके॥&lt;br&gt;&#xA;१४.&lt;br&gt;&#xA;न कप्पते तं मा देथ, इति थेरो सवारयि।&lt;br&gt;&#xA;पटिसारणीयं कम्मं, यसत्थेरस्स ते करुं॥&lt;br&gt;&#xA;१५.&lt;br&gt;&#xA;याचित्वा अनुदूतं सो, सह तेन पुरं गतो।&lt;br&gt;&#xA;अत्तनो धम्मवादित्तं, सञ्‍ञापेत्वा’ग सागरे॥&lt;br&gt;&#xA;१६.&lt;br&gt;&#xA;अनुदूतवचो सुत्वा, तमुक्खिपितुमागता।&lt;br&gt;&#xA;परिक्खिपिय अट्ठंसु, सरं थेरस्स भिक्खवो॥&lt;br&gt;&#xA;१७.&lt;br&gt;&#xA;थेरो उग्गम्म नभसा, गन्त्वा कोसम्बियं ततो।&lt;br&gt;&#xA;पावेय्यका वन्तिकानं, भिक्खूनं सन्तिकं लहुं॥&lt;br&gt;&#xA;१८.&lt;br&gt;&#xA;वेसेसि दूतेतु सयं, गन्त्वा’हो गङ्गपब्बतं।&lt;br&gt;&#xA;आह सम्भूतत्थेरस्स, तं सब्बं साणवासिनो॥&lt;br&gt;&#xA;१९.&lt;br&gt;&#xA;पावेय्यका सट्ठिथेरा, असिता’वन्तिकापि च।&lt;br&gt;&#xA;महाखीणासवा सब्बे, अहोगङ्गम्हि ओतरुं॥&lt;br&gt;&#xA;२०.&lt;br&gt;&#xA;भिक्खवो सन्‍निपतिता, सब्बे तत्थ ततो ततो।&lt;br&gt;&#xA;आसुं नवुतिसहस्सानि, मन्तेत्वा अखिला’पि ते॥&lt;br&gt;&#xA;२१.&lt;br&gt;&#xA;सोरेय्य रेवतत्थेरं, बहुस्सुत मनासवं।&lt;br&gt;&#xA;तं कालपमुखं ञत्वा, पस्सितुं निक्खमिंसु तं॥&lt;br&gt;&#xA;२२.&lt;br&gt;&#xA;थेरो तम्मन्तनं सुत्वा, वेसालिं गन्तुमेव सो।&lt;br&gt;&#xA;इच्छन्तो फासुगमनं, ततो निक्खमि तङ्खणं॥&lt;br&gt;&#xA;२३.&lt;br&gt;&#xA;पातो पातोव निक्खन्त-ट्ठानं तेन महत्तना।&lt;br&gt;&#xA;सायं सायमुपेन्तानं, सहजोतियमद्दसुं॥&lt;br&gt;&#xA;२४.&lt;br&gt;&#xA;तत्थ सम्भूतत्थेरेन, यसत्थेरो नियोजितो।&lt;br&gt;&#xA;सद्धम्मसवनन्ते तं, रेवतथेर मुत्तमं॥&lt;br&gt;&#xA;२५.&lt;br&gt;&#xA;उपेच्‍च दसवत्थूनि, पुच्छि थेरो पटिक्खिपि।&lt;br&gt;&#xA;सुत्वा’धिकरणं तञ्‍च, निसेधेमाति अब्रवि॥&lt;br&gt;&#xA;२६.&lt;br&gt;&#xA;पापापि पक्खं पेक्खन्ता, रेवतत्थेर मुत्तमं।&lt;br&gt;&#xA;सामणकं परिक्खारं, पटियादिय ते बहुं॥&lt;br&gt;&#xA;२७.&lt;br&gt;&#xA;सीघं नावाय गन्त्वान, सहजातिसमीपगा।&lt;br&gt;&#xA;करोन्ति भत्तविस्सग्गं, भत्तकाले उपट्ठिते॥&lt;br&gt;&#xA;२८.&lt;br&gt;&#xA;सहजातिं आवसन्तो, साळथेरो विचिन्तिया।&lt;br&gt;&#xA;पावेय्यका धम्मवादी, इति पस्सि अनासवो॥&lt;br&gt;&#xA;२९.&lt;br&gt;&#xA;उपेच्‍च तं महाब्रह्मा, धम्मे निट्ठाति अब्रवि।&lt;br&gt;&#xA;निच्‍चं धम्मे ठितत्तं सो, अत्तनो तस्स अब्रवि॥&lt;br&gt;&#xA;३०.&lt;br&gt;&#xA;ते परिक्खारमादाय, रेवतत्थेरमद्दसुं।&lt;br&gt;&#xA;थेरो न गण्हि तप्पक्ख-गाही सिस्सं पणामयी॥&lt;br&gt;&#xA;३१.&lt;br&gt;&#xA;वेसालिं ते ततो गन्त्वा, ततो पुप्फपुरं गता।&lt;br&gt;&#xA;वदिंसु काळासोकस्स, नरिन्दस्स अलज्‍जीनो॥&lt;br&gt;&#xA;३२.&lt;br&gt;&#xA;सत्थुस्स नो गन्धकुटिं, गोपयन्तो मयं तहिं।&lt;br&gt;&#xA;महावनविहारस्मिं, वसाम वज्‍जीभूमियं॥&lt;br&gt;&#xA;३३.&lt;br&gt;&#xA;गण्हिस्साम विहार’न्ति, गामवासिकसिक्खवो।&lt;br&gt;&#xA;आगच्छन्ति महाराज, मटिसेधय ते इति॥&lt;br&gt;&#xA;३४.&lt;br&gt;&#xA;राजानं दुग्गहितं ते, कत्वा वेसालिमागमुं।&lt;br&gt;&#xA;रेवतत्थेर मूलम्हि, सहजातियमेत्थ तु॥&lt;br&gt;&#xA;३५.&lt;br&gt;&#xA;भिक्खू सतसहस्सानि, एकादस समागता।&lt;br&gt;&#xA;नवुतिञ्‍च सहस्सानि, अहु तं वत्थु सन्तिया॥&lt;br&gt;&#xA;३६.&lt;br&gt;&#xA;मूलट्ठेहि विना वत्थु-समनं नेव रोचयि।&lt;br&gt;&#xA;थेरो सब्बेपि भिक्खू ते, वेसालिमागमुं ततो॥&lt;br&gt;&#xA;३७.&lt;br&gt;&#xA;दुग्गहितोव सो राजा, तत्थामच्‍चे अपेसयि।&lt;br&gt;&#xA;मूळा देवानुभावेन, अञ्‍ञत्थ अगमिंसु ते॥&lt;br&gt;&#xA;३८.&lt;br&gt;&#xA;पेसेत्वा ते महीपालो, तं रत्तिं सुपिनेनसो।&lt;br&gt;&#xA;अपस्सि सकमत्तानं, पक्खित्तं लोहकुम्भियं॥&lt;br&gt;&#xA;३९.&lt;br&gt;&#xA;अतिभीतो अहु राजा, तमस्सा सेतु मागमा।&lt;br&gt;&#xA;भगिनी नन्दथेरी तु, आकासेन अनासवा॥&lt;br&gt;&#xA;४०.&lt;br&gt;&#xA;भारियं ते कतं कम्मं, धम्मिके’य्ये खमापय।&lt;br&gt;&#xA;पक्खो तेसं भवित्वा त्वं, कुरु सासनपग्गहं॥&lt;br&gt;&#xA;४१.&lt;br&gt;&#xA;एवं कते सोत्थि तुय्हं, हेस्सतीति अपक्‍कमि।&lt;br&gt;&#xA;पसातेयेव वेसालिं, गन्तुं निक्खमि भूपति॥&lt;br&gt;&#xA;४२.&lt;br&gt;&#xA;गन्त्वा महावनं भिक्खू-सङ्घं सो सन्‍निपातिय।&lt;br&gt;&#xA;सुत्वा उभिन्‍नं वादञ्‍च, धम्मपक्खञ्‍च रोचिय॥&lt;br&gt;&#xA;४३.&lt;br&gt;&#xA;खमापेत्वा धम्मिके ते, भिक्खू सब्बे महीपति।&lt;br&gt;&#xA;अत्तनो धम्मपक्खत्तं, वत्वा तुम्हे यथारुचि॥&lt;br&gt;&#xA;४४.&lt;br&gt;&#xA;सम्पग्गहं सासनस्स, करोथाति च भासिय।&lt;br&gt;&#xA;दत्वा च तेसं आरक्खं, अगमासि सकं पुरं॥&lt;br&gt;&#xA;४५.&lt;br&gt;&#xA;निच्छेतुं तानि वत्थूनि, सङ्घो सन्‍निपती तदा।&lt;br&gt;&#xA;अनग्गानि तत्थ भस्सानि, सङ्घमज्झे अजायिसुं॥&lt;br&gt;&#xA;४६.&lt;br&gt;&#xA;ततो सो रेवतत्थेरो, सावेत्वा सङ्घमज्झगो।&lt;br&gt;&#xA;उब्भाहिकाय तं वत्थुं, समेतुं निच्छयं अका॥&lt;br&gt;&#xA;४७.&lt;br&gt;&#xA;पाचिनकेच चतुरो, चतुरो पावेय्यकेपि च।&lt;br&gt;&#xA;उब्भाहिकाय सम्मन्‍नि, भिक्खू तं वत्थु सन्तिया॥&lt;br&gt;&#xA;४८.&lt;br&gt;&#xA;सब्बकामी च साळ्हो च, खुज्‍जसोभितनामको।&lt;br&gt;&#xA;वासभगामिको चाति, थेरो पाचिनका इमे॥&lt;br&gt;&#xA;४९.&lt;br&gt;&#xA;रेवतो साणसम्भूतो,&lt;br&gt;&#xA;यसो काकोण्डकत्रजो।&lt;br&gt;&#xA;सुमनो चाति चत्तारो,&lt;br&gt;&#xA;थेरा पावेय्यका इमे॥&lt;br&gt;&#xA;५०.&lt;br&gt;&#xA;समेतुं तानि वत्थूनि, अप्पसद्दं अनाकुलं।&lt;br&gt;&#xA;अगमुं वालुकारामं, अट्ठत्थेरा अनासवा॥&lt;br&gt;&#xA;५१.&lt;br&gt;&#xA;दहरेना’जि ते नेत्थ, पञ्‍ञत्ते आसने सुभे।&lt;br&gt;&#xA;निसीदिंसु महाथेरा, महामुनि मतञ्‍ञुनो॥&lt;br&gt;&#xA;५२.&lt;br&gt;&#xA;तेसु वत्थूसु एकेकं, कमतो रेवतो महा।&lt;br&gt;&#xA;थेरो थेरं सब्बकामिं, पुच्छि पुच्छासु कोविदो॥&lt;br&gt;&#xA;५३.&lt;br&gt;&#xA;सब्बकामी महाथेरो, तेन पुट्ठो’थ ब्याकरि।&lt;br&gt;&#xA;सब्बानि तानि वत्थूनि, न कप्पन्तीति सुत्ततो॥&lt;br&gt;&#xA;५४.&lt;br&gt;&#xA;निहनित्वा’धिकरणं, तं ते तत्थ यथाक्‍कमं।&lt;br&gt;&#xA;तथेव सङ्घमज्झेपि, पुच्छाविस्सज्‍जनं करुं॥&lt;br&gt;&#xA;५५.&lt;br&gt;&#xA;निग्गहं पापभिक्खूनं, दसवत्थुकदीपनं।&lt;br&gt;&#xA;तेसं दससहस्सानं, महाथेरो अकंसु ते॥&lt;br&gt;&#xA;५६.&lt;br&gt;&#xA;सब्बकामी पुथविया, सङ्घत्थेरो तदा अहु।&lt;br&gt;&#xA;सो वीसं वस्ससतिको, तदा’सि उपसम्पदा॥&lt;br&gt;&#xA;५७.&lt;br&gt;&#xA;सब्बकामी च साळ्हो च,&lt;br&gt;&#xA;रेवतो खुज्‍जसोभितो।&lt;br&gt;&#xA;यसो काकोण्डकसुतो,&lt;br&gt;&#xA;सम्भूतो साणवासिको॥&lt;br&gt;&#xA;५८.&lt;br&gt;&#xA;थेरा आनन्दत्थेरस्स, एते सद्धिविहारिनो।&lt;br&gt;&#xA;वासभगामिको चेव, सुमनो च दुवे पन॥&lt;br&gt;&#xA;५९.&lt;br&gt;&#xA;थेरा’नुरुद्धत्थेरस्स, एते सद्धिविहारिनो।&lt;br&gt;&#xA;अट्ठ थेरा’पि धञ्‍ञा ते, दिट्ठपुब्बा तथागतं॥&lt;br&gt;&#xA;६०.&lt;br&gt;&#xA;भिक्खू सतसहस्सानि, द्वादसासुं समागता।&lt;br&gt;&#xA;सब्बेसं रेवतत्थेरो, भिक्खूनंपमुखोतदा॥&lt;br&gt;&#xA;६१.&lt;br&gt;&#xA;ततो सो रेवतत्थेरो, सद्धम्मट्ठितिया चिरं।&lt;br&gt;&#xA;कारेतुं धम्मसंगीतिं, सब्बभिक्खुसमूहतो॥&lt;br&gt;&#xA;६२.&lt;br&gt;&#xA;पभिन्‍नत्थादिञाणानं, पिटकत्तयधारिनं।&lt;br&gt;&#xA;सतानि सत्तभिक्खूनं, अरहन्तानमुच्‍चिनि॥&lt;br&gt;&#xA;६३.&lt;br&gt;&#xA;ते सब्बे वालुकारामे, काळासोकेन रक्खिता।&lt;br&gt;&#xA;रेवतत्थेरपामोक्खा, अकरुं धम्मसङ्गहं॥&lt;br&gt;&#xA;६४.&lt;br&gt;&#xA;पुब्बे कतं तथा एव, धम्मं पच्छा च भासितं।&lt;br&gt;&#xA;आदाय निट्ठपेसुं तं, एतं मासेहि अट्ठहि॥&lt;br&gt;&#xA;६५.&lt;br&gt;&#xA;एवं दुतियसंगीतिं, कत्वा तेपि महायसा।&lt;br&gt;&#xA;थेरा दोसक्खयं पत्ता, पत्ताकालेन निब्बुतिं॥&lt;br&gt;&#xA;६६.&lt;br&gt;&#xA;इति परममतीनं पत्तिपत्तब्बकानं,&lt;br&gt;&#xA;तिभवहितकरानं लोकनाथेरसानं।&lt;br&gt;&#xA;सुमरियमरणं तं सङ्खता सारकत्तं,&lt;br&gt;&#xA;परिगणियमसेसं अप्पमत्तो भवेय्याति॥&lt;br&gt;&#xA;सुजनप्पसादसंवेगत्थाय कते&lt;br&gt;&#xA;महावंसे दुतियसंगीति नाम&lt;br&gt;&#xA;चतुत्थो परिच्छेदो।&lt;/p&gt;</description>
    </item>
    <item>
      <title>०४ पञ्चम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/04_panchama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/04_panchama_parichCheda/</guid>
      <description>&lt;p&gt;पञ्चम परिच्छेद&lt;/p&gt;&#xA;&lt;h2 id=&#34;ततयधममसगत&#34;&gt;ततियधम्मसंगीति&lt;/h2&gt;&#xA;&lt;p&gt;१.&lt;br&gt;&#xA;या महाकस्सपादीहि , महाथेरेहि आदितो।&lt;br&gt;&#xA;कता सद्धम्म संगीति, थेरिया’ति पवुच्चति॥&lt;br&gt;&#xA;२.&lt;br&gt;&#xA;एको’व थेरवादो सो, आदिवस्ससते अहु।&lt;br&gt;&#xA;अञ्ञाचरियवादातु, ततो ओरं अजायिसुं॥&lt;br&gt;&#xA;३.&lt;br&gt;&#xA;तेहि संगीतिकारेहि, थेरेहि दुतियेहि ते।&lt;br&gt;&#xA;निग्गहिता पापभिक्खू, सब्बे दससहस्सका॥&lt;br&gt;&#xA;४.&lt;br&gt;&#xA;अकंसा’चरियवादं ते, महासंगीतिनामका।&lt;br&gt;&#xA;ततो गोकुलिका जाता, एकब्बोहारिकापि च॥&lt;br&gt;&#xA;५.&lt;br&gt;&#xA;गोकुलिकेहि पण्णत्ति-वादा बाहुलिकापि च।&lt;br&gt;&#xA;चेतियवादा तेस्वेव, समतासङ्घिका छ ते॥&lt;br&gt;&#xA;६.&lt;br&gt;&#xA;पुनापि थेरवादेहि, महिंसासकभिक्खवो।&lt;br&gt;&#xA;वज्जीपुत्तकभिक्खू च, दुवे जाता इमे खलु॥&lt;br&gt;&#xA;७.&lt;br&gt;&#xA;जाता’थ धम्मुत्तरिया, भद्रयानिकभिक्खवो।&lt;br&gt;&#xA;छन्नागारा सम्मितिया, वज्जीपुत्तियभिक्खूति॥&lt;br&gt;&#xA;८.&lt;br&gt;&#xA;महिंसासकभिक्खूहि, भिक्खू सब्बत्थ वादिनो।&lt;br&gt;&#xA;धम्मगुत्तियभिक्खू च, जाता खलु इमे दुवे॥&lt;br&gt;&#xA;९.&lt;br&gt;&#xA;जाता सब्बत्थिवादीहि, कस्सपिया ततो पन।&lt;br&gt;&#xA;जाता सङ्कन्तिका भिक्खू, सुत्तवादा ततो पन॥&lt;br&gt;&#xA;१०.&lt;br&gt;&#xA;थेरवादेन सह ते, होन्ति द्वादसि’मेपि च।&lt;br&gt;&#xA;पुब्बे वुत्तछवादा च, इति अट्ठारसा खिला॥&lt;br&gt;&#xA;११.&lt;br&gt;&#xA;सत्तरसापि दुतिये, जाता वसस्सते इति।&lt;br&gt;&#xA;अञ्ञाचरियवादा तु, ततो ओरमजायिसुं॥&lt;br&gt;&#xA;१२.&lt;br&gt;&#xA;हेमता राजगिरिया, तथा सिद्धत्थिकापि च।&lt;br&gt;&#xA;पुब्बसेलियभिक्खू च, तथा अपरसेलिया॥&lt;br&gt;&#xA;१३.&lt;br&gt;&#xA;वाजिरिया छ एतेहि, जम्बुदीपम्हि भिन्नका।&lt;br&gt;&#xA;धम्मरुचि च सागलिया, लंकादीपम्हि भिन्नका॥&lt;br&gt;&#xA;आचरियकुलवादकथा निट्ठिता।&lt;/p&gt;</description>
    </item>
    <item>
      <title>०५ छट्ठपरिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/05_ChaTThaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/05_ChaTThaparichCheda/</guid>
      <description>&lt;p&gt;छट्ठपरिच्छेद&lt;/p&gt;&#xA;&lt;h2 id=&#34;वजयगमनम&#34;&gt;विजयागमनम्&lt;/h2&gt;&#xA;&lt;p&gt;१.&lt;br&gt;&#xA;वङ्गेसु वङ्गनगरे, वङ्गराजा अहु पुरे।&lt;br&gt;&#xA;कालिङ्गरञ्‍ञो धीता’सि, महेसी तस्स राजिनो॥&lt;br&gt;&#xA;२.&lt;br&gt;&#xA;सो राजा देविया तस्सा, एकं अलभि धीतरं।&lt;br&gt;&#xA;नेमित्ताब्याकरुं तस्सा, संवासं मगराजिना॥&lt;br&gt;&#xA;३.&lt;br&gt;&#xA;अतीव रूपिनिं आसि, अतीव कामगिद्धिनी।&lt;br&gt;&#xA;देवेन देविया’चापि, लज्‍जाया’सि जगुच्छिता॥&lt;br&gt;&#xA;४.&lt;br&gt;&#xA;एकाकिनी सा निक्खम्म, सेरीचारसुखत्थिनी।&lt;br&gt;&#xA;सत्थेन सह अञ्‍ञाता, अगा मगधगामिना॥&lt;br&gt;&#xA;५.&lt;br&gt;&#xA;लाळरट्ठे अटविया, सीहो सत्थमभिद्धवि।&lt;br&gt;&#xA;अञ्‍ञत्थ सेसा धाविंसु, सीहगतदिसन्तुसा॥&lt;br&gt;&#xA;६.&lt;br&gt;&#xA;गण्हित्वा गोचरं सीहो, गच्छं दिस्वा तमा’रतो।&lt;br&gt;&#xA;रत्तो उपागलालेन्तो, लङ्गुलं पत्तकण्णको॥&lt;br&gt;&#xA;७.&lt;br&gt;&#xA;सा तं दिस्वा सरित्वान, नेमित्तवचनं सुतं।&lt;br&gt;&#xA;अभीता तस्स अङ्गानि, रञ्‍जयन्ति परामसि॥&lt;br&gt;&#xA;८.&lt;br&gt;&#xA;तस्सा फस्सेना’ति रत्तो, पिट्ठिं आरोपिया’सुतं।&lt;br&gt;&#xA;सीहो सकं गुहं नेत्वा, ताय संवासमाचरि॥&lt;br&gt;&#xA;९.&lt;br&gt;&#xA;तेन संवासमन्वाय, कालेन यमके दुवे।&lt;br&gt;&#xA;पुत्तञ्‍च धीतरञ्‍चाति, राजधीता जनेसि सा॥&lt;br&gt;&#xA;१०.&lt;br&gt;&#xA;पुत्तस्स हत्थपादा’सुं, सीहाकारा ततो अका।&lt;br&gt;&#xA;नामेन सीहबाहुं तं, धीतरं सीहसीवलिं॥&lt;br&gt;&#xA;११.&lt;br&gt;&#xA;पुत्तो सोळसवस्सो सो, मातरं पुच्छि संसयं।&lt;br&gt;&#xA;तुवं पिता च नो अम्म, कस्मा विसदिसा इति॥&lt;br&gt;&#xA;१२.&lt;br&gt;&#xA;सा सब्बमब्रवी तस्स, किंनयामा’ति सो’ब्रवि।&lt;br&gt;&#xA;गुहं थकेतितातो ते, पासाणेनाति सा’ब्रवि॥&lt;br&gt;&#xA;१३.&lt;br&gt;&#xA;महागुहाय थकनं, खन्धेना’दाय सो अका।&lt;br&gt;&#xA;एकाहेने’व पञ्‍ञास-योजनानि गतागतं॥&lt;br&gt;&#xA;१४.&lt;br&gt;&#xA;गोचराय गहे सीहे, दक्खिणस्मिञ्हि मातरं।&lt;br&gt;&#xA;वामे कणिट्ठिं कत्वान, तयो सीघं अपक्‍कमी॥&lt;br&gt;&#xA;१५.&lt;br&gt;&#xA;निवासेत्वान साखं ते, पच्‍चन्तं गाममागमुं।&lt;br&gt;&#xA;तत्थासि राजिधीताय, मातुलस्स सुतो तदा॥&lt;br&gt;&#xA;१६.&lt;br&gt;&#xA;सेनापति वङ्गरञ्‍ञो, ठितो पच्‍चन्त गामको।&lt;br&gt;&#xA;निसिन्‍नोवटमूललेसो, कम्मन्तं संविधायकं॥&lt;br&gt;&#xA;१७.&lt;br&gt;&#xA;दिस्वा ते पुच्छिते’वोचुं, अटवी वासिनो मयं।&lt;br&gt;&#xA;इति सो दापयी तेसं, वत्थानि धजिनी पति॥&lt;br&gt;&#xA;१८.&lt;br&gt;&#xA;ताना’हेसुं उळारानि, भत्तं पण्णेसु दापयि।&lt;br&gt;&#xA;सोवण्णभाजनना’सुं, तेसं पुञ्‍ञेन तानि च॥&lt;br&gt;&#xA;१९.&lt;br&gt;&#xA;तेन सो विम्हितो पुच्छि, के तुम्हेति चमूपति।&lt;br&gt;&#xA;तस्स सा जातिगोत्तानि, राजधीता निवेदयि॥&lt;br&gt;&#xA;२०.&lt;br&gt;&#xA;पितुच्छा धीतरं तं सो, आदाय धजिनी पति।&lt;br&gt;&#xA;गन्त्वान वङ्गनगरं, संवासं ताय कप्पयि॥&lt;br&gt;&#xA;२१.&lt;br&gt;&#xA;सीहो सीघं गुहं गन्त्वा, ते अदिस्वा तयो जने।&lt;br&gt;&#xA;अट्टितो पुत्तसोकेन, न च खादि न चा’पिवि॥&lt;br&gt;&#xA;२२.&lt;br&gt;&#xA;दारके ते गवेसन्तो, अगा पच्‍चन्तगामके।&lt;br&gt;&#xA;उब्बासीयति सो सो’व, यंयं गाममुपेति सो॥&lt;br&gt;&#xA;२३.&lt;br&gt;&#xA;पच्‍चन्तवासिनो गन्त्वा, रञ्‍ञो तं पटिवेदयुं।&lt;br&gt;&#xA;सीहो पिळेति ते रट्ठं, तं देव पटिसेधय॥&lt;br&gt;&#xA;२४.&lt;br&gt;&#xA;अलकं निसेधकं तस्स, हत्थिक्खन्धगतं पुरे।&lt;br&gt;&#xA;आदेतु सीहदायीति, सहस्सं सो पचारयि॥&lt;br&gt;&#xA;२५.&lt;br&gt;&#xA;तथेव द्वेसहस्सानि, तीणिचा’पि नरिस्सरो।&lt;br&gt;&#xA;द्वीसु वारेसु वारेसि, माता सीहभुजं हितं॥&lt;br&gt;&#xA;२६.&lt;br&gt;&#xA;अग्गहि ततिये वारे, सीहबाहु अपुच्छिय।&lt;br&gt;&#xA;मातरं तिसहस्सं तं, घातेतुं पितरं सकं॥&lt;br&gt;&#xA;२७.&lt;br&gt;&#xA;रञ्‍ञो कुमारं दस्सेसुं, तं राजा इध मब्रवि।&lt;br&gt;&#xA;गहितो यदि सीहो ते, दम्मि रट्ठं तदेव ते॥&lt;br&gt;&#xA;२८.&lt;br&gt;&#xA;सो तं गन्त्वा गुहाद्वारं, सीहं दिस्वाव आरका।&lt;br&gt;&#xA;एन्तं पुत्तसिनेहेन, विज्झितुं तं सरं खिपि॥&lt;br&gt;&#xA;२९.&lt;br&gt;&#xA;सरो नळातमाहच्‍च, मेत्तचित्तेन थस्स तु।&lt;br&gt;&#xA;कुमारपादमूले’व, निवत्तो पति भूमियं॥&lt;br&gt;&#xA;३०.&lt;br&gt;&#xA;तथा’सि याव ततियं, ततो कुज्झिमिगामिपो।&lt;br&gt;&#xA;ततो खित्तो सरोतस्स, कायं निब्बिज्‍ज निक्खमि॥&lt;br&gt;&#xA;३१.&lt;br&gt;&#xA;सकेसरं सीहसीसं, आदाय सपुरं अगा।&lt;br&gt;&#xA;मतस्स वङ्गराजस्स, सत्ताहानि तदा अहु॥&lt;br&gt;&#xA;३२.&lt;br&gt;&#xA;रञ्‍ञो अपुत्तकत्ता च, पतीता चस्स कम्मुना।&lt;br&gt;&#xA;सुत्वा च रञ्‍ञो नत्तुत्तं, सञ्‍जानित्वा च मातरं॥&lt;br&gt;&#xA;३३.&lt;br&gt;&#xA;अमच्‍चा सन्‍निपतिता, अखिला एकमानसा।&lt;br&gt;&#xA;सीहबाहु कुमारस्स, राजा होहीति अब्रवुं॥&lt;br&gt;&#xA;३४.&lt;br&gt;&#xA;सो रज्‍जं सम्पटिच्छित्वा, दत्वा मातु पतिस्स तं।&lt;br&gt;&#xA;सीहसीवलिमादाय, जातभूमिं गतो सयं॥&lt;br&gt;&#xA;३५.&lt;br&gt;&#xA;नगरं तत्थ मापेसि, अहु सीहपुरन्ति तं।&lt;br&gt;&#xA;अरञ्‍ञे योजनसते, गामे चापि निवेसयि॥&lt;br&gt;&#xA;३६.&lt;br&gt;&#xA;लाळरट्ठे पुरे तस्मिं, सीहबाहुनराधिपो।&lt;br&gt;&#xA;रज्‍जं कारेसि कत्वान, महेसिं सीहसीवलिं॥&lt;br&gt;&#xA;३७.&lt;br&gt;&#xA;महेसी सोळसक्खत्तुं, यमके च दुवे दुवे।&lt;br&gt;&#xA;पुत्ते जनयि कालेसा, विजयो नाम जेट्ठको॥&lt;br&gt;&#xA;३८.&lt;br&gt;&#xA;सुमित्तो नाम दुतियो, सब्बे द्वत्तिंस पुत्तका।&lt;br&gt;&#xA;कालेन विजयं राजा, उपरज्‍जे’भि सेचयि॥&lt;br&gt;&#xA;३९.&lt;br&gt;&#xA;विजयो विसमाचारो, आसि तम्परिसापि च।&lt;br&gt;&#xA;साहसानि अनेकानि, दुस्सहानि करिंसुते॥&lt;br&gt;&#xA;४०.&lt;br&gt;&#xA;कुद्धो महाजनो रञ्‍ञो, तमत्थं पटिवेदयि।&lt;br&gt;&#xA;राजा ते सञ्‍ञपेत्वान, पुत्तं ओवदि साधुकं॥&lt;br&gt;&#xA;४१.&lt;br&gt;&#xA;सब्बं तथेव दुतियं, अहोसि ततियं पन।&lt;br&gt;&#xA;कुद्धो महाजनो आह, पुत्तं घातेहि ते इति॥&lt;br&gt;&#xA;४२.&lt;br&gt;&#xA;राजा’थविजयं तञ्‍च, परिवारञ्‍च तस्स तं।&lt;br&gt;&#xA;सत्तसतानि पुरिसे, कारेत्वा अद्धमुण्णके॥&lt;br&gt;&#xA;४३.&lt;br&gt;&#xA;नावाय पक्खिपापेत्वा, विस्सज्‍जापेसि सागरे।&lt;br&gt;&#xA;तथा तेसं भरियायो, तथेव च कुमारके॥&lt;br&gt;&#xA;४४.&lt;br&gt;&#xA;विसुं विसुं ते विस्सट्ठा, पुरिसित्थिकुमारका।&lt;br&gt;&#xA;विसुं विसुं दीपकस्मिं, ओक्‍कमिंसु वसिंसु च॥&lt;br&gt;&#xA;४५.&lt;br&gt;&#xA;नग्गदीपोति ञायित्थ, कुमारोक्‍कन्तदीपको।&lt;br&gt;&#xA;भरियोक्‍कन्तदीपो तु, महिन्ददीपको इति॥&lt;br&gt;&#xA;४६.&lt;br&gt;&#xA;सुप्पारके पट्टनम्हि, विजयो पन ओक्‍कमि।&lt;br&gt;&#xA;परिसा साहसेने’त्थ, भीतो नावं पुना’रुहि॥&lt;br&gt;&#xA;४७.&lt;br&gt;&#xA;लंकायं विजयसनामको कुमारो।&lt;br&gt;&#xA;ओतिण्णो थिरमति तम्बपण्णिदीपे।&lt;br&gt;&#xA;सालानं यमकगुणानमन्तरस्मिं।&lt;br&gt;&#xA;निब्बातुं सयितदिने तथागतस्स॥&lt;br&gt;&#xA;सुजनपसादसंवे गत्थायकते महावंसे&lt;br&gt;&#xA;विजयागमनंनाम&lt;br&gt;&#xA;छट्ठापरिच्छेदो।&lt;/p&gt;</description>
    </item>
    <item>
      <title>०६ सत्तम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/06_sattama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/06_sattama_parichCheda/</guid>
      <description>&lt;p&gt;सत्तम परिच्छेद&lt;/p&gt;&#xA;&lt;h2 id=&#34;वजयभसक&#34;&gt;विजयाभिसेको&lt;/h2&gt;&#xA;&lt;p&gt;१.&lt;br&gt;&#xA;सब्बलोकहीतं कत्वा, पत्वा सन्तिकरं पदं।&lt;br&gt;&#xA;परिनिब्बानमञ्‍चम्हि, निपन्‍नो लोकनायको॥&lt;br&gt;&#xA;२.&lt;br&gt;&#xA;देवतासन्‍निपातम्हि, महन्तम्हि महामुनि।&lt;br&gt;&#xA;सक्‍क तत्रसमीपट्ठं, अवोच वदतं वरो॥&lt;br&gt;&#xA;३.&lt;br&gt;&#xA;विजयो लाळाविसया, सीहबाहुनरिन्दजो।&lt;br&gt;&#xA;एसलङ्काधनुपत्तो, सत्तभच्‍चसतानुगो॥&lt;br&gt;&#xA;४.&lt;br&gt;&#xA;पतिट्ठहिस्सति देविन्दं, लंकायं मम सासनं।&lt;br&gt;&#xA;तस्मा सपरिवारं तं, रक्खलंकञ्‍च साधुकं॥&lt;br&gt;&#xA;५.&lt;br&gt;&#xA;तथागतस्स देविन्दो, वचो सुत्वाव सादरो।&lt;br&gt;&#xA;देवस्सुप्पलवण्णस्स, लंकारक्खं समप्पयि॥&lt;br&gt;&#xA;६.&lt;br&gt;&#xA;सक्‍केन वुत्तमत्तोसो, लङ्कामागम्मसज्‍जुकं।&lt;br&gt;&#xA;परिब्बाजक वेसेन, रुक्खमूल मूपविसिं॥&lt;br&gt;&#xA;७.&lt;br&gt;&#xA;विजयसम्मुखा सब्बे,&lt;br&gt;&#xA;तं उपच्‍च अपुच्छिसुं।&lt;br&gt;&#xA;अयं भो कोनु दीपोती,&lt;br&gt;&#xA;लंकादीपोति सो ब्रवि॥&lt;br&gt;&#xA;८.&lt;br&gt;&#xA;न सन्ति मनुजा हेत्थ, न च हेस्सति वो भयं।&lt;br&gt;&#xA;इति वत्वा कुण्डीकाय, ते जलेन निसिञ्‍चिय॥&lt;br&gt;&#xA;९.&lt;br&gt;&#xA;सुत्तञ्‍च तेसं हत्थेसु, लगेत्वानभसा’गमा।&lt;br&gt;&#xA;दस्सेसि सोणिरूपेन, परिवारिकयक्खिनी॥&lt;br&gt;&#xA;१०.&lt;br&gt;&#xA;एको तं वारियन्तोपि, राजपुत्तेन अन्वगा।&lt;br&gt;&#xA;गामम्हि विज्‍जमानम्हि, भवन्ति सुनखा इति॥&lt;br&gt;&#xA;११.&lt;br&gt;&#xA;तस्सा च सामीनी तत्थ, कुवेणीनाम यक्खिनी।&lt;br&gt;&#xA;निसीदि रुक्खमूलम्हि, कन्तन्ति तापसी विय॥&lt;br&gt;&#xA;१२.&lt;br&gt;&#xA;दिस्वान सो पोक्खरणी, निसिन्‍नं तञ्‍च तापसिं।&lt;br&gt;&#xA;तत्थ न्हात्वा पिवित्वा च, आदाय च मुलालियो॥&lt;br&gt;&#xA;१३.&lt;br&gt;&#xA;वारिञ्‍च पोक्खरेहेव, वुट्ठासि सातमब्रवि।&lt;br&gt;&#xA;भक्खो’सि मम तिट्ठाति, अट्ठा बद्धो वसो नरो॥&lt;br&gt;&#xA;१४.&lt;br&gt;&#xA;परित्तसुत्त तेजेन, भक्खितुं सा न सक्‍कुणी।&lt;br&gt;&#xA;याचियन्तोपि तं सुत्तं, ना’दायक्खिनिया नरो॥&lt;br&gt;&#xA;१५.&lt;br&gt;&#xA;तं गहेत्वा सुरुङ्गायं, रुदन्तं यक्खिनी खिपि।&lt;br&gt;&#xA;एवं एकेकसो तत्थ, खिपी सत्तसतानिपि॥&lt;br&gt;&#xA;१६.&lt;br&gt;&#xA;अनायन्तेसु सब्बेसु, विजयो भयसंकितो।&lt;br&gt;&#xA;नन्तपञ्‍चायुधो गन्त्वा, दिस्वा पोक्खरणिं सुभं॥&lt;br&gt;&#xA;१७.&lt;br&gt;&#xA;अपस्स मुत्तिण्णपदं, पस्सं तञ्‍चेव तापसिं।&lt;br&gt;&#xA;‘‘इमाय खलु भच्‍चा मे, गहितानु’’ति चिन्तिय॥&lt;br&gt;&#xA;१८.&lt;br&gt;&#xA;किं न पस्ससि भच्‍चे मे,&lt;br&gt;&#xA;होति त्वं इति आहतं।&lt;br&gt;&#xA;‘‘किं राजपुत्त भच्‍चेहि,&lt;br&gt;&#xA;पिव नहाया’’ति आहसा॥&lt;br&gt;&#xA;१९.&lt;br&gt;&#xA;यक्खिनी ताव जानाति, मम जातिन्ति निच्छितो।&lt;br&gt;&#xA;सङ्घं सनामं सावेत्वा, धनुं सन्धायु’ पागतो॥&lt;br&gt;&#xA;२०.&lt;br&gt;&#xA;यक्खिं आदाय गीवाय, नारा च वलयेन सो।&lt;br&gt;&#xA;वामहत्थेन केसेसु, गहेत्वा दक्खिणे न तु॥&lt;br&gt;&#xA;२१.&lt;br&gt;&#xA;उक्खिपित्वा असिंआह, ‘‘भच्‍चे मे देहि दासितं।&lt;br&gt;&#xA;मारेमी’’ति भयट्टासा, जीवितं याचि यक्खिनी॥&lt;br&gt;&#xA;२२.&lt;br&gt;&#xA;जीवितं देहि मे सामि, रज्‍जं दज्‍जामि ते अहं।&lt;br&gt;&#xA;करिस्समि’त्ति किच्‍चञ्‍च, किच्‍चं अञ्‍ञं यथिच्छितं॥&lt;br&gt;&#xA;२३.&lt;br&gt;&#xA;अदुब्भात्थाय सपथं, सो तं यक्खिं अकारयि।&lt;br&gt;&#xA;‘‘आनेहि भच्‍चे सीघ’’न्ति, वुत्तमत्ताव सा’नयि॥&lt;br&gt;&#xA;२४.&lt;br&gt;&#xA;‘‘इमे जाता’’ति वुत्तासा,&lt;br&gt;&#xA;तण्डुलादिं विनिद्दिसि।&lt;br&gt;&#xA;भक्खितानं वाणिजानं,&lt;br&gt;&#xA;नावट्ठं विविखं बहुं॥&lt;br&gt;&#xA;२५.&lt;br&gt;&#xA;भच्‍चा ते साधयित्वान, भत्तानि ब्यञ्‍जनानिच।&lt;br&gt;&#xA;राजा पुत्तं भोजयित्वा, सब्बेचापि अभुञ्‍जिसुं॥&lt;br&gt;&#xA;२६.&lt;br&gt;&#xA;दापितं विजयेन’ग्गं, यक्खी भुञ्‍जिय पीणिता।&lt;br&gt;&#xA;सोळसवस्सिकं रूपं, मापयित्वा मनोहरं॥&lt;br&gt;&#xA;२७.&lt;br&gt;&#xA;राजपुत्त मुपगञ्छि, सब्बाभरणभूसिता।&lt;br&gt;&#xA;मापेसि रुक्खमूलस्मिं, सयनञ्‍च महारहं॥&lt;br&gt;&#xA;२८.&lt;br&gt;&#xA;साणिया सुपरिक्खित्तं, वितानसमलङ्कतं।&lt;br&gt;&#xA;तं दिस्वा राजतनयो, पेक्खं अत्थमनागतं॥&lt;br&gt;&#xA;२९.&lt;br&gt;&#xA;कत्वान तायनावायं, निपज्‍ज सयने सुखं।&lt;br&gt;&#xA;साणी परिक्खिपित्वान, सब्बे भच्‍चा निपज्‍जिसुं॥&lt;br&gt;&#xA;३०.&lt;br&gt;&#xA;रत्तिं तूरियसद्दञ्‍च, सुत्वा गीतरवञ्‍च सो।&lt;br&gt;&#xA;अपुच्छि सहसेमानं, किं सद्दो इति यक्खिनिं॥&lt;br&gt;&#xA;३१.&lt;br&gt;&#xA;रज्‍जञ्‍च सामिनो देय्यं, सब्बे यक्खे च घातिय।&lt;br&gt;&#xA;मनुस्सा वासकरणा, यक्खा मं घातयन्तिहि॥&lt;br&gt;&#xA;३२.&lt;br&gt;&#xA;इति चिन्तिय यक्खी सा, अब्रवि राजनन्दनं।&lt;br&gt;&#xA;सीरीसवत्थुना मेतं, सामि यक्खपुरं इध॥&lt;br&gt;&#xA;३३.&lt;br&gt;&#xA;तत्थ जेट्ठस्स यक्खस्स, लंकानगरवासिनी।&lt;br&gt;&#xA;कुमारिका इधा’नीता, तस्सा माता च आगता॥&lt;br&gt;&#xA;३४.&lt;br&gt;&#xA;आवाह मङ्गले तत्थ, इधापि उस्सवे महा।&lt;br&gt;&#xA;वत्तते तत्थ सद्दोयं, महाहेस समागमो॥&lt;br&gt;&#xA;३५.&lt;br&gt;&#xA;अज्‍जेव यक्खे घातेहि,&lt;br&gt;&#xA;न हि सक्खा इतो परं।&lt;br&gt;&#xA;सो आहा’दिस्स मानेते,&lt;br&gt;&#xA;घातेस्सामि कथं अहं॥&lt;br&gt;&#xA;३६.&lt;br&gt;&#xA;यत्थ सद्दं करिस्साम, तेन सद्देन घातय।&lt;br&gt;&#xA;आयुधं मे’नुभावेन, तेसं काये पतिस्सति॥&lt;br&gt;&#xA;३७.&lt;br&gt;&#xA;तस्सा सुत्वा तथा कत्वा, सब्बे यक्खे अघातयि।&lt;br&gt;&#xA;सयम्पि लद्धविजयो, यक्खराज पसाधनं॥&lt;br&gt;&#xA;३८.&lt;br&gt;&#xA;पसाधनेहि सेसेहि, तंतं भच्‍चं पसाधयि।&lt;br&gt;&#xA;कतिपहं वसित्वे’त्थ, तम्बपण्णिमुपागमि॥&lt;br&gt;&#xA;३९.&lt;br&gt;&#xA;मापयित्वा तम्पपण्णि-नगरं विजयो तहिं।&lt;br&gt;&#xA;वसी यक्खिनिया सद्धिं, अमच्‍च परिवारितो॥&lt;br&gt;&#xA;४०.&lt;br&gt;&#xA;नावाय भूमिमोतिण्णा, विजयपमुखा तदा।&lt;br&gt;&#xA;किलन्ता पाणिनाभूमिं, आलम्बिय निसीदिसुं॥&lt;br&gt;&#xA;४१.&lt;br&gt;&#xA;तम्बभूमिरजोफुट्ठो, तम्बोपाणि यतो अहुं।&lt;br&gt;&#xA;सो देसोचेव दीपो च, तेन तन्‍नामको अहु॥&lt;br&gt;&#xA;४२.&lt;br&gt;&#xA;सीहबाहु नरिन्दो सो, सीहमादिन्‍नवा इति।&lt;br&gt;&#xA;सीहळो तेन सम्बन्धा, एते सब्बेपि सीहळा॥&lt;br&gt;&#xA;४३.&lt;br&gt;&#xA;तत्थ तत्थ च गामे ते, तस्सा’मच्‍चा निवेसयुं।&lt;br&gt;&#xA;अनुराधगामं तन्‍नामो, कदम्ब नदीयन्तिके॥&lt;br&gt;&#xA;४४.&lt;br&gt;&#xA;गम्भीरनदीया तीरे, उपतिस्सो पुरोहितो।&lt;br&gt;&#xA;उपतिस्सगामं मापेसि, अनुराधस्स उत्तरे॥&lt;br&gt;&#xA;४५.&lt;br&gt;&#xA;अञ्‍ञे तयो अमच्‍चा ते, मापयिंसु विसुं विसुं।&lt;br&gt;&#xA;उज्‍जेनिं उरुवेलञ्‍च, विजितं नगरं तथा॥&lt;br&gt;&#xA;४६.&lt;br&gt;&#xA;निवासेत्वा जनपदं, सब्बे’मच्‍चा समच्‍चतं।&lt;br&gt;&#xA;अवोचुं राजतनया, सामि रज्‍जेभिसेचय॥&lt;br&gt;&#xA;४७.&lt;br&gt;&#xA;इति वुत्तो राजपुत्तो, न इच्छि अभिसेचनं।&lt;br&gt;&#xA;विना खत्तियकञ्‍ञाय, अभिसेकं महेसिया॥&lt;br&gt;&#xA;४८.&lt;br&gt;&#xA;अथामच्‍चा सामिनो हे, अभिसेक कता दरा।&lt;br&gt;&#xA;दुक्‍करेसुपि किच्‍चेसु, तदत्थभिरुता तिगा॥&lt;br&gt;&#xA;४९.&lt;br&gt;&#xA;पण्णाकारे महासारे, मणिमुत्तादिके बहू।&lt;br&gt;&#xA;गाहापयित्वा पाहेसुं, दक्खिणं मधुरं पुरं॥&lt;br&gt;&#xA;५०.&lt;br&gt;&#xA;पण्डुराजस्स धीतत्थं, सामिनो सामिभत्तिनो।&lt;br&gt;&#xA;अञ्‍ञेसं चापि धीतत्थं, अमच्‍चानं जनस्स च॥&lt;br&gt;&#xA;५१.&lt;br&gt;&#xA;सीघं नावाय गन्त्वान, दूता ते मधुरं पुरं।&lt;br&gt;&#xA;पण्णाकारे च लेखञ्‍च, तस्स रञ्‍ञो अदस्सयुं॥&lt;br&gt;&#xA;५२.&lt;br&gt;&#xA;ततो राजाअमच्‍चेहि, मन्तयित्वा सधीतरं।&lt;br&gt;&#xA;पाहेतुकामो’मच्‍चानं, अञ्‍ञेसं चापि धीतरो॥&lt;br&gt;&#xA;५३.&lt;br&gt;&#xA;लद्धा ऊनसतं कञ्‍ञा, अथभेरिं चरापयि।&lt;br&gt;&#xA;लंकाय धीतुगमनं, इच्छमाना नरा इध॥&lt;br&gt;&#xA;५४.&lt;br&gt;&#xA;निवासयित्वा दिगुणं, घरद्वारेसु धीतरो।&lt;br&gt;&#xA;ठपेन्तु तेन लिङ्गेन, आदीयिस्सामिता इति॥&lt;br&gt;&#xA;५५.&lt;br&gt;&#xA;एवं लद्धा बहूकञ्‍ञा, तप्पयित्वान तं कुलं।&lt;br&gt;&#xA;सम्पन्‍नसब्बालङ्कारं, धीतरं सम्पटिच्छदं॥&lt;br&gt;&#xA;५६.&lt;br&gt;&#xA;सब्बा ता लद्धसक्‍कारा, कञ्‍ञायो च यथारहं।&lt;br&gt;&#xA;राजारहे च हत्थस्स-रथपेस्सिय कारके॥&lt;br&gt;&#xA;५७.&lt;br&gt;&#xA;अट्ठारसन्‍नं सेणीनं, सहस्सञ्‍च कुलानि सो।&lt;br&gt;&#xA;लेखं दत्वान पेसेसि, विजयस्स जिता’रिनो॥&lt;br&gt;&#xA;५८.&lt;br&gt;&#xA;सब्बोसो’तरी नावाहि, महातित्थे महाजनो।&lt;br&gt;&#xA;तेनेव पट्टनं तञ्हि, महातित्थंति वुच्‍चति॥&lt;br&gt;&#xA;५९.&lt;br&gt;&#xA;विजयस्स सुतोधीता, तस्सा यक्खिनिया अहु।&lt;br&gt;&#xA;राजकञ्‍ञागमं सुत्वा, विजयो आह यक्खिनिं॥&lt;br&gt;&#xA;६०.&lt;br&gt;&#xA;‘‘गच्छ दानि तुवं भोति, ठपेत्वा पुत्तके दुवे।&lt;br&gt;&#xA;मनुस्सा अमनुस्सेहि, भायिन्तीहि सदा’’ इति॥&lt;br&gt;&#xA;६१.&lt;br&gt;&#xA;सुत्वा तं यक्खभयतो, भीतं तं आह यक्खिनिं।&lt;br&gt;&#xA;मा चिन्तयि साहस्सेन, दापयिस्सामि ते बलिं॥&lt;br&gt;&#xA;६२.&lt;br&gt;&#xA;पुनप्पुनं तं याचित्वा, उभो आदाय पुत्तके।&lt;br&gt;&#xA;भीतापि सा अगतिया, लंकापुरमुपागमि॥&lt;br&gt;&#xA;६३.&lt;br&gt;&#xA;पुत्ते बिहि निसीदेत्वा, सयं पाविसि तं पुरं।&lt;br&gt;&#xA;सञ्‍जानित्वान तं यक्खिं, भीता चोरीति सञ्‍ञितो॥&lt;br&gt;&#xA;६४.&lt;br&gt;&#xA;संखुभिंसु पुरे यक्खा, एको साहसिको पन।&lt;br&gt;&#xA;एकपाणिप्पहारेन, विलयं नयि यक्खिनिं॥&lt;br&gt;&#xA;६५.&lt;br&gt;&#xA;तस्सातु मातुलो यक्खो, निक्खम्म नगरा बहि।&lt;br&gt;&#xA;दिस्वा ते दारके पुच्छि, तुम्हे कस्स सुता इति॥&lt;br&gt;&#xA;६६.&lt;br&gt;&#xA;कुवेणिया’ति सुत्वा’ह, माता वो मारिता इध।&lt;br&gt;&#xA;तुम्हेपि दिस्वा मारेय्युं, पलायथ लहुं इति॥&lt;br&gt;&#xA;६७.&lt;br&gt;&#xA;आगुं सुमनकूटं ते, पलायित्वा ततो लहुं।&lt;br&gt;&#xA;वासं कप्पेसि जेट्ठो सो, वुद्धो ताय कणिट्ठिया॥&lt;br&gt;&#xA;६८.&lt;br&gt;&#xA;पुत्तधीताहि वड्ढित्वा, राजानुञ्‍ञाय ते वसुं।&lt;br&gt;&#xA;तत्थेव मलये एसो, पुलिन्दानञ्हि सम्भवो॥&lt;br&gt;&#xA;६९.&lt;br&gt;&#xA;पण्डुराजस्स दूता ते, पण्णाकारं समप्पयुं।&lt;br&gt;&#xA;विजयस्स कुमारस्स, राजाधिकारिका च ता॥&lt;br&gt;&#xA;७०.&lt;br&gt;&#xA;कत्वा सक्‍कारसम्मानं, दूतानं विजयो पन।&lt;br&gt;&#xA;अदा याथारहं कञ्‍ञा, अमच्‍चानं जनस्स च॥&lt;br&gt;&#xA;७१.&lt;br&gt;&#xA;यथा विधि च विजयं, सब्बे मच्‍चासमागता।&lt;br&gt;&#xA;रज्‍जेसमभिसिञ्‍चिंसु, करिंसुच महाछणं॥&lt;br&gt;&#xA;७२.&lt;br&gt;&#xA;ततो सो विजयो राजा, पण्डुराजस्स धीतरं।&lt;br&gt;&#xA;महता परिहारेन, महेसित्ते’भिसेचयि॥&lt;br&gt;&#xA;७३.&lt;br&gt;&#xA;धनान’दा अमच्‍चानं, अदासि ससुरस्सतु।&lt;br&gt;&#xA;अनुवस्सं सङ्खमुत्तं, सतसहस्स द्वयारहं॥&lt;br&gt;&#xA;७४.&lt;br&gt;&#xA;हित्वा पुब्बाचरितं विसमं समेन।&lt;br&gt;&#xA;धम्मेन लंकमखिलं अनुसासमानो।&lt;br&gt;&#xA;सो तमपण्णिनगरे विजयो नरिन्दो।&lt;br&gt;&#xA;रज्‍जं अकारयि समा खलु अट्ठतिंसा’ति॥&lt;br&gt;&#xA;सुजनपसादसंवे गत्थाय कते महावंसे&lt;br&gt;&#xA;विजयाभिसेको नाम&lt;br&gt;&#xA;सत्तमो परिच्छेदो।&lt;/p&gt;</description>
    </item>
    <item>
      <title>०७ अट्ठम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/07_aTThama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/07_aTThama_parichCheda/</guid>
      <description>&lt;p&gt;अट्ठम परिच्छेद&lt;/p&gt;&#xA;&lt;h2 id=&#34;पणडवसदवभसक&#34;&gt;पण्डुवासुदेवाभिसेको&lt;/h2&gt;&#xA;&lt;p&gt;१.&lt;br&gt;&#xA;विजयो सो महाराजा, वस्से अन्तिमके ठितो।&lt;br&gt;&#xA;इति चिन्तयि ‘‘वुद्धो’हं, न च विज्‍जति मे सुतो॥&lt;br&gt;&#xA;२.&lt;br&gt;&#xA;किच्छेन वासितं रट्ठं, नस्सेय्य मम अच्‍चये।&lt;br&gt;&#xA;आणापेय्यं रज्‍जहेतु-सुमित्तं भातरं मम॥&lt;br&gt;&#xA;३.&lt;br&gt;&#xA;अथा’मच्‍चेहि मन्तेत्वा, लेखं तत्थ विसज्‍जयि।&lt;br&gt;&#xA;लेखं दत्वान विजयो, न चिरेन दिवङ्गतो॥&lt;br&gt;&#xA;४.&lt;br&gt;&#xA;तस्मिं मते अमच्‍चा ते, पेक्खन्ता खत्तियागमं।&lt;br&gt;&#xA;उपतिस्सगामे ठत्वान, रट्ठं समुनुसासिसुं॥&lt;br&gt;&#xA;५.&lt;br&gt;&#xA;मते विजयराजम्हि, खत्तियागमना पुरा।&lt;br&gt;&#xA;एकं वस्सं अयं लंका-दीपो आसि अराजको॥&lt;br&gt;&#xA;६.&lt;br&gt;&#xA;तस्मिं सीहपुरे तस्स, सीहबाहुस्स राजिनो।&lt;br&gt;&#xA;अच्‍चयेन सुमित्तो सो, राजा तस्स सुतो अहु॥&lt;br&gt;&#xA;७.&lt;br&gt;&#xA;तस्स पुत्ता तयो आसुं, मद्दराजस्स धीतुया।&lt;br&gt;&#xA;दूता सीहपुरं गन्त्वा, रञ्‍ञो लेखं अदंसु ते॥&lt;br&gt;&#xA;८.&lt;br&gt;&#xA;लेखं सुत्वान सो राजा, पुत्ते आमन्तयी तयो।&lt;br&gt;&#xA;अहं महल्‍लको ताता, एको तुम्हेसु गच्छतु॥&lt;br&gt;&#xA;९.&lt;br&gt;&#xA;लंकं नेकगुणं कन्तं, मम भातुस्स सन्तकं।&lt;br&gt;&#xA;तस्स’च्‍च येन तत्थेव, रज्‍जं कारेतु सोभनं॥&lt;br&gt;&#xA;१०.&lt;br&gt;&#xA;कणिट्ठको पण्डुवासु-देवो राजकुमारको।&lt;br&gt;&#xA;‘‘गमिस्सामीति चिन्तेत्वा, ञत्वा सोत्थि गतम्पि च॥&lt;br&gt;&#xA;११.&lt;br&gt;&#xA;पितरा समनुञ्‍ञातो, द्वत्तिंसामच्‍च दारके।&lt;br&gt;&#xA;आदाय आरुही नावं, परिब्बाजकलिङ्गवा॥&lt;br&gt;&#xA;१२.&lt;br&gt;&#xA;महाकन्दरनज्‍जा ते, मुखद्वारम्हि ओतरं।&lt;br&gt;&#xA;ते परिब्बाजके दिस्वा, जनो सक्‍करि साधुकं॥&lt;br&gt;&#xA;१३.&lt;br&gt;&#xA;पुच्छित्वा नगरं एत्थ, उपयन्तं कमेन ते।&lt;br&gt;&#xA;उपतिस्स गामं सम्पत्ता, देवता परिपालिता॥&lt;br&gt;&#xA;१४.&lt;br&gt;&#xA;अमच्‍चा’नुमतो’मच्‍चो, पुच्छि नेमित्तका तहिं।&lt;br&gt;&#xA;खत्तिया’गमनं तस्स, सो ब्याकासि परंपि च॥&lt;br&gt;&#xA;१५.&lt;br&gt;&#xA;सत्तमे दीवसेयेव, आगमिस्सति खत्तियो।&lt;br&gt;&#xA;बुद्धसासन मेतस्स, वंसजो’व ठपेस्सति॥&lt;br&gt;&#xA;१६.&lt;br&gt;&#xA;सत्तमे दिवसेयेव, ते परिब्बाजके तहिं।&lt;br&gt;&#xA;पत्ते दिस्वान पुच्छित्वा, अमच्‍चा ते विजानिय॥&lt;br&gt;&#xA;१७.&lt;br&gt;&#xA;तं पण्णुवासुदेवं ते, लंकारज्‍जेन अप्पयुं।&lt;br&gt;&#xA;महेसिया अभावासो, न ताव अभिसेचयि॥&lt;br&gt;&#xA;१८.&lt;br&gt;&#xA;अमितोदनसक्‍कस्स, पण्डुसक्‍को सुतो अहु।&lt;br&gt;&#xA;ञत्वा विनासं सक्यानं, सो आदाय सकं जनं॥&lt;br&gt;&#xA;१९.&lt;br&gt;&#xA;गन्त्वा अञ्‍ञापदेसेन, गङ्गापारं तहिं पुरं।&lt;br&gt;&#xA;मापेत्वा तत्थ कारेसि, रज्‍जं तस्स सुते लभि॥&lt;br&gt;&#xA;२०.&lt;br&gt;&#xA;धीता कणिट्ठिता आसि, भद्दकच्‍चान नामिका।&lt;br&gt;&#xA;सब्बलक्खणसम्पन्‍ना, सुरूपा अभिपत्थिता॥&lt;br&gt;&#xA;२१.&lt;br&gt;&#xA;तदत्थं सत्तराजानो, पण्णाकारे महारहे।&lt;br&gt;&#xA;पेसेसुं राजिनो तस्स, भीतो राजूहि सो पन॥&lt;br&gt;&#xA;२२.&lt;br&gt;&#xA;ञत्वान सोत्थिगमनं, अभिसेकफलम्पि च।&lt;br&gt;&#xA;सहद्वत्तिंस इत्थीहि, नावं आरोपिया’सुतं॥&lt;br&gt;&#xA;२३.&lt;br&gt;&#xA;गङ्गाय खिपि गण्हातु, पहु मे धीतरं इति।&lt;br&gt;&#xA;गहेतुं ते न सक्खिंसु, नावासापन सीघगा॥&lt;br&gt;&#xA;२४.&lt;br&gt;&#xA;दुतिये दिवसेयेव, गोणागामक पट्टनं।&lt;br&gt;&#xA;पत्तापब्बजिता कारा, सब्बा ता तत्थ ओतरुं॥&lt;br&gt;&#xA;२५.&lt;br&gt;&#xA;पुच्छित्वा नगरं एत्थ, ता कमेनोपयन्तियो।&lt;br&gt;&#xA;उपतिस्सगामं सम्पत्ता, देवता परिपालिता॥&lt;br&gt;&#xA;२६.&lt;br&gt;&#xA;नेमित्तकस्स वचनं, सुत्वा तत्था’गता तु ता।&lt;br&gt;&#xA;दिस्वा अमच्‍चो पुच्छित्वा, ञत्वा रञ्‍ञो समप्पयि॥&lt;br&gt;&#xA;२७.&lt;br&gt;&#xA;तं पण्डुवासुदेवं ते, अमच्‍चा सुद्धबुद्धिनो।&lt;br&gt;&#xA;रज्‍जे समभिसिञ्‍चिंसु, पुण्णसब्बमनोरथं॥&lt;br&gt;&#xA;२८.&lt;br&gt;&#xA;सुभद्दकच्‍चान मनोमरूपिनिं।&lt;br&gt;&#xA;महेसीभावे अभिसिञ्‍चिय’त्तनो।&lt;br&gt;&#xA;सहगता ताय पदासि अत्तना।&lt;br&gt;&#xA;सहागतानं वसि भूमिपो सुखन्ती॥&lt;br&gt;&#xA;सुजनप्पसाद संवेगत्थाय कते महावंसे&lt;br&gt;&#xA;पण्डुवासुदेवाभिसेको नाम&lt;br&gt;&#xA;अट्ठमो परिच्छेदो।&lt;/p&gt;</description>
    </item>
    <item>
      <title>०८ नवम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/08_navama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/08_navama_parichCheda/</guid>
      <description>&lt;p&gt;नवम परिच्छेद&lt;/p&gt;&#xA;&lt;h2 id=&#34;अभयभसक&#34;&gt;अभयाभिसेको&lt;/h2&gt;&#xA;&lt;p&gt;१.&lt;br&gt;&#xA;महेसी जनयी पुत्ते, दस एकञ्‍च धीतरं।&lt;br&gt;&#xA;सब्बजेट्ठो’भयो नाम, चित्तानाम कनिट्ठिका॥&lt;br&gt;&#xA;२.&lt;br&gt;&#xA;पस्सित्वा तं वियाकंसु, ब्राह्मणा मन्तपारगा।&lt;br&gt;&#xA;‘‘रज्‍जहेतु सुतो अस्सा, घातयिस्सति मातुले’’॥&lt;br&gt;&#xA;३.&lt;br&gt;&#xA;घातेस्सामि कनिट्ठिन्ति, निच्छिते भातरा’भयो।&lt;br&gt;&#xA;वारेसि काले वासेसुं, गेहं तं एकथुणिके॥&lt;br&gt;&#xA;४.&lt;br&gt;&#xA;रञ्‍ञो च सिरिगब्भेन, तस्स द्वारमकारयुं।&lt;br&gt;&#xA;अन्तो ठपेसुं एकञ्‍च, दासिं नरसतं बहि॥&lt;br&gt;&#xA;५.&lt;br&gt;&#xA;रूपेनु’म्मादयी नरे, दिट्ठमत्ताव सायतो।&lt;br&gt;&#xA;ततो उम्मादचित्ता’ति, नामं सोपपदं लभि॥&lt;br&gt;&#xA;६.&lt;br&gt;&#xA;सुत्वान लंकागमनं, भद्दकच्‍चानदेविया।&lt;br&gt;&#xA;मातरा चोदिता पुत्ता, ठपेत्वे’कञ्‍च आगमुं॥&lt;br&gt;&#xA;७.&lt;br&gt;&#xA;दिस्वान ते पण्डुवासु-देवं लङ्किन्दमागता।&lt;br&gt;&#xA;दिस्वान तं कनिट्ठिञ्‍च, रोदित्वा सह ताय च॥&lt;br&gt;&#xA;८.&lt;br&gt;&#xA;रञ्‍ञा सुकतसक्‍कारा, रञ्‍ञो’नुञ्‍ञाय चारिकं।&lt;br&gt;&#xA;चरिंसु लंकादीपम्हि, निवसुञ्‍च यथारुचिं॥&lt;br&gt;&#xA;९.&lt;br&gt;&#xA;रामेन वुसितठानं, रामगोणन्ति वुच्‍चति।&lt;br&gt;&#xA;उरुवेला’नुराधानं, निवासा च तथा तथा॥&lt;br&gt;&#xA;१०.&lt;br&gt;&#xA;तथा विजितदीघायु-रोहणानं निवासका।&lt;br&gt;&#xA;विजितगामो दीघायु-रोहणन्ति च वुच्‍चति॥&lt;br&gt;&#xA;११.&lt;br&gt;&#xA;कारेसि अनुराधो सो, वापिं दक्खिणतो ततो।&lt;br&gt;&#xA;कारापेत्वा राजगेहं, तत्थ वासमकप्पयी॥&lt;br&gt;&#xA;१२.&lt;br&gt;&#xA;महाराजा पण्डुवासु-देवो जट्ठसुतं सकं।&lt;br&gt;&#xA;अभयं उपरज्‍जम्हि, काले समभिसेचयि॥&lt;br&gt;&#xA;१३.&lt;br&gt;&#xA;दीघायुस्स कुमारस्स, तनयो दीघगामणि।&lt;br&gt;&#xA;सुत्वा उम्मादचित्तं तं, तस्सं जातकुतूहलो॥&lt;br&gt;&#xA;१४.&lt;br&gt;&#xA;गहेत्वा’पतिस्स गामं, तं अपस्सि मनुजाधिपं।&lt;br&gt;&#xA;अदा सहोपराजेन, राजुपट्ठानमस्ससो॥&lt;br&gt;&#xA;१५.&lt;br&gt;&#xA;गवक्खाभिमुखट्ठाने, तं उपेच्‍च ठितं तुसा।&lt;br&gt;&#xA;दिस्वान गामिणिं चित्ता, रत्तचित्ता’ह दासिकं॥&lt;br&gt;&#xA;१६.&lt;br&gt;&#xA;‘‘को एसो’’ति ततो सुत्वा,&lt;br&gt;&#xA;मातुलस्स सुतोइति।&lt;br&gt;&#xA;दासिं तत्थ नियोजेसि,&lt;br&gt;&#xA;सद्धिंकत्वान सो ततो॥&lt;br&gt;&#xA;१७.&lt;br&gt;&#xA;गवक्खम्हि डसापेत्वा, रत्तिं कक्‍कटयन्तकं।&lt;br&gt;&#xA;आरुय्ह छिन्दयित्वान, कवाटं तेन पाविसि॥&lt;br&gt;&#xA;१८.&lt;br&gt;&#xA;ताय सद्धिं वसित्वान, पच्‍चूसेयेव निक्खमि।&lt;br&gt;&#xA;एवं निच्‍चं वसी तत्थ, छिद्दाभावा अपाकटो॥&lt;br&gt;&#xA;१९.&lt;br&gt;&#xA;सा तेन अग्गही गब्भं, गब्भे परिणते ततो।&lt;br&gt;&#xA;मातु आरोचयी दासी, माता पुच्छिय धीतरं॥&lt;br&gt;&#xA;२०.&lt;br&gt;&#xA;रञ्‍ञो आरोचयी राजा, अमन्तेत्वा सुते’ब्रह्मा।&lt;br&gt;&#xA;पोसियोसो’पि अम्हेहि, देव तस्सेव तं इति॥&lt;br&gt;&#xA;२१.&lt;br&gt;&#xA;पुत्तो चे मारयिस्साम, त’न्ति तस्स अदंसु तं।&lt;br&gt;&#xA;सा सूतिकालसम्पत्ते, सूति गेहञ्‍च पाविसिं॥&lt;br&gt;&#xA;२२.&lt;br&gt;&#xA;सङ्कित्वा गोपकं चित्तं, कालवेलञ्‍च दासकं।&lt;br&gt;&#xA;तस्मिं कम्मे निस्साया’ति, गामणि परिचारके॥&lt;br&gt;&#xA;२३.&lt;br&gt;&#xA;ते पटिञ्‍ञं अदेन्ते ते, राजपुत्ता अघातयुं।&lt;br&gt;&#xA;यक्खा हुत्वान रक्खिंसु, उभो गब्भे कुमारकं॥&lt;br&gt;&#xA;२४.&lt;br&gt;&#xA;अञ्‍ञं उपविजञ्‍ञं सा, सल्‍लक्खा पेसि दासिया।&lt;br&gt;&#xA;चित्ता सा जनयी पुत्तं, सा इत्थि पन धीतरं॥&lt;br&gt;&#xA;२५.&lt;br&gt;&#xA;चित्तं सहस्सं दापेत्वा, तस्सा पुत्तं सकम्पि च।&lt;br&gt;&#xA;आणापेत्वा धीतरं तं, निपज्‍जापेसि सन्तिके॥&lt;br&gt;&#xA;२६.&lt;br&gt;&#xA;धीता लद्धा’ति सुत्वान, तुट्ठा राजसुता अहुं।&lt;br&gt;&#xA;माता च मातुमाता च, उभो पन कुमारकं॥&lt;br&gt;&#xA;२७.&lt;br&gt;&#xA;मातामहस्स नामञ्‍च, जेट्ठस्स मातुलस्स च।&lt;br&gt;&#xA;एकं कत्वा तमकरुं, पण्डुकाभयनामकं॥&lt;br&gt;&#xA;२८.&lt;br&gt;&#xA;लंका पालो पण्डुवासु-देवो रज्‍जमकारयि।&lt;br&gt;&#xA;तिंस वस्सम्हि जातम्हि, मतो सो पण्डुकाभये॥&lt;br&gt;&#xA;२९.&lt;br&gt;&#xA;तस्मिं मतस्मिं मनुजाधिपस्मिं,&lt;br&gt;&#xA;सब्बे समागम्म नरिन्दपुत्ता।&lt;br&gt;&#xA;तस्साभयस्साभयदस्स भातु,&lt;br&gt;&#xA;राजाभिसेकं अकरुं उळाराति॥&lt;br&gt;&#xA;सुजनप्पसाद संवेगत्थाय कते महावंसे&lt;br&gt;&#xA;अभयाभिसेको नाम&lt;br&gt;&#xA;नवमो परिच्छेदो।&lt;/p&gt;</description>
    </item>
    <item>
      <title>०९ दसम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/09_dasama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/09_dasama_parichCheda/</guid>
      <description>&lt;p&gt;दसम परिच्छेद&lt;/p&gt;&#xA;&lt;h2 id=&#34;पणडकभयभसक&#34;&gt;पण्डुकाभयाभिसेको&lt;/h2&gt;&#xA;&lt;p&gt;१.&lt;br&gt;&#xA;उम्मादचित्तायाणत्ता , दासी आदाय दारकं।&lt;br&gt;&#xA;समुग्गे पक्खिपित्वान, द्वारमण्डल के अगा॥&lt;br&gt;&#xA;२.&lt;br&gt;&#xA;राजपुत्ता च मिगवं, गता तुम्बरकन्दरे।&lt;br&gt;&#xA;दिस्वा दासिं कुहिं यासि, किं मे कन्ति च पुच्छिसुं॥&lt;br&gt;&#xA;३.&lt;br&gt;&#xA;द्वारमण्डलकं यामि, धीतुमेगुळपूवकं।&lt;br&gt;&#xA;इच्‍चाह ओरोपेहीति, राजपुत्तं कमब्रवुं॥&lt;br&gt;&#xA;४.&lt;br&gt;&#xA;चित्तो च कालवेलो च, तस्सा’रक्खाय निग्गता।&lt;br&gt;&#xA;महन्तं सूकरवेसं, तं खणंयेव दस्सयुं॥&lt;br&gt;&#xA;५.&lt;br&gt;&#xA;ते तं समनुबन्धिंसु, सासमादाय तत्र’गा।&lt;br&gt;&#xA;दारकञ्‍च सहस्सञ्‍च, आयुत्तस्स अदारहो॥&lt;br&gt;&#xA;६.&lt;br&gt;&#xA;तस्मिंयेव दिने तस्स, भरिया जनयी सुतं।&lt;br&gt;&#xA;यमके जनयी पुत्ते, भरियं मे’ति पोसितं॥&lt;br&gt;&#xA;७.&lt;br&gt;&#xA;सो सत्तवस्सिको चा’सि, तं विजानिय मातुला।&lt;br&gt;&#xA;गन्तुं सरसि कीळन्ते, दारके च पयोजयुं॥&lt;br&gt;&#xA;८.&lt;br&gt;&#xA;जलट्ठं रुक्खसुसिरं, जलच्छादितछिद्दकं।&lt;br&gt;&#xA;निमुज्‍जमानो छिद्देन, पविसित्वा चिरट्ठितो॥&lt;br&gt;&#xA;९.&lt;br&gt;&#xA;ततो तथेव निक्खम्म, कुमारे सेसदारके।&lt;br&gt;&#xA;उपच्‍च पुच्छियन्तोपि, वञ्‍चेत’ञ्‍ञवचोहि सो॥&lt;br&gt;&#xA;१०.&lt;br&gt;&#xA;मनुस्सेहा’गतेहेसो, निवासेत्वान वत्थकं।&lt;br&gt;&#xA;कुमारो वारिमो गय्ह, सुसिरम्हि ठितो अहु॥&lt;br&gt;&#xA;११.&lt;br&gt;&#xA;वत्थकानि गणेत्वान, मारेत्वा सेसदारके।&lt;br&gt;&#xA;गन्त्वा आरोचयुं सब्बे, दारका मारिता इति॥&lt;br&gt;&#xA;१२.&lt;br&gt;&#xA;गतेसु तेसु सो गन्त्वा, आयुत्तकघरं सकं।&lt;br&gt;&#xA;वसं अस्सासितो तेन, अहू द्वादसवस्सिको॥&lt;br&gt;&#xA;१३.&lt;br&gt;&#xA;पुन सुत्वान जीवन्तं, कुमारं तस्स मातुलं।&lt;br&gt;&#xA;तत्थ गोपालके सब्बे, मारेतुं सन्‍नियोजयुं॥&lt;br&gt;&#xA;१४.&lt;br&gt;&#xA;तस्मिं अहनि गोपाला, लद्धा एकं चतुप्पदं।&lt;br&gt;&#xA;अग्गिं आहरितुं गामं, पेसेतुं तं कुमारकं॥&lt;br&gt;&#xA;१५.&lt;br&gt;&#xA;सो गन्त्वा घरमायुत्त-पुत्तकंयेव पेसयि।&lt;br&gt;&#xA;पादा रुजन्ति मे तेहि, अग्गिं गोपालसन्तिकं॥&lt;br&gt;&#xA;१६.&lt;br&gt;&#xA;तत्थ अङ्गार मंसञ्‍च,&lt;br&gt;&#xA;खादिस्ससि तुवं इति।&lt;br&gt;&#xA;ने सि सो तं वचो सुत्वा,&lt;br&gt;&#xA;अग्गिं गोपालसन्तिकं॥&lt;br&gt;&#xA;१७.&lt;br&gt;&#xA;तस्मिं खणे पेसिता ते, परिक्खिपिय मारयुं।&lt;br&gt;&#xA;सब्बे गोपे मारयित्वा, मातुलानं निवेदयुं॥&lt;br&gt;&#xA;१८.&lt;br&gt;&#xA;तथो सोळसवस्सं तं, विजानिंसु च मातुला।&lt;br&gt;&#xA;माता सहस्सञ्‍चा’दासि, तस्सा रक्खञ्‍च आदिसि॥&lt;br&gt;&#xA;१९.&lt;br&gt;&#xA;आयुत्तो मातुसन्देसं, सब्बं तस्स निवेदिय।&lt;br&gt;&#xA;दत्वा दासं सहस्सञ्‍च, पेसेसि पण्डुलन्तिकं॥&lt;br&gt;&#xA;२०.&lt;br&gt;&#xA;पण्डुलब्राह्मणो नाम, भोगवा वेदपारगो।&lt;br&gt;&#xA;दक्खिणस्मिं दिसाभागे, वसी पण्डुलगामके॥&lt;br&gt;&#xA;२१.&lt;br&gt;&#xA;कुमारो तत्थ गन्त्वान, पस्सि पण्डुलब्राह्मणं।&lt;br&gt;&#xA;‘‘त्वं पण्डुकाभयो तात’’, इति पुच्छिय ब्याकते॥&lt;br&gt;&#xA;२२.&lt;br&gt;&#xA;तस्स कत्वान सक्‍कारं, आह राजा भविस्ससि।&lt;br&gt;&#xA;समसत्ततिवस्सानि, रज्‍जं त्वं कारयिस्ससि॥&lt;br&gt;&#xA;२३.&lt;br&gt;&#xA;सिप्पं उग्गण्ह ताताति, सिप्पुग्गहमकारयी।&lt;br&gt;&#xA;चन्देन तस्स पुत्तेन, खिप्पं सिप्पं समापितं॥&lt;br&gt;&#xA;२४.&lt;br&gt;&#xA;अदा सतसहस्सं सो, योधसङ्गहकारणा।&lt;br&gt;&#xA;योधेसु सङ्गहितेसु, तेन पञ्‍चसतेसु सो॥&lt;br&gt;&#xA;२५.&lt;br&gt;&#xA;सियुं याय गयितानि, पण्णानि कनकानि तं।&lt;br&gt;&#xA;महेसिं कुरुचन्दञ्‍च, मम पुत्तं पुरोहितं॥&lt;br&gt;&#xA;२६.&lt;br&gt;&#xA;इभि वत्वा धनं दत्वा, सयोधं निहरि ततो।&lt;br&gt;&#xA;सो नामं सावयित्वान, ततो निक्खम्म पुञ्‍ञवा॥&lt;br&gt;&#xA;२७.&lt;br&gt;&#xA;लद्धबलो नगरके, कासपब्बत सन्तिके।&lt;br&gt;&#xA;सत्तसतानि पुरिसे, सब्बेसं भोजनानि च॥&lt;br&gt;&#xA;२८.&lt;br&gt;&#xA;ततो नरसहस्सेन, द्विसतेन कुमारको।&lt;br&gt;&#xA;गिरिकण्ड पब्बतं नाम, अगमा परिवारितो॥&lt;br&gt;&#xA;२९.&lt;br&gt;&#xA;गिरिकण्डसिवो नाम, पण्डुकाभय मातुलो।&lt;br&gt;&#xA;तं पण्डुवासुदेवेन, दिन्‍नं भुञ्‍जति देसकं॥&lt;br&gt;&#xA;३०.&lt;br&gt;&#xA;सो करिससतं पक्‍कं, तदा लावेति खत्तियो।&lt;br&gt;&#xA;तस्स धीता रूपवती, पाली नामा’सि खत्तिया॥&lt;br&gt;&#xA;३१.&lt;br&gt;&#xA;सा महापरिवारेन, यानमारुय्ह सोभनं।&lt;br&gt;&#xA;पितुभत्तं गाहयित्वा, लावकानञ्‍च गच्छति॥&lt;br&gt;&#xA;३२.&lt;br&gt;&#xA;कुमारस्स मनुस्सानं, दिस्वा तत्थ कुमारिकं।&lt;br&gt;&#xA;आरोचेसुं कुमारस्स, कुमारो सहसा’गतो॥&lt;br&gt;&#xA;३३.&lt;br&gt;&#xA;द्वेधा तं परिसं कत्वा, सतं यानमपेसयि।&lt;br&gt;&#xA;तदन्तिकं सपरिसा, कत्थ यासीति पुच्छितं॥&lt;br&gt;&#xA;३४.&lt;br&gt;&#xA;ताय वुत्तेतु सब्बस्मिं, तस्संसारत्त मानसो।&lt;br&gt;&#xA;अत्तनो संविभागत्थं, भन्तेना’याचि खत्तियो॥&lt;br&gt;&#xA;३५.&lt;br&gt;&#xA;सासमोरुय्ह यानम्हा, अदा सोवण्णपातिया।&lt;br&gt;&#xA;भत्तं निग्रोध मूलस्मिं, राजपुत्तस्स खत्तिया॥&lt;br&gt;&#xA;३६.&lt;br&gt;&#xA;गण्हि निग्रोधपण्णानि, भोजेतुं सेसके जने।&lt;br&gt;&#xA;सोवण्णभाजनाना’सुं, तानि पण्णानि तं खणे॥&lt;br&gt;&#xA;३७.&lt;br&gt;&#xA;तानि दिस्वा राजपुत्तो, सरित्वा दिजभासितं।&lt;br&gt;&#xA;महेसिभाव योग्गामे, कञ्‍ञालद्धाति तुस्सिसो॥&lt;br&gt;&#xA;३८.&lt;br&gt;&#xA;सब्बे भोजापयी तेसा, तं न खीयित्थ भोजनं।&lt;br&gt;&#xA;एकस्स पटिविसो’व, गहितो तत्थ दिस्सथ॥&lt;br&gt;&#xA;३९.&lt;br&gt;&#xA;एवं पुञ्‍ञगुणूपेता, सुकुमारी कुमारिका।&lt;br&gt;&#xA;सुवण्णपालि नामेन, ततोप्पभुत आसि सा॥&lt;br&gt;&#xA;४०.&lt;br&gt;&#xA;तं कुमार गहेत्वान, यानमारुय्ह खत्तियो।&lt;br&gt;&#xA;महब्बल परिब्यूळ्हो, अनुसंणी अपक्‍कमि॥&lt;br&gt;&#xA;४१.&lt;br&gt;&#xA;तं सुत्वान पिता तस्सा, नरे सब्बे अपेसयि।&lt;br&gt;&#xA;ते गन्त्वा कलहं कत्वा, तज्‍जिता तेहि आगमुं॥&lt;br&gt;&#xA;४२.&lt;br&gt;&#xA;कलहनगरं नाम, गामो तत्थ कते अहु।&lt;br&gt;&#xA;तं सुत्वा भातरो तस्सा, पञ्‍चयुद्धायु’पागमुं॥&lt;br&gt;&#xA;४३.&lt;br&gt;&#xA;सब्बे ते पण्डुलसुतो, चन्दोयेव अघातयि।&lt;br&gt;&#xA;लोहित वाहखण्डोति, तेसं युद्धमही अहु॥&lt;br&gt;&#xA;४४.&lt;br&gt;&#xA;महता बल काधयन,&lt;br&gt;&#xA;ततो सो पण्डुकाभयो।&lt;br&gt;&#xA;गङ्गाय पारिमे तिरे,&lt;br&gt;&#xA;दोळपब्बतकं अगा॥&lt;br&gt;&#xA;४५.&lt;br&gt;&#xA;तत्थ चत्तारि वस्सानि, वसि तं तत्थ मातुला।&lt;br&gt;&#xA;सुत्वा ठपेत्वा राजानं, तं युद्धत्थमुपागमुं॥&lt;br&gt;&#xA;४६.&lt;br&gt;&#xA;खन्धावारं निवेसेत्वा, धूमरक्खाग सन्तिके।&lt;br&gt;&#xA;भागिनेय्येन युज्झिंसु, भागिनेय्यो तु मातुले॥&lt;br&gt;&#xA;४७.&lt;br&gt;&#xA;अनुबन्धी ओरगङ्गं, मलापेत्वा निवत्तिय।&lt;br&gt;&#xA;तेसञ्‍च खन्धावारम्हि, दुवे वस्सानि सो वसी॥&lt;br&gt;&#xA;४८.&lt;br&gt;&#xA;गन्त्वो’पतिस्सगामं ते, तमत्थं राजिनो’ब्रवुं।&lt;br&gt;&#xA;राजालेखं कुमारस्स, सरहस्सं सपाहिणि॥&lt;br&gt;&#xA;४९.&lt;br&gt;&#xA;‘‘पुञ्‍जस्सु पारगङ्गं त्वं, मा’गा ओरंततो’’इति।&lt;br&gt;&#xA;तं सुत्वा तस्स कुज्‍जिंसु, भातरो नव राजिनो॥&lt;br&gt;&#xA;५०.&lt;br&gt;&#xA;उपत्थम्भो त्वमेवा’सि, चिरं तस्स इदानि तु।&lt;br&gt;&#xA;रट्ठं ददासि तस्मा त्वं, मारेस्सामा’ति अब्रवुं॥&lt;br&gt;&#xA;५१.&lt;br&gt;&#xA;सो तेसं रज्‍जमप्पेसि, ते तिस्सं नाम भातरं।&lt;br&gt;&#xA;सब्बेव सहिता’कंसु, रज्‍जस्स परिनायकं॥&lt;br&gt;&#xA;५२.&lt;br&gt;&#xA;एसो वीसतिवस्सानि, अभयो’भय दायको।&lt;br&gt;&#xA;तत्थो’पतिस्सगामम्हि, राजा रज्‍जमकारयि॥&lt;br&gt;&#xA;५३.&lt;br&gt;&#xA;वसन्ति धूमरक्खागे, सरे तुम्बरियङ्गणे।&lt;br&gt;&#xA;चरते वळवा रुपा, यक्खी चेतियनामिका॥&lt;br&gt;&#xA;५४.&lt;br&gt;&#xA;एको दिस्वान सेनङ्गं, उत्तपादं मनोरमं।&lt;br&gt;&#xA;आरोचेसि कुमारस्स, वळवे’त्ती’दिसी इति॥&lt;br&gt;&#xA;५५.&lt;br&gt;&#xA;कुमारो रस्मिमादाय, गहेतुं तं उपागमि।&lt;br&gt;&#xA;पच्छतो अगतं दिस्वा, भीता तेजेन तस्ससा॥&lt;br&gt;&#xA;५६.&lt;br&gt;&#xA;धावि’नन्तरधायित्वा, धावन्ति मनुबन्धिसो।&lt;br&gt;&#xA;धावमाना सरं हं सा, सत्तक्खत्तुं परिक्खिपि॥&lt;br&gt;&#xA;५७.&lt;br&gt;&#xA;ओतरित्वा महागङ्गं, उत्तरित्वा ततो पन।&lt;br&gt;&#xA;धुमरक्खं पब्बतं तं, सत्तक्खत्तुं परिक्खिपि॥&lt;br&gt;&#xA;५८.&lt;br&gt;&#xA;तं सरं पुन तिक्खत्तुं, परिक्खिपि ततो पुन।&lt;br&gt;&#xA;गङ्गं कच्छकतित्थेन, समोतरि तहिं तु सो॥&lt;br&gt;&#xA;५९.&lt;br&gt;&#xA;गहेसितं वालधिस्मिं, तालपत्तञ्‍च तोयगं।&lt;br&gt;&#xA;तस्स पुञ्‍ञानुभावेन, सो अहोसि महा असि॥&lt;br&gt;&#xA;६०.&lt;br&gt;&#xA;उच्‍चारेसि असिं दज्‍जं, ‘‘मारोमी’’ति तमाह सा।&lt;br&gt;&#xA;रज्‍जं गहेत्वा ते दज्‍जं, सामि मामं अमारयि॥&lt;br&gt;&#xA;६१.&lt;br&gt;&#xA;गीवाय तं गहेत्वा सो, विज्झित्वा असिकोटिया।&lt;br&gt;&#xA;नासाय रज्‍जुया बन्धि, सा अहोसि वसानुगा॥&lt;br&gt;&#xA;६२.&lt;br&gt;&#xA;गन्त्वा तं धुमरक्खं सो, तमारुय्ह महब्बलो।&lt;br&gt;&#xA;तत्थ चत्तारि वस्सानि, धूमरक्खन गे वसि॥&lt;br&gt;&#xA;६३.&lt;br&gt;&#xA;ततो निक्खम्म सबलो, आगम्मा’रिट्ठपब्बतं।&lt;br&gt;&#xA;सुद्धिकालमपेक्खन्तो, तत्थ सत्तसमावसि॥&lt;br&gt;&#xA;६४.&lt;br&gt;&#xA;द्वे मातुले ठपेत्वान, तस्स सेसट्ठमातुला।&lt;br&gt;&#xA;युद्धसज्‍जा अरिट्ठं तं, उपसङ्कम्म पब्बतं॥&lt;br&gt;&#xA;६५.&lt;br&gt;&#xA;खन्धावारं नगरके, निवेसेत्वा चमूपतिं।&lt;br&gt;&#xA;दत्वा परिक्खिपापेसुं, समन्ता’रिट्ठपब्बतं॥&lt;br&gt;&#xA;६६.&lt;br&gt;&#xA;यक्खिनिया मन्तयित्वा, तस्सा वचनयुत्तिया।&lt;br&gt;&#xA;दत्वा राजपरिक्खारं, पण्णाकारा युवानि च॥&lt;br&gt;&#xA;६७.&lt;br&gt;&#xA;‘‘गण्हाथ सब्बाने’तानि, खमापेस्सामि वो अहं’’।&lt;br&gt;&#xA;इति वत्वान पेसेसि, कुमारो पुरतो बलं॥&lt;br&gt;&#xA;६८.&lt;br&gt;&#xA;गण्हिस्सामि पविट्ठन्ति, विस्सट्ठेसु तु तेसु सो।&lt;br&gt;&#xA;आरुय्ह यक्खवळवं, महाबलपुरक्खतो॥&lt;br&gt;&#xA;६९.&lt;br&gt;&#xA;युद्धाय पाविसि यक्खी, महाराव मरापिसा।&lt;br&gt;&#xA;अन्तो बहिबलञ्‍चस्स, उक्‍कुट्ठिं महतिं अका॥&lt;br&gt;&#xA;७०.&lt;br&gt;&#xA;कुमारपुरिसा सब्बे, परसेना नरे बहू।&lt;br&gt;&#xA;घातेत्वा मातुले च’त्थ, सीसरासिं अकंसु ते॥&lt;br&gt;&#xA;७१.&lt;br&gt;&#xA;सेनापति पालयित्वा, गुम्बट्ठानं सपाविसि।&lt;br&gt;&#xA;सेनापति गुम्बको’ति, तेन एस पवुच्‍चति॥&lt;br&gt;&#xA;७२.&lt;br&gt;&#xA;उपरिट्ठमातुलसिरं, सीसरासिं सपस्सिय।&lt;br&gt;&#xA;लाबुरासी’व इच्छाह, तेना’सि लाबुगामको॥&lt;br&gt;&#xA;७३.&lt;br&gt;&#xA;एवं विजितसङ्गामो, ततो सो पण्डुकाभयो।&lt;br&gt;&#xA;अय्यकस्सा’नुराधस्स, वसनठानमागमि॥&lt;br&gt;&#xA;७४.&lt;br&gt;&#xA;अत्तनो राजगेहं सो, तस्स दत्वान अय्यको।&lt;br&gt;&#xA;अञ्‍ञत्थवासं कप्पेसि, सो तु तस्मिं घरे वसि॥&lt;br&gt;&#xA;७५.&lt;br&gt;&#xA;पुच्छापेत्वान नेमित्तं, वत्थुविज्‍जा’विदुं तथा।&lt;br&gt;&#xA;नगरं पवरं तस्मिं, गामेयेव अमापयि॥&lt;br&gt;&#xA;७६.&lt;br&gt;&#xA;निवासत्ता’नुराधानं, अनुराधपुरं अहु।&lt;br&gt;&#xA;नक्खत्तेना’नुराधेन, पतिट्ठापित ताय च॥&lt;br&gt;&#xA;७७.&lt;br&gt;&#xA;आणापेत्वा मातुलानं, छत्तं जातस्सरे इध।&lt;br&gt;&#xA;धोवापेत्वा धारयित्वा, तं सरेयेव वारिना॥&lt;br&gt;&#xA;७८.&lt;br&gt;&#xA;अत्तनो अभिसेकं सो, कारेसि पण्डुकाभयो।&lt;br&gt;&#xA;सुवण्णपालिं देविं तं, महेसित्ते भिसेचयि॥&lt;br&gt;&#xA;७९.&lt;br&gt;&#xA;अदा चन्दकुमारस्स, पोरोहिच्‍चं यथाविधि।&lt;br&gt;&#xA;ठानन्तरानि सेसानं, भच्‍चानञ्‍च यथारहं॥&lt;br&gt;&#xA;८०.&lt;br&gt;&#xA;मातुया उपकारत्ता, अत्तनो च महीपतिं।&lt;br&gt;&#xA;अघातयित्वा जेट्ठं तं, मातुलं अभयं पन॥&lt;br&gt;&#xA;८१.&lt;br&gt;&#xA;रत्तिरज्‍जं अदा तस्स, अहु नगरगुत्तिको।&lt;br&gt;&#xA;तदुपादाय नगरे, अहू नगरगुत्तिको॥&lt;br&gt;&#xA;८२.&lt;br&gt;&#xA;सस्सुरं तं अघातेत्वा, गिरिकण्डसिवम्पि च।&lt;br&gt;&#xA;गिरिकण्णदेसं तस्से’व, मातुलस्स अदासि सो॥&lt;br&gt;&#xA;८३.&lt;br&gt;&#xA;सरं तञ्‍च खणापेत्वा, कारापेसि बहू दकं।&lt;br&gt;&#xA;जये जलस्स गाहेन, जयवापीति अहुतं॥&lt;br&gt;&#xA;८४.&lt;br&gt;&#xA;कालवेलं निवासेसि, यक्खंपुर पुरत्थिमे।&lt;br&gt;&#xA;यक्खं तु चित्तराजं तं, हेट्ठो अभयवापिया॥&lt;br&gt;&#xA;८५.&lt;br&gt;&#xA;पुब्बोपकारिं दासिं तं, निब्बत्तं यक्खयोनिया।&lt;br&gt;&#xA;पुरस्स दक्खिणद्वारे, सो कतञ्‍ञू निवासयि॥&lt;br&gt;&#xA;८६.&lt;br&gt;&#xA;अन्तो नरिन्दवत्थुस्स, वळवामुखयक्खिनिं।&lt;br&gt;&#xA;निवासेसि बलिं तेसं, अञ्‍ञेसञ्‍चानुवस्सकं॥&lt;br&gt;&#xA;८७.&lt;br&gt;&#xA;दापेसि छणकाले तु, चित्तराजेन सो सह।&lt;br&gt;&#xA;समासने निसीदित्वा, दिब्बमानुसनाटकं॥&lt;br&gt;&#xA;८८.&lt;br&gt;&#xA;कारेन्तो’भिरमि राजा, रतिखिड्डा समप्पितो।&lt;br&gt;&#xA;द्वारगामे च चतुरो, भयवापिञ्‍च कारयि॥&lt;br&gt;&#xA;८९.&lt;br&gt;&#xA;महासुसानघातनं, पच्छिमराजिनिं तथा।&lt;br&gt;&#xA;वेस्सवणस्स निग्रोधं, ब्याधिदेवस्स तालकं॥&lt;br&gt;&#xA;९०.&lt;br&gt;&#xA;योनसभाग वत्थुञ्‍च, महेज्‍जघरमेव च।&lt;br&gt;&#xA;एतानि पच्छिमद्वार-दिसाभागे निवेसयि॥&lt;br&gt;&#xA;९१.&lt;br&gt;&#xA;पञ्‍चसतानि चण्डाल-पुरिसे पुरसोधके।&lt;br&gt;&#xA;दुवेसतानि चण्डाल-पुरिसे वच्‍चसोधके॥&lt;br&gt;&#xA;९२.&lt;br&gt;&#xA;दियड्ढसतचण्डाले, मतनीहारके’पि च।&lt;br&gt;&#xA;सुसान गोपचण्डाले, तत्तकेयेव आदिसि॥&lt;br&gt;&#xA;९३.&lt;br&gt;&#xA;तेसं गामं निवेसेसि, सुसाना पच्छिमुत्तरे।&lt;br&gt;&#xA;यथा विहितकम्मानि, तानि निच्‍चं अकंसुते॥&lt;br&gt;&#xA;९४.&lt;br&gt;&#xA;तस्स चण्डालगामस्स, पुब्बुत्तरदिसाय तु।&lt;br&gt;&#xA;नीचसुसानकं नाम, चण्डालानमकारयि॥&lt;br&gt;&#xA;९५.&lt;br&gt;&#xA;तस्सुत्तरे सुसानस्स, पासाणपब्बतन्तरे।&lt;br&gt;&#xA;आवासपालिझाधानं, तदा आसि निवेसिता॥&lt;br&gt;&#xA;९६.&lt;br&gt;&#xA;तदुत्तरे दिसाभागे, याव गामणि वापिया।&lt;br&gt;&#xA;तापसानं अनेकेसं, अस्समो आसि कारितो॥&lt;br&gt;&#xA;९७.&lt;br&gt;&#xA;तस्सेव च सुसानस्स, पुरत्थिमदिसाय तु।&lt;br&gt;&#xA;जोतियस्स निगण्ठस्स, घरं कारेसि भूपति॥&lt;br&gt;&#xA;९८.&lt;br&gt;&#xA;तस्मिंयेव देसस्मिं, निगण्ठो गिरिनामको।&lt;br&gt;&#xA;नानापासण्डका चेव, वसिंसु समणा बहू॥&lt;br&gt;&#xA;९९.&lt;br&gt;&#xA;तत्थेव च देवकुलं, अकारेसि महीपति।&lt;br&gt;&#xA;कुभण्डस्स निगण्ठस्स, तंनामकमहोसितं॥&lt;br&gt;&#xA;१००.&lt;br&gt;&#xA;ततो तु पच्छिमे भागे, झाधपालिपुरत्थिमे।&lt;br&gt;&#xA;मिच्छादिट्ठिकुलानं तु, वसी पञ्‍चसतं तहिं॥&lt;br&gt;&#xA;१०१.&lt;br&gt;&#xA;परं जोतियगेहम्हा, ओरं गामणि वापिया।&lt;br&gt;&#xA;सो परिब्बाजकारामं, कारापेसि तथेव च॥&lt;br&gt;&#xA;१०२.&lt;br&gt;&#xA;आजीवकानं गेहञ्‍च, ब्राह्मणवट्टमेव च।&lt;br&gt;&#xA;सिविका सोत्थिसाला च, अकारेसि तहिं तहिं॥&lt;br&gt;&#xA;१०३.&lt;br&gt;&#xA;दसवस्साभिसेको सो, गामसीमा निवेसयि।&lt;br&gt;&#xA;लंकादीपम्हि सकले, लंकिन्दो पण्डुकाभयो॥&lt;br&gt;&#xA;१०४.&lt;br&gt;&#xA;सो कालवेलचित्तेहि, दिस्समानेहि भूपति।&lt;br&gt;&#xA;सहा’नु भोसि सम्पतिं, यक्खभूतसहाय वा॥&lt;br&gt;&#xA;१०५.&lt;br&gt;&#xA;पण्डुकाभयरञ्‍ञो च, अभयस्स च अन्तरे।&lt;br&gt;&#xA;राजसुञ्‍ञानि वस्सानि, अहेसुं दससत्त च॥&lt;br&gt;&#xA;१०६.&lt;br&gt;&#xA;सो पण्डुकाभयमहीपति सत्ततिंस–&lt;br&gt;&#xA;वस्सो’धिगम्म धितिमा धरणी पतित्तं।&lt;br&gt;&#xA;रम्मे अनुनमनुराधपुरे समिद्धे।&lt;br&gt;&#xA;वस्सानि अकारयि रज्‍जमेत्थाति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;पण्डुकाभयाभिसेकोनाम&lt;br&gt;&#xA;दसमो परिच्छेदो।&lt;/p&gt;</description>
    </item>
    <item>
      <title>१० एकादसम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/10_ekAdasama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/10_ekAdasama_parichCheda/</guid>
      <description>&lt;p&gt;एकादसम परिच्छेद&lt;/p&gt;&#xA;&lt;h2 id=&#34;दवनपयतससभसक&#34;&gt;देवानंपियतिस्साभिसेको&lt;/h2&gt;&#xA;&lt;p&gt;१.&lt;br&gt;&#xA;तस्सच्‍चये तस्स सुतो, मुटसिवो’ति विस्सुतो।&lt;br&gt;&#xA;सुवण्णपालिया पुत्तो, पत्तो रज्‍जमनाकुलं॥&lt;br&gt;&#xA;२.&lt;br&gt;&#xA;महामेघवनुय्यानं, नामनुगगुणोदितं।&lt;br&gt;&#xA;फलपुप्फतरुपेतं, सो राजा कारयि सुभं॥&lt;br&gt;&#xA;३.&lt;br&gt;&#xA;उय्यानठानग्गहणे, महामेघो अकालजो।&lt;br&gt;&#xA;पावस्सितेन उय्यानं, महामेघवनं अहु॥&lt;br&gt;&#xA;४.&lt;br&gt;&#xA;सट्ठिवस्सानि मुटसिवो, राजा राज्‍जमकारयि।&lt;br&gt;&#xA;अनुराधे पुरवरे, लंका भुवदने सुभे॥&lt;br&gt;&#xA;५.&lt;br&gt;&#xA;तस्स पुत्ता दसा’हेसुं, अञ्‍ञमञ्‍ञहितेसिनो।&lt;br&gt;&#xA;दुवे धीता चा’नुकुला, कुलानुच्छविका अहू॥&lt;br&gt;&#xA;६.&lt;br&gt;&#xA;देवानं पियतिस्सोति, विस्सुतो दुतियो सुतो।&lt;br&gt;&#xA;तेसु भातूसु सब्बेसु, पुञ्‍ञापञ्‍ञाधिको अहु॥&lt;br&gt;&#xA;७.&lt;br&gt;&#xA;देवानं पियतिस्सो सो, राजा’सि पितुअच्‍चये।&lt;br&gt;&#xA;तस्सा’भिसेकेन समं, बहून’च्छरियान’हुं॥&lt;br&gt;&#xA;८.&lt;br&gt;&#xA;लंकादीपम्हि सकले, निधयो रतनानि च।&lt;br&gt;&#xA;अन्तोठितानि उग्गन्त्वा, पथवीतलमारुहुं॥&lt;br&gt;&#xA;९.&lt;br&gt;&#xA;लंकादीपसमीपम्हि, भिन्‍ननावागतानि च।&lt;br&gt;&#xA;तत्रजातानि च थलं, रतनानि समारुहुं॥&lt;br&gt;&#xA;१०.&lt;br&gt;&#xA;छातपब्बतपादम्हि, तिस्सो च वेळुयट्ठियो।&lt;br&gt;&#xA;जातारथपतोदेन, समाना परिमाणतो॥&lt;br&gt;&#xA;११.&lt;br&gt;&#xA;तासु एकालतायट्ठि, रजता’भा तहिं लता।&lt;br&gt;&#xA;सुवण्णावण्णारुचिरा, दिस्सन्तेता मनोरमा॥&lt;br&gt;&#xA;१२.&lt;br&gt;&#xA;एका कुसुमा यट्ठीतु, कुसुमानि तहिं पन।&lt;br&gt;&#xA;नानानि नानावण्णानि, दिस्सन्ते’ति फुटानि च॥&lt;br&gt;&#xA;१३.&lt;br&gt;&#xA;एकासकुणयट्ठितु , तहिं पक्खिमिगा बहू।&lt;br&gt;&#xA;नाना च नानावण्णा च, सजीवा विय दिस्सरे॥&lt;br&gt;&#xA;१४.&lt;br&gt;&#xA;भयगजरथामलका, वलयङ्गुलिवेठका।&lt;br&gt;&#xA;ककुधफलापाकतिका, इच्‍चेता अट्ठजातियो॥&lt;br&gt;&#xA;१५.&lt;br&gt;&#xA;मुत्तासमुदा उग्गन्त्वा, तीरे वट्टि विय ठिता।&lt;br&gt;&#xA;देवानं पियतिस्सस्स, सब्बं पुञ्‍ञविजम्भितं॥&lt;br&gt;&#xA;१६.&lt;br&gt;&#xA;इन्दनीलं वेळुरियं, लोहितङ्कमणिधि’मे।&lt;br&gt;&#xA;रजतानि पने’तानि, मुत्ता ता तावयट्ठियो॥&lt;br&gt;&#xA;१७.&lt;br&gt;&#xA;सत्तहब्भन्तरेयेव, रञ्‍ञो सन्तिकमाहरुं।&lt;br&gt;&#xA;तानि दिस्वा पतीतो सो, राजा इति विचिन्तयि॥&lt;br&gt;&#xA;१८.&lt;br&gt;&#xA;रतनानि अनग्घानि, धम्मासोको इमानिमे।&lt;br&gt;&#xA;सहायो’रहतेना’ञ्‍ञो, तस्स दस्सं इमान’तो॥&lt;br&gt;&#xA;१९.&lt;br&gt;&#xA;देवानं पियतिस्सो च, धम्मासोको च ते इमे।&lt;br&gt;&#xA;द्वे अदिट्ठसहायाहि, चिरप्पभुति भूपति॥&lt;br&gt;&#xA;२०.&lt;br&gt;&#xA;भागिनेय्यं महारिट्ठं, अमच्‍चं पमुखं ततो।&lt;br&gt;&#xA;दिजं अमच्‍चं गणतं, राजा ते चतुरो जने॥&lt;br&gt;&#xA;२१.&lt;br&gt;&#xA;दूतो कत्वान पाहेसि, बलोघपरिवारिते।&lt;br&gt;&#xA;गाहा पेत्वा अनग्घानि, रतनानि इमानि सो॥&lt;br&gt;&#xA;२२.&lt;br&gt;&#xA;मणिजाती च तिस्सो ता, तिस्सो च रथयट्ठियो।&lt;br&gt;&#xA;सङ्खञ्‍च दक्खिणावत्तं, मुत्ता जाती च अट्ठ ता॥&lt;br&gt;&#xA;२३.&lt;br&gt;&#xA;आरुय्ह जम्बुकोलम्हि, नावं सत्तदिनेन ते।&lt;br&gt;&#xA;सुखेन तित्थं लद्धान, सत्ताहेन ततो पुन॥&lt;br&gt;&#xA;२४.&lt;br&gt;&#xA;पाटलिपुत्तं गन्त्वान, धम्मासोकस्स राजिनो।&lt;br&gt;&#xA;अदंसु पण्णाकारेते, दिस्वा तानि पसीदि सो॥&lt;br&gt;&#xA;२५.&lt;br&gt;&#xA;रतनानि’दिसानेत्थ, नत्थि मे इति चिन्तिय।&lt;br&gt;&#xA;अदा सेनापतिट्ठानं, तुट्ठो’रिट्ठस्स भूपति॥&lt;br&gt;&#xA;२६.&lt;br&gt;&#xA;पोरोहिच्‍चब्राह्मणस्स, दण्डनायतं पन।&lt;br&gt;&#xA;अदासि तस्सा’मच्‍चस्स, सेट्ठित्तं गणकस्स तु॥&lt;br&gt;&#xA;२७.&lt;br&gt;&#xA;तेसं अनप्पके भोगे, दत्वा वासघरानि च।&lt;br&gt;&#xA;महामच्‍चेहि मन्तेन्तो, पस्सित्वा पटिपाभतं॥&lt;br&gt;&#xA;२८.&lt;br&gt;&#xA;वालबीजनी मुण्हिसं, खग्गं छत्तञ्‍च पादुकं।&lt;br&gt;&#xA;मोळिं वतं सपामङ्गं, भिङ्कारं हरिचन्दनं॥&lt;br&gt;&#xA;२९.&lt;br&gt;&#xA;अधोविमं वत्थकोटिं, महग्घं हत्थपुञ्छनिं।&lt;br&gt;&#xA;नागा’हटं अञ्‍जनञ्‍च, अरुणाभञ्‍च मत्तिकं॥&lt;br&gt;&#xA;३०.&lt;br&gt;&#xA;अनोतत्तोदकञ्‍चेव, गङ्गासलिलमेव च।&lt;br&gt;&#xA;सङ्खञ्‍च नन्दियावट्टं, वड्ढमानं कुमारिकं॥&lt;br&gt;&#xA;३१.&lt;br&gt;&#xA;हेमभोजनकण्डञ्‍च, सिविकञ्‍च महारहं।&lt;br&gt;&#xA;हरीटकं आमलकं, महग्घं अमतोसधं॥&lt;br&gt;&#xA;३२.&lt;br&gt;&#xA;सुकाहटानं सालीनं, सट्ठिवाहसतानि च।&lt;br&gt;&#xA;अभिसेको पकरणं, परिवारविसेसितं॥&lt;br&gt;&#xA;३३.&lt;br&gt;&#xA;दत्वा काले भहायस्स, पण्णाकारे नरिस्सरो।&lt;br&gt;&#xA;दूते पाहेसिसद्धम्म-पण्णाकारमिमम्पिच॥&lt;br&gt;&#xA;३४.&lt;br&gt;&#xA;अहं बुद्धञ्‍च धम्मञ्‍च, सङ्घञ्‍च सरणं गतो।&lt;br&gt;&#xA;उपासकत्तं देसेसिं, सक्यपुत्तस्स सासने॥&lt;br&gt;&#xA;३५.&lt;br&gt;&#xA;त्वम्पिमानि रतनानि, उत्तमानि नरुत्तम।&lt;br&gt;&#xA;चित्तं पसादयित्वान, सद्धाय सरणं वज॥&lt;br&gt;&#xA;३६.&lt;br&gt;&#xA;‘‘करोथ मे सहायस्स, अभिसेकं पुनो’’ इति।&lt;br&gt;&#xA;वत्वा सहया’मच्‍चेते, सक्‍करित्वा च पेसयि॥&lt;br&gt;&#xA;३७.&lt;br&gt;&#xA;पञ्‍चमासे वसित्वान, ते मच्‍चा’तिवसक्‍कता।&lt;br&gt;&#xA;वेसाखसुक्खपक्खादि-दिने दूता विनिग्गता॥&lt;br&gt;&#xA;३८.&lt;br&gt;&#xA;तामलित्तियमारुय्ह, नावं तेजम्बुकोलके।&lt;br&gt;&#xA;ओरुय्ह कूपं पस्सिंसु, पत्वा द्वादसियं इध॥&lt;br&gt;&#xA;३९.&lt;br&gt;&#xA;अदंसु पण्णाकारे ते, दूता लंकादीपस्सते।&lt;br&gt;&#xA;तेसं महन्तं सक्‍कारं, लंकापति अकारयि॥&lt;br&gt;&#xA;४०.&lt;br&gt;&#xA;ते मग्गसिरमासस्स, आदिचन्दोदयेजिने।&lt;br&gt;&#xA;अभिसित्तञ्‍च लंकिन्दं, अमच्‍चा सामिभत्तिनो॥&lt;br&gt;&#xA;४१.&lt;br&gt;&#xA;धम्मासोकस्स वचनं, वत्वा सामि हितेरता।&lt;br&gt;&#xA;पुनोपि अभिसिञ्‍चिंसु, लंकाहितसुखेरतं॥&lt;br&gt;&#xA;४२.&lt;br&gt;&#xA;वेसाखे नरपति पुण्णमायमेवं।&lt;br&gt;&#xA;देवानं पियवचनो पगूळनामो।&lt;br&gt;&#xA;लंकायं पवीततपीति उस्सवायं।&lt;br&gt;&#xA;अत्तानं जनसुखदो’भिसेचयी सोति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;देवानंपियतिस्साभिसेकोनाम&lt;br&gt;&#xA;एकादसमो परिच्छेदो।&lt;/p&gt;</description>
    </item>
    <item>
      <title>११ द्वादसम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/11_dvAdasama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/11_dvAdasama_parichCheda/</guid>
      <description>&lt;p&gt;द्वादसम परिच्छेद&lt;/p&gt;&#xA;&lt;h2 id=&#34;ननदसपसद&#34;&gt;नानादेसपसादो&lt;/h2&gt;&#xA;&lt;p&gt;१.&lt;br&gt;&#xA;थेरो मोग्गलिपुत्तो सो, जिनसासन जोतको।&lt;br&gt;&#xA;निट्ठापेत्वान संगीतिं, पेक्खमानो अनागतं॥&lt;br&gt;&#xA;२.&lt;br&gt;&#xA;सासनस्स पतिट्ठानं, पच्‍चन्तेसु अवेक्खिय।&lt;br&gt;&#xA;पेसेसि कत्तिके मासे, तेते थेरे तहिं तहिं॥&lt;br&gt;&#xA;३.&lt;br&gt;&#xA;थेरं कस्मीरगन्धारं, मज्झन्तिकमपेसयि।&lt;br&gt;&#xA;अपेसयी महादेव-त्थेरं महिसमण्डलं॥&lt;br&gt;&#xA;४.&lt;br&gt;&#xA;वनवासिं अपेसयि, थेरं रक्खितनामकं।&lt;br&gt;&#xA;तथा’परन्तकं योन-धम्मरक्खितनामकं॥&lt;br&gt;&#xA;५.&lt;br&gt;&#xA;महारट्ठं महाधम्म-रक्खितत्थेर नामकं।&lt;br&gt;&#xA;महारक्खित थेरं तं, योन लोकमपेसयि॥&lt;br&gt;&#xA;६.&lt;br&gt;&#xA;पेसेसि मज्झिमं थेरं, हिमवन्तपदेसकं।&lt;br&gt;&#xA;सुवण्णभूमिं थेरे द्वे, सोणमुत्तर मेव च॥&lt;br&gt;&#xA;७.&lt;br&gt;&#xA;महामहिन्दत्थेरं तं, थेर इट्टियमुत्तियं।&lt;br&gt;&#xA;सम्बलं भद्दसालञ्‍च, सके सद्धिविहारिके॥&lt;br&gt;&#xA;८.&lt;br&gt;&#xA;लंकादीपे मनुञ्‍ञम्हि, मनुञ्‍ञं जिनसासनं।&lt;br&gt;&#xA;पतिट्ठापेथ तुम्हे’ति, पञ्‍च थेरे अपेसयि॥&lt;br&gt;&#xA;९.&lt;br&gt;&#xA;तदा कस्मीरगन्धारे, पक्‍कं सस्सं महिद्धिको।&lt;br&gt;&#xA;अरवालो नागराजा, वस्सं करकसञ्‍ञितं॥&lt;br&gt;&#xA;१०.&lt;br&gt;&#xA;वस्सा पेत्वा समुद्दस्मिं, सब्बं खिपतिदारुणो।&lt;br&gt;&#xA;तत्र मज्झन्तिकत्थेरो, खिप्पं गन्त्वा विहायसा॥&lt;br&gt;&#xA;११.&lt;br&gt;&#xA;अरवालदहेवारि-पिट्ठे चङ्कमनादिके।&lt;br&gt;&#xA;अकासि दिस्वा तंनागा, रुट्ठारञ्‍ञो निवेदयुं॥&lt;br&gt;&#xA;१२.&lt;br&gt;&#xA;नागराजा’थरुट्ठो सो, विविधा भिसिका’करि।&lt;br&gt;&#xA;वाता महन्ता वायन्ति, मेघो गज्‍जति वस्सति॥&lt;br&gt;&#xA;१३.&lt;br&gt;&#xA;फलन्त्य’सनियो विज्‍जु, निच्छरन्ति ततो ततो।&lt;br&gt;&#xA;महिरुहा पब्बतानं, कूटानि पपतन्ति च॥&lt;br&gt;&#xA;१४.&lt;br&gt;&#xA;विरूपरूपा नागा च, भिंसापेन्ति समन्ततो।&lt;br&gt;&#xA;सयं धुपायति जलति, अक्‍कोसन्तो अनेकधा॥&lt;br&gt;&#xA;१५.&lt;br&gt;&#xA;सब्बं तं इद्धिया थेरो, पटिबाहिय भिंसनं।&lt;br&gt;&#xA;अवोच नागराजं तं, दस्सेन्तो बलमुत्तमं॥&lt;br&gt;&#xA;१६.&lt;br&gt;&#xA;सदेव कोपि चे लोको, आगन्त्वा तासयेय्य मं।&lt;br&gt;&#xA;न मे पटिबलो अस्स, जनेतुं भयभेरवं॥&lt;br&gt;&#xA;१७.&lt;br&gt;&#xA;सचे’पि त्वं महिं सब्बं, ससमुद्दं सपब्बतं।&lt;br&gt;&#xA;उक्खिपित्वा महानाग, खिपेय्यासि ममो’परि॥&lt;br&gt;&#xA;१८.&lt;br&gt;&#xA;नेव मे सक्‍कुणेय्यासि, जनेतुं भयभेरवं।&lt;br&gt;&#xA;अञ्‍ञदत्थु तवे‘व’स्स, विघातो उरगाधिप॥&lt;br&gt;&#xA;१९.&lt;br&gt;&#xA;तंसुत्वा निम्मदस्स’स्स, थेरो धम्ममदेसयि।&lt;br&gt;&#xA;ततो सरणसीलेसु, नागराजा पतिट्ठहि॥&lt;br&gt;&#xA;२०.&lt;br&gt;&#xA;तथेव चतुरासीति-सहस्सानि भुजङ्गमा।&lt;br&gt;&#xA;हिमवन्तेव गन्धब्बा, यक्खा कुम्भण्डका बहू॥&lt;br&gt;&#xA;२१.&lt;br&gt;&#xA;पण्डको नाम यक्खो तु, सद्धिंहारित यक्खिया।&lt;br&gt;&#xA;पञ्‍चसतेहि पुत्तेहि, फलं पापुणि आदिकं॥&lt;br&gt;&#xA;२२.&lt;br&gt;&#xA;‘‘मा’’दानि कोधं जनियित्थ, इतो उद्धं यथापुरे।&lt;br&gt;&#xA;ससघातञ्‍च मा’कत्थ, सुखकामाहि पाणिनो॥&lt;br&gt;&#xA;२३.&lt;br&gt;&#xA;करोथ मेत्तं सत्तेसु, वसन्तु मनुजा सुखं।&lt;br&gt;&#xA;इति तेना’नुसिट्ठा ते, तथेव पटिपज्‍जिसुं॥&lt;br&gt;&#xA;२४.&lt;br&gt;&#xA;ततो रतनपल्‍लङ्के, थेरं सो उरगाधिपो।&lt;br&gt;&#xA;निसीदापिय अट्ठासि, बीजमानो तदन्तिके॥&lt;br&gt;&#xA;२५.&lt;br&gt;&#xA;तदा कस्मीरगन्धार-वासिनो मनुजा’गता।&lt;br&gt;&#xA;नागराजस्स पूजत्थं, मन्त्वा थेरं महिद्धिकं॥&lt;br&gt;&#xA;२६.&lt;br&gt;&#xA;थेरमेवा’भि वादेत्वा, एकमन्तं निसीदिसुं।&lt;br&gt;&#xA;तेसं धम्ममदेसेसि, थेरो आसिविसोपमं॥&lt;br&gt;&#xA;२७.&lt;br&gt;&#xA;असीतिया सहस्सानं, धम्माभिसमयो अहु।&lt;br&gt;&#xA;सतसहस्स पुरिसा, पब्बजुं थेरसन्तिके॥&lt;br&gt;&#xA;२८.&lt;br&gt;&#xA;ततोप्पभुपति कस्मिर-गन्धारं ते इदानिपि।&lt;br&gt;&#xA;आसुं कासाव पज्‍जोता, वत्थुत्तयपरायना॥&lt;br&gt;&#xA;२९.&lt;br&gt;&#xA;गन्त्वा महादेवत्थेरो, देसं महिसमण्डलं।&lt;br&gt;&#xA;सुत्तन्तं देवदूतं सो, कथेसि जनमज्झगो॥&lt;br&gt;&#xA;३०.&lt;br&gt;&#xA;चत्तालीस सहस्सानि, धम्मचक्खुं विसोधयुं।&lt;br&gt;&#xA;चत्तालीस सहस्सानि, पब्बजिंसु तदन्तिके॥&lt;br&gt;&#xA;३१.&lt;br&gt;&#xA;गन्त्वा’थ रक्खितत्थेरो, वनवासिं नभे ठितो।&lt;br&gt;&#xA;संयुत्तमनमतग्गं, कथेसि जनमज्झगो॥&lt;br&gt;&#xA;३२.&lt;br&gt;&#xA;सट्ठि नरसहस्सानं, धम्माभिसमयो अहु।&lt;br&gt;&#xA;सत्ततिंस सहस्सानि, पब्बजिंसु तदन्तिके॥&lt;br&gt;&#xA;३३.&lt;br&gt;&#xA;विहारानं पञ्‍चसतं, तस्मिंदेसे पतिट्ठहि।&lt;br&gt;&#xA;पतिट्ठापेसि तत्थेवं, थेरो सो जिनसासनं॥&lt;br&gt;&#xA;३४.&lt;br&gt;&#xA;गन्त्वा’परन्तकं थेरो, योनको धम्मरक्खितो।&lt;br&gt;&#xA;अग्गिक्खन्धोपमं सुत्तं, कथेत्वा जनमज्झगो॥&lt;br&gt;&#xA;३५.&lt;br&gt;&#xA;सत्ततिंस सहस्सानि, पाणे तत्थ समागते।&lt;br&gt;&#xA;धम्मामतमपायेसि, धम्मा धम्मेसु कोविदो॥&lt;br&gt;&#xA;३६.&lt;br&gt;&#xA;पुरिसानञ्‍च सहस्सञ्‍च, इत्थियो च ततो’धिका।&lt;br&gt;&#xA;खत्तियानं कुलायेव, निक्खमित्वान पब्बजुं॥&lt;br&gt;&#xA;३७.&lt;br&gt;&#xA;महारट्ठमिसी गन्त्वा, सो महाधम्मरक्खितो।&lt;br&gt;&#xA;महानारदकस्सपव्हं, जातकं कथयी तहिं॥&lt;br&gt;&#xA;३८.&lt;br&gt;&#xA;मग्गफलं पापुणिंसु, चतुरासीति सहस्सका।&lt;br&gt;&#xA;तेरसन्तु सहस्सानि, पब्बजिंसु तदन्तिके॥&lt;br&gt;&#xA;३९.&lt;br&gt;&#xA;गन्त्वान योनविसयं, सो महाधम्मरक्खितो इसि।&lt;br&gt;&#xA;काळकाराम सुत्तन्तं, कथेसि जनमज्झगो॥&lt;br&gt;&#xA;४०.&lt;br&gt;&#xA;पाणसत सहस्सानि, सहस्सानि च सत्तति।&lt;br&gt;&#xA;मग्गफलं पापुणिंसु, दस सहस्सानि पब्बजुं॥&lt;br&gt;&#xA;४१.&lt;br&gt;&#xA;गन्त्वा चतूहि थेरेहि, देसेसि मज्झिमो इसि।&lt;br&gt;&#xA;हिमवन्तपदेसस्मिं, धम्मचक्‍कपवत्तनं॥&lt;br&gt;&#xA;४२.&lt;br&gt;&#xA;मग्गफलपापुणिंसु, असीतिपाण कोटियो।&lt;br&gt;&#xA;विसुं ते पञ्‍चरट्ठानि, पञ्‍चथेरा पसादयुं॥&lt;br&gt;&#xA;४३.&lt;br&gt;&#xA;पुरिससतसहस्सानि, एकेकस्सेव सन्तिके।&lt;br&gt;&#xA;पब्बजिंसु पसादेन, सम्मासम्बुद्ध सासने॥&lt;br&gt;&#xA;४४.&lt;br&gt;&#xA;सद्धिं उत्तरथेरेन, सोणत्थेरो महिद्धिको।&lt;br&gt;&#xA;सुवण्णभूमिं अगमा, तस्मिं तु समये पन॥&lt;br&gt;&#xA;४५.&lt;br&gt;&#xA;जाते जाते राजगेहे, दारके रुद्दरक्खसी।&lt;br&gt;&#xA;समुद्दतो निक्खमित्वा, भक्खित्वा पन गच्छति॥&lt;br&gt;&#xA;४६.&lt;br&gt;&#xA;तस्मिं खणे राजगेहे,&lt;br&gt;&#xA;जातो होति कुमारको।&lt;br&gt;&#xA;थेरे मनुस्सा पस्सित्वा,&lt;br&gt;&#xA;रक्खसानं सहायका॥&lt;br&gt;&#xA;४७.&lt;br&gt;&#xA;इति चिन्तिय मारेतुं, सा युवा उपसङ्कमुं।&lt;br&gt;&#xA;‘‘किमेतन्ति’’च पुच्छित्वा, थेरं ते एव माहुते॥&lt;br&gt;&#xA;४८.&lt;br&gt;&#xA;समणा मयं हिमवन्ता, न रक्खसि सहायका।&lt;br&gt;&#xA;रक्खसी सा सपरिसा, निक्खन्ता होति सागरा॥&lt;br&gt;&#xA;४९.&lt;br&gt;&#xA;तं दिस्वान महारावं, विरविंसु महाजना।&lt;br&gt;&#xA;दिगुणे रक्खसे थेरो, मापयित्वा भयानके॥&lt;br&gt;&#xA;५०.&lt;br&gt;&#xA;तं रक्खसिं सपरिसं, परिक्खिपि समन्ततो।&lt;br&gt;&#xA;इदं इमेहि उद्धन्ति, मन्त्वा भीता पलायिसा॥&lt;br&gt;&#xA;५१.&lt;br&gt;&#xA;तस्स देसस्स आरक्खं, ठपेत्वान समन्ततो।&lt;br&gt;&#xA;तस्मिं समागमे थेरो, ब्रह्मजालमदेसयि॥&lt;br&gt;&#xA;५२.&lt;br&gt;&#xA;सरणेसु च सीलेसु, अट्ठंसु बहवो जना।&lt;br&gt;&#xA;सट्ठिया तु सहस्सानं, धम्माभिसमयो अहु॥&lt;br&gt;&#xA;५३.&lt;br&gt;&#xA;अड्ढुड्ढानि सहस्सानि, पब्बजुं कुलदारका।&lt;br&gt;&#xA;पब्बजिंसु दियड्ढन्तु, सहस्सं कुलधीतरो॥&lt;br&gt;&#xA;५४.&lt;br&gt;&#xA;ततोप्पभुति सञ्‍जाते, राजगेहे कुमारके।&lt;br&gt;&#xA;नामं करिंसु राजानो, सोणुत्तर सनामके॥&lt;br&gt;&#xA;५५.&lt;br&gt;&#xA;महाजनस्सापि जिनस्स कड्ढनं।&lt;br&gt;&#xA;विहाय पत्तं अमतं सुखम्पिते।&lt;br&gt;&#xA;करिंसु लोकस्स हितं तहिं तहिं।&lt;br&gt;&#xA;भवेय्य यो लोकहिते पमादवाति॥&lt;br&gt;&#xA;सुजनप्पसाद संवेगत्थाय कते महावंसे&lt;br&gt;&#xA;नानादेसपसादो नाम द्वादसमो परिच्छेदो।&lt;/p&gt;</description>
    </item>
    <item>
      <title>१२ तेरसम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/12_terasama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/12_terasama_parichCheda/</guid>
      <description>&lt;p&gt;तेरसम परिच्छेद&lt;/p&gt;&#xA;&lt;h2 id=&#34;महनदगमन&#34;&gt;महिन्दागमनो&lt;/h2&gt;&#xA;&lt;p&gt;१.&lt;br&gt;&#xA;महामहिन्दत्थेरो सो, तदा द्वादसवस्सिको।&lt;br&gt;&#xA;उपज्झायेन आणत्तो, सङ्घेन च महामती॥&lt;br&gt;&#xA;२.&lt;br&gt;&#xA;लंकादीपं पसादेतुं,&lt;br&gt;&#xA;कालं पेक्खं विचिन्तयी।&lt;br&gt;&#xA;‘‘वुड्ढो मुटसिवो राजा,&lt;br&gt;&#xA;राजा होतु सुतो’’ इति॥&lt;br&gt;&#xA;३.&lt;br&gt;&#xA;तदन्तरे ञातिगणं, दट्ठुं कत्वान मानसं।&lt;br&gt;&#xA;उपज्झायञ्‍च सङ्घञ्‍च, वन्दित्वा पुच्छ भूपतिं॥&lt;br&gt;&#xA;४.&lt;br&gt;&#xA;आदाय चतुरो थेरे, सङ्घमित्ताय अत्रजं।&lt;br&gt;&#xA;सुमनं सामणेरञ्‍च, छळाभिञ्‍ञं महिद्धिकं॥&lt;br&gt;&#xA;५.&lt;br&gt;&#xA;ञातीनं सङ्गहं कातुं, अगमा दक्खिणागिरिं।&lt;br&gt;&#xA;ततो तत्थ चरन्तस्स, छम्मासा समतिक्‍कमुं॥&lt;br&gt;&#xA;६.&lt;br&gt;&#xA;कमेन वेदिसगिरिं, नगरं मातुदेविया।&lt;br&gt;&#xA;सम्पत्वा मतरं पस्सि, देवी दिस्वा पियं सुतं॥&lt;br&gt;&#xA;७.&lt;br&gt;&#xA;भोजयित्वा सपरिसं, अत्तनायेव कारितं।&lt;br&gt;&#xA;विहारं चेतियगिरिं, थेरं आरोपयी सुभं॥&lt;br&gt;&#xA;८.&lt;br&gt;&#xA;अवन्तिरट्ठं भुञ्‍जन्तो, पितरा दिन्‍नमत्तनो।&lt;br&gt;&#xA;सो असोक कुमारो हि, उज्‍जेनीगमना पुरा॥&lt;br&gt;&#xA;९.&lt;br&gt;&#xA;वेदिसे नगरे वासं, उपगन्त्वा तहिं सुभं।&lt;br&gt;&#xA;देविन्‍नाम लभित्वान, कुमारिं सेट्ठिधीतरं॥&lt;br&gt;&#xA;१०.&lt;br&gt;&#xA;संवासं ताय कप्पेसि, गब्भं गण्हिय तेन सा।&lt;br&gt;&#xA;उज्‍जेनियं कुमारं तं, महिन्दं जनयी सुभं॥&lt;br&gt;&#xA;११.&lt;br&gt;&#xA;वस्सद्वयमतिक्‍कम्म, सङ्घमित्तञ्‍च धीतरं।&lt;br&gt;&#xA;तस्मिं काले वसति सा, वेदिसे नगरे तहिं॥&lt;br&gt;&#xA;१२.&lt;br&gt;&#xA;थेरो तत्थ निसीदित्वा, कालञ्‍ञू इति चिन्तयि।&lt;br&gt;&#xA;पितरा मे समाणत्तं, अभिसेक महुस्सवं॥&lt;br&gt;&#xA;१३.&lt;br&gt;&#xA;देवानंपियतिस्सो सो, महाराजा’नुभोतु च।&lt;br&gt;&#xA;वत्थुत्तयगुणे चापि, सुत्वा जानातु दूहतो॥&lt;br&gt;&#xA;१४.&lt;br&gt;&#xA;आरोहतु मिस्सनगं, जेट्ठमासस्सु’पोसथे।&lt;br&gt;&#xA;तदहेव गमिस्साम, लंकादीपवरं मयं॥&lt;br&gt;&#xA;१५.&lt;br&gt;&#xA;महिन्दो उपसङ्कम्म, महिन्दत्थेर मुत्तमं।&lt;br&gt;&#xA;याहि लंकं पसादेतुं, सम्बुद्धेना’सि ब्याकतो॥&lt;br&gt;&#xA;१६.&lt;br&gt;&#xA;मयम्पि तत्थुपत्थम्भा, भविस्सामा’ति अब्रवि।&lt;br&gt;&#xA;देविया भगिनी धीतु-पुत्तो भण्डुक नामको॥&lt;br&gt;&#xA;१७.&lt;br&gt;&#xA;थेरेन देविया धम्मं, सुत्वा देसितमेव तु।&lt;br&gt;&#xA;अनागामिफलं पत्वा, वसि थेरस्स सन्तिके॥&lt;br&gt;&#xA;१८.&lt;br&gt;&#xA;तत्थ मासं वसित्वान, जेट्ठमासस्सु’ पोसथे।&lt;br&gt;&#xA;थेरो चतूहि थेरेहि, सुमनेना’थ भण्डुना॥&lt;br&gt;&#xA;१९.&lt;br&gt;&#xA;सद्धिं तेन गहट्ठेन, न रतो ञातिहेतुना।&lt;br&gt;&#xA;तस्मा विहारा आकासं, उग्गन्त्वा सो महिद्धिको॥&lt;br&gt;&#xA;२०.&lt;br&gt;&#xA;खणेनेव इधागम्म, रम्मे मिस्सक पब्बते।&lt;br&gt;&#xA;अट्ठासि विलुकूटम्हि, रुचिरम्बत्थले वरे॥&lt;br&gt;&#xA;२१.&lt;br&gt;&#xA;लंकापसाद गुणेन वियाकतो सो।&lt;br&gt;&#xA;लंकाहिताय मुनिना सयितेन अन्ते।&lt;br&gt;&#xA;लंकाय सत्थुसदिसो हितहेतु तस्सा।&lt;br&gt;&#xA;लंकामरूहि महितो’भिनिसीदि तत्ताति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;महिन्दागमनो नाम&lt;br&gt;&#xA;तेरसमो परिच्छेदो।&lt;/p&gt;</description>
    </item>
    <item>
      <title>१३ चुद्दसम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/13_chuddasama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/13_chuddasama_parichCheda/</guid>
      <description>&lt;p&gt;चुद्दसम परिच्छेद&lt;/p&gt;&#xA;&lt;h2 id=&#34;नगरपपवसन&#34;&gt;नगरप्पवेसनो&lt;/h2&gt;&#xA;&lt;p&gt;१.&lt;br&gt;&#xA;देवानंपियतिस्सो सो, राजा सलिलकीळितं।&lt;br&gt;&#xA;दत्वा नगरवासीनं, मिगवं कीळितुं अगा॥&lt;br&gt;&#xA;२.&lt;br&gt;&#xA;चत्तालीससहस्सेहि, नरेहि परिवारितो।&lt;br&gt;&#xA;धावन्तो पदसायेव, अगमा मिस्सकं नगं॥&lt;br&gt;&#xA;३.&lt;br&gt;&#xA;थेरे दस्सेतुमिच्छन्तो, देवो तस्मिं महीधरे।&lt;br&gt;&#xA;गुम्भंभक्खयमानो’व, अट्ठा गोकण्णरूपवा॥&lt;br&gt;&#xA;४.&lt;br&gt;&#xA;राजा दिस्वा ‘‘पमत्तं तं, न युत्तं विज्झितुं’’ इति।&lt;br&gt;&#xA;जिया सद्दमकाधापि, गोकण्णो पब्बतन्तरं॥&lt;br&gt;&#xA;५.&lt;br&gt;&#xA;राजा’नुधावि सोधिं, थेरानं सन्तिकं गतो।&lt;br&gt;&#xA;थेरे दिट्ठे नरिन्देन, सयमन्तरधायिसो॥&lt;br&gt;&#xA;६.&lt;br&gt;&#xA;थेरो ‘‘बहूसु दिट्ठेसु, अतिभायिस्सती’’ तिसो।&lt;br&gt;&#xA;अत्तानमेव दस्सेसि, पस्सित्वा तं महीपतिं॥&lt;br&gt;&#xA;७.&lt;br&gt;&#xA;भीतो अट्ठासि तं थेरो, ‘‘एहि तिस्साति अब्रवि।&lt;br&gt;&#xA;तिस्सा’ति वचनेनेव, राजा यक्खो’’ति चिन्तयी॥&lt;br&gt;&#xA;८.&lt;br&gt;&#xA;समणा मयं महाराज, धम्मराजस्स सावका।&lt;br&gt;&#xA;तमेव अनुकम्पाय, जम्बुदीपा इधागता॥&lt;br&gt;&#xA;९.&lt;br&gt;&#xA;इच्चाह थेरो तं सुत्वा, राजा वीतभयो अहु।&lt;br&gt;&#xA;सरित्वा सखीसन्देसं, ‘‘समाणा’’ इति निच्छितो॥&lt;br&gt;&#xA;१०.&lt;br&gt;&#xA;धनुं सरञ्च निक्खिप्प, उपसङ्कम्म तं इसिं।&lt;br&gt;&#xA;सम्मोदमानो थेरेन, सो निसीदि तदन्तिके॥&lt;br&gt;&#xA;११.&lt;br&gt;&#xA;तदा तस्स मनुस्सा ते, आगम्म परिवारयुं।&lt;br&gt;&#xA;तदा सेसे छ दस्सेसि, महाथेरो सहागते॥&lt;br&gt;&#xA;१२.&lt;br&gt;&#xA;ते दिस्वा अब्रवी राजा, ‘‘कदा’’ मे आगता इति।&lt;br&gt;&#xA;‘‘मया सद्धिं’’ति थेरेन, वुत्ते पुच्छि इदं पुन॥&lt;br&gt;&#xA;१३.&lt;br&gt;&#xA;‘‘सन्ति ईदिसका अञ्ञे, जम्बुदीपे यती’’ इति।&lt;br&gt;&#xA;आह ‘‘कासावपज्जो तो, जम्बुदीपो तहिं पन॥&lt;br&gt;&#xA;१४.&lt;br&gt;&#xA;तेविज्जा इद्धिप्पत्ता च, चेतोपरियकोविदा।&lt;br&gt;&#xA;‘‘दिब्बसोता’रहन्तो च, बहू बुद्धस्स सावका’’॥&lt;br&gt;&#xA;१५.&lt;br&gt;&#xA;पुच्छि ‘‘केनागतत्था’’ति, न थलेन न वारिना।&lt;br&gt;&#xA;आगतम्हा’’ति वुत्ते सो, विजानि नभसागमं॥&lt;br&gt;&#xA;१६.&lt;br&gt;&#xA;वीमंसंसो महापञ्ञो, कण्हं पञ्हमपुच्छितं।&lt;br&gt;&#xA;पुट्ठो पुट्ठो वियाकासि, तंतं पञ्हं महीपति॥&lt;br&gt;&#xA;१७.&lt;br&gt;&#xA;रुक्खोयं राजकिन्नामो, अञ्ञो नाम अयं तरु।&lt;br&gt;&#xA;इमं मुञ्चिय अत्थ’म्बो, सन्ति अम्बतरू बहुं॥&lt;br&gt;&#xA;१८.&lt;br&gt;&#xA;इमञ्च अम्बं तेच’म्बे, मुञ्चियत्थि महीरुहा।&lt;br&gt;&#xA;सन्ति भन्ते बहु रुक्खा, अनम्बापन ते तरु॥&lt;br&gt;&#xA;१९.&lt;br&gt;&#xA;अञ्ञे अम्बे अनम्बे च, मुञ्चिय’त्थि महीरुहा।&lt;br&gt;&#xA;अयं भन्ते अम्बरुक्खो, पण्डितो’सि नरिस्सर॥&lt;br&gt;&#xA;२०.&lt;br&gt;&#xA;सन्ति ते ञातका राज, सन्ति भन्ते बहुज्जना।&lt;br&gt;&#xA;सन्ति अञ्ञातका राज, सन्ति ते ञातितो बहू॥&lt;br&gt;&#xA;२१.&lt;br&gt;&#xA;ञातके ते च अञ्ञे च, मुञ्चिय’ञ्ञोपि अत्थि नु।&lt;br&gt;&#xA;‘‘भन्ते’’ हमेव साधु त्वं, पण्डितो’सि नरिस्सर॥&lt;br&gt;&#xA;२२.&lt;br&gt;&#xA;पण्डितो’ति विदित्वान, चूळहत्थिपदोपमं।&lt;br&gt;&#xA;सुत्तन्तं देसयी थेरो, महीपस्स महामती॥&lt;br&gt;&#xA;२३.&lt;br&gt;&#xA;देसनापरियोसाने, सद्धिं तेहि नरेहि सो।&lt;br&gt;&#xA;चत्तालीससहस्सेहि, सरणेसु पतिट्ठहि॥&lt;br&gt;&#xA;२४.&lt;br&gt;&#xA;भत्ता’भीहारं सायन्हे, रञ्ञो अभिहरुं तदा।&lt;br&gt;&#xA;‘‘न भुञ्जिस्स’’न्ति दानि मे, इति जनम्मि भूपति॥&lt;br&gt;&#xA;२५.&lt;br&gt;&#xA;पुच्छितुंयेव युत्तन्ति, भत्तेना’पुच्छिते इसि।&lt;br&gt;&#xA;न भुञ्जाम इदानी’ति, वुत्ते कालञ्च पुच्छिसो॥&lt;br&gt;&#xA;२६.&lt;br&gt;&#xA;कालं वुत्ते’ब्रवि एवं, ‘‘गच्छाम नगरं’’इति।&lt;br&gt;&#xA;तुवं गच्छ महाराज, वसिस्साम मयं इध॥&lt;br&gt;&#xA;२७.&lt;br&gt;&#xA;एवं सति कुमारो’यं, अम्हेहि सह गच्छतु।&lt;br&gt;&#xA;अयञ्हि आगतफलो, राज विञ्ञातसासनो॥&lt;br&gt;&#xA;२८.&lt;br&gt;&#xA;अपेक्खमानो पब्बज्जं, वसत’म्हाकमन्तिके।&lt;br&gt;&#xA;इदानि पब्बजेस्साम, इमं त्वं गच्छ भूमिप॥&lt;br&gt;&#xA;२९.&lt;br&gt;&#xA;पातो रथं पेसयिस्सं, तुम्हे तत्थ ठिता पुरं।&lt;br&gt;&#xA;याथा’ति थेरे वन्दित्वा, भण्डुंनेत्व’क मन्तकं॥&lt;br&gt;&#xA;३०.&lt;br&gt;&#xA;पुच्छि थेराधिकारंसो, रञ्ञो सब्बमभासि सो।&lt;br&gt;&#xA;थेरं ञत्वा’ति तुट्ठोसो, ‘‘लाभा मे’’इति चिन्तयि॥&lt;br&gt;&#xA;३१.&lt;br&gt;&#xA;भण्डुस्स गीहिभावेन, गतासङ्को नरिस्सरो।&lt;br&gt;&#xA;अञ्ञासि नरभावं सो, ‘‘पब्बाजेम इमं’’ इति॥&lt;br&gt;&#xA;३२.&lt;br&gt;&#xA;थेरो तं गामसीमायं, तस्मिंयेव खणे अका।&lt;br&gt;&#xA;भण्डुकस्स कुमारस्स, पब्बज्जमुपसम्पदं॥&lt;br&gt;&#xA;३३.&lt;br&gt;&#xA;तस्मिंयेव खणे सो च, अरहत्तमपापुणि।&lt;br&gt;&#xA;सुमनं सामणेरं तं, थेरो आमन्तयी ततो॥&lt;br&gt;&#xA;३४.&lt;br&gt;&#xA;धम्मसवनकालं त्वं, घोसेही’’ति अपुच्छिसो।&lt;br&gt;&#xA;सावेन्तो कित्तकं ठानं, भन्ते घोसेम’हं इति॥&lt;br&gt;&#xA;३५.&lt;br&gt;&#xA;‘‘सकलं तम्बपण्णी’’ति, वुत्ते थेरेन इद्धिया।&lt;br&gt;&#xA;सावेन्तो सकलं लंकं, धम्मकालमघोसयी॥&lt;br&gt;&#xA;३६.&lt;br&gt;&#xA;राजा नागचतुत्तेसो, सोण्णिपस्से निसीदिय।&lt;br&gt;&#xA;भुञ्जन्तो तं रवं सुत्वा, थेरन्तिक मपेसयि॥&lt;br&gt;&#xA;३७.&lt;br&gt;&#xA;‘‘उपद्दवो नु अत्थी’’ति, आह नत्थि उद्दवो।&lt;br&gt;&#xA;सोतुं सम्बुद्धवचनं, कालो घोसापितो इति॥&lt;br&gt;&#xA;३८.&lt;br&gt;&#xA;सामणेर रवं सुत्वा, भुम्मादेवा अघोसयुं।&lt;br&gt;&#xA;अनुक्कमेन सो सद्दो, ब्रह्मलोकं समारुहि॥&lt;br&gt;&#xA;३९.&lt;br&gt;&#xA;तेन घोसेन देवानं, सन्निपातो महा अहु।&lt;br&gt;&#xA;समचित्तसुत्तं देसेसि, थेरो तस्मिं समागमे॥&lt;br&gt;&#xA;४०.&lt;br&gt;&#xA;असंखियानं देवानं, धम्माभिसमयो अहु।&lt;br&gt;&#xA;बहू नागा सुपण्णा च, सरणेसु पतिट्ठयुं॥&lt;br&gt;&#xA;४१.&lt;br&gt;&#xA;यथेदं सारिपुत्तस्स, सुत्तं थेरस्स भासतो।&lt;br&gt;&#xA;तथा महिन्दत्थेरस्स, अहु देवसमागमो॥&lt;br&gt;&#xA;४२.&lt;br&gt;&#xA;राजा पभा ते पाहेसि, रथं सारथि सो गतो।&lt;br&gt;&#xA;‘‘आरोहथ रथं याम, नगरं’’ इति ते’ब्रवि॥&lt;br&gt;&#xA;४३.&lt;br&gt;&#xA;ना’रोहाम रथं गच्छ, गच्छाम तव पच्छतो।&lt;br&gt;&#xA;इति वत्वान पेसेत्वा, सारथिं सुमनोरथं॥&lt;br&gt;&#xA;४४.&lt;br&gt;&#xA;वेहासमब्भुगन्त्वा, ते नगरस्स पुरत्थतो।&lt;br&gt;&#xA;पठमत्थूपट्ठानम्हि, ओतरिंसु महिद्धिका॥&lt;br&gt;&#xA;४५.&lt;br&gt;&#xA;थेरेहि पठमोतिण्ण-ठानम्हि कतचेतियं।&lt;br&gt;&#xA;अज्जापि वुच्चते तेन, एवं पठमचेतियं॥&lt;br&gt;&#xA;४६.&lt;br&gt;&#xA;रञ्ञा थेरगुणं सुत्वा, सब्बा अन्तेपुरित्थियो।&lt;br&gt;&#xA;थेरदस्सनमिच्छिंसु, यस्मा तस्मामहीपति॥&lt;br&gt;&#xA;४७.&lt;br&gt;&#xA;अन्तो’व राजवत्थुस्स, रम्मं कारेसि मण्डपं।&lt;br&gt;&#xA;सेतेहि वत्थपुप्फेहि, छादितं समलङ्कतं॥&lt;br&gt;&#xA;४८.&lt;br&gt;&#xA;उच्चसेय्याविरमणं, सुतत्ता थेरसन्तिके।&lt;br&gt;&#xA;कङ्खी ‘‘उच्चासने थेरो, निसीदिदेय्यनुनोति च॥&lt;br&gt;&#xA;४९.&lt;br&gt;&#xA;तदन्तरे सारथि सो, थेरे दिस्वा तहिं ठिते।&lt;br&gt;&#xA;चीवरं पारुपन्ते ते, अतिविम्हित मानसो॥&lt;br&gt;&#xA;५०.&lt;br&gt;&#xA;गन्त्वा रञ्ञो निवेदेसि, सुत्वा सब्बं महीमति।&lt;br&gt;&#xA;‘‘निसज्जं न करिस्सन्ति, पीठकेसू’’ति निच्छितो॥&lt;br&gt;&#xA;५१.&lt;br&gt;&#xA;‘‘सुसाधु भुम्मत्थरणं, पञ्ञापेथा’’ति भासिय।&lt;br&gt;&#xA;गन्त्वा पटिपथं थेरे, सक्कच्चं अभिवादिय॥&lt;br&gt;&#xA;५२.&lt;br&gt;&#xA;महामहिन्दत्थेरस्स, हत्थतो पत्तमादिय।&lt;br&gt;&#xA;सक्कारपूजाविधिना, पुरं थेरं पवेसयि॥&lt;br&gt;&#xA;५३.&lt;br&gt;&#xA;दिस्वा आसनपञ्ञत्तिं, नेमित्ता ब्याकरुं इति।&lt;br&gt;&#xA;‘‘गहिता पथवी’मेहि, दीपे हेस्सन्ति इस्सरा॥&lt;br&gt;&#xA;५४.&lt;br&gt;&#xA;नरिन्दो पूजयन्तो ते, थेरे अन्तेपुरं नयि।&lt;br&gt;&#xA;तत्थ ते दुस्सपीठेसुं, निसीदिंसु यथारहं॥&lt;br&gt;&#xA;५५.&lt;br&gt;&#xA;ते यागुखज्जभोज्जेहि, सयं राजा अतप्पयि।&lt;br&gt;&#xA;निट्ठिते भत्तकिच्चम्हि, सयं उपनिसीदिय॥&lt;br&gt;&#xA;५६.&lt;br&gt;&#xA;कनिट्ठस्सोपराजस्स, महानागस्स जायिकं।&lt;br&gt;&#xA;वसन्तिं राजगेहे’व, पक्कोसा पेसिचा’नुलं॥&lt;br&gt;&#xA;५७.&lt;br&gt;&#xA;आगम्म अनुलादेवी, पञ्च इत्थिसतेहि सा।&lt;br&gt;&#xA;थेरेवन्दिय पूजेत्वा, एकमन्तमुपाविसि॥&lt;br&gt;&#xA;५८.&lt;br&gt;&#xA;पेतवत्थुं विमानञ्च, सच्चसंयुत्तमेव च।&lt;br&gt;&#xA;देसेसि थेरो ता इत्थी, पठमं फलमज्झगुं॥&lt;br&gt;&#xA;५९.&lt;br&gt;&#xA;हिय्यो दिट्ठमनुस्सेहि, सुत्वा थेरगुणे बहू।&lt;br&gt;&#xA;थेरदस्सनमिच्छन्ता, समागन्त्वान नागरा॥&lt;br&gt;&#xA;६०.&lt;br&gt;&#xA;राजद्वारे महासद्दं, अकरुं तं महीपति।&lt;br&gt;&#xA;सुत्वा पुच्छिय जानित्वा, आह तेसं हितत्थिको॥&lt;br&gt;&#xA;६१.&lt;br&gt;&#xA;सब्बेसं इध सम्बाधो, सालामङ्गलहत्थिनो।&lt;br&gt;&#xA;सोधेथ तत्थ दक्खन्ति, थेरे’मे नागरा’इति॥&lt;br&gt;&#xA;६२.&lt;br&gt;&#xA;सोधेत्वा हत्थिसालं तं, वितानादीहि सज्जुकं।&lt;br&gt;&#xA;अलङ्करित्वा सयने, पञ्ञपेसुं यथारहं॥&lt;br&gt;&#xA;६३.&lt;br&gt;&#xA;सथेरो तत्थ गन्त्वान, महाथेरो निसीदिय।&lt;br&gt;&#xA;सो देवदूतसुत्तन्तं, कथेसी कथिको महा॥&lt;br&gt;&#xA;६४.&lt;br&gt;&#xA;तं सुत्वान पसीदिंसु, नगरा ते समागता।&lt;br&gt;&#xA;तेसु पाणसहस्संतु, पठमं फलमज्झगा॥&lt;br&gt;&#xA;६५.&lt;br&gt;&#xA;लंकादीपे सो सत्थुकप्पो अकप्पो।&lt;br&gt;&#xA;लंकाधिट्ठाने द्वीसु ठानेसु थेरो।&lt;br&gt;&#xA;धम्मं भासित्वा दीपभासाय एवं।&lt;br&gt;&#xA;सद्धम्मो तारं कारयी दीपदीपोति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;नगरप्पवेसनो नाम&lt;br&gt;&#xA;चुद्दसमो परिच्छेदो।&lt;/p&gt;</description>
    </item>
    <item>
      <title>१४ पञ्चदसम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/14_panchadasama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/14_panchadasama_parichCheda/</guid>
      <description>&lt;p&gt;पञ्चदसम परिच्छेद&lt;/p&gt;&#xA;&lt;h2 id=&#34;महवहर-पटगगहक&#34;&gt;महाविहार पटिग्गहको&lt;/h2&gt;&#xA;&lt;p&gt;१.&lt;br&gt;&#xA;हत्थिसालापि सम्बाधा, इति तत्थ समागता।&lt;br&gt;&#xA;ते नन्दनवने रम्मे, दक्खिणद्वारतो बहि॥&lt;br&gt;&#xA;२.&lt;br&gt;&#xA;राजुय्याने घनच्छाये, सीतले नीलसद्दले।&lt;br&gt;&#xA;पञ्ञापेसुं आसनानि, थेरानं सादरा नरा॥&lt;br&gt;&#xA;३.&lt;br&gt;&#xA;निक्खम्म दक्खिणद्वारा, थेरो तत्थ निसीदि च।&lt;br&gt;&#xA;महाकुलीना चा’गम्म, इत्थियो बहुका तहिं॥&lt;br&gt;&#xA;४.&lt;br&gt;&#xA;थेरं उपनिसीदिंसु, उय्यानं पूरयन्तियो।&lt;br&gt;&#xA;बालपण्डितसुत्तन्तं, तासं थेरो अदेसयि॥&lt;br&gt;&#xA;५.&lt;br&gt;&#xA;सहस्सं इत्थियो तासु, पठमं फलमज्झगुं।&lt;br&gt;&#xA;एवं तत्थेव उय्याने, सायण्हसमयो अहु॥&lt;br&gt;&#xA;६.&lt;br&gt;&#xA;ततो थेरा निक्खमिंसु, ‘‘याम तं पब्बतं’’ इति।&lt;br&gt;&#xA;रञ्ञो पटिनिवेदेसुं, सीघं राजा उपागमि॥&lt;br&gt;&#xA;७.&lt;br&gt;&#xA;उपागम्मा’ब्रवी थेरं, ‘‘सायं दूरो च पब्बतो।&lt;br&gt;&#xA;इधेव नन्दनुय्याने, निवासो फासुको इति॥&lt;br&gt;&#xA;८.&lt;br&gt;&#xA;पुरस्स अच्चासन्नत्ता, ‘‘असारुप्प’’न्ति भासिते।&lt;br&gt;&#xA;‘‘महामेघवनुय्यानं, नातिदूराति सन्तिके॥&lt;br&gt;&#xA;९.&lt;br&gt;&#xA;रम्मं छायूदकूपेतं, निवासो तत्थ रोचतु।&lt;br&gt;&#xA;निवत्तितब्बं भन्ते’’न्ति, थेरो तत्थ निवत्तयि॥&lt;br&gt;&#xA;१०.&lt;br&gt;&#xA;तस्मिं निवत्तठानम्हि, कदम्बनदियन्तिके।&lt;br&gt;&#xA;निवत्तचेतियं नाम, कतं वुच्चति चेतियं॥&lt;br&gt;&#xA;११.&lt;br&gt;&#xA;तं नन्दना दक्खिणेन, नयं थेरं रथेसभो।&lt;br&gt;&#xA;महामेघवनुय्यानं, पाचिनद्वारकं नयि॥&lt;br&gt;&#xA;१२.&lt;br&gt;&#xA;तत्थ राजघरे रम्मे, मञ्चपीठानि साधुकं।&lt;br&gt;&#xA;साधूति सन्थरापेत्वा, ‘‘वसते’त्त सुखं’’ इति॥&lt;br&gt;&#xA;१३.&lt;br&gt;&#xA;राजा थेरे’भिवादेत्वा, अमच्चपरिवारितो।&lt;br&gt;&#xA;पुरं पाविसि थेरा तु, तं रत्तिं तत्थ ते वसुं॥&lt;br&gt;&#xA;१४.&lt;br&gt;&#xA;पभातेयेव पुप्फानि, गाहेत्वा धरणीपति।&lt;br&gt;&#xA;थेरे उपच्च वन्दित्वा, पूजेत्वा कुसुमेहि च॥&lt;br&gt;&#xA;१५.&lt;br&gt;&#xA;पुच्छि कच्चि सुखं वुट्ठं, उय्यानं फासुकं इति।&lt;br&gt;&#xA;सुखं वुत्थं महाराज, उय्यानं यति फासुकं॥&lt;br&gt;&#xA;१६.&lt;br&gt;&#xA;आरामो कप्पते भन्ते, सङ्घस्सा’’ति अपुच्छि सो।&lt;br&gt;&#xA;‘‘कप्पते’’इति वत्वान, कप्पाकप्पेसु कोविदो॥&lt;br&gt;&#xA;१७.&lt;br&gt;&#xA;थेरो वेळुवनाराम, पटिग्गहणमब्रवि।&lt;br&gt;&#xA;तं सुत्वा अभिहट्ठो सो, तुट्ठहट्ठो महाजनो॥&lt;br&gt;&#xA;१८.&lt;br&gt;&#xA;थेरानं वन्दनत्थाय, देवी तु अनुलागता।&lt;br&gt;&#xA;सद्धिं पञ्चसतित्थीहि, दुतियं फलमज्झगा॥&lt;br&gt;&#xA;१९.&lt;br&gt;&#xA;सा पञ्चसता देवी, अनुला’ह महीपति।&lt;br&gt;&#xA;‘‘पब्बजिस्साम देवा’’ति, राजा थेरमवोच सो॥&lt;br&gt;&#xA;२०.&lt;br&gt;&#xA;पब्बाजेथ इमायो’’ति, थेरो आह महीपतिं।&lt;br&gt;&#xA;‘‘न कप्पति महाराज, पब्बाजेतुं थियो हिनो॥&lt;br&gt;&#xA;२१.&lt;br&gt;&#xA;अत्थि पाटलिपुत्तस्मिं, भिक्खुनी मे कनिट्ठिका।&lt;br&gt;&#xA;सङ्घमित्ताति नामेन, विस्सुता सा बहुस्सुता॥&lt;br&gt;&#xA;२२.&lt;br&gt;&#xA;नरिन्दसमणिन्दस्स, महाबोधिदुमिन्दतो।&lt;br&gt;&#xA;दक्खिणं साखमादाय, तथा भिक्खुनियो वरा॥&lt;br&gt;&#xA;२३.&lt;br&gt;&#xA;आगच्छतू’ति पेसेहि, रञ्ञो नो पितु सन्तिकं।&lt;br&gt;&#xA;पब्बाजेस्सति सा थेरी, आगता इत्थियो इमा॥&lt;br&gt;&#xA;२४.&lt;br&gt;&#xA;‘‘साधु’’ति वत्वा गण्हित्वा, राजा भिङ्कारमुत्तमं।&lt;br&gt;&#xA;‘‘महामेघवनुय्यानं, दम्मि सङ्घस्सि’मं इति॥&lt;br&gt;&#xA;२५.&lt;br&gt;&#xA;महिन्दथेरस्स करे, दक्खिणोदकमा’किरी।&lt;br&gt;&#xA;महिया पतिते तोये, अकम्पित्थ महा मही॥&lt;br&gt;&#xA;२६.&lt;br&gt;&#xA;‘‘तस्मा कम्पति भूमी’’ति, भूमिपालो अपुच्छि तं।&lt;br&gt;&#xA;पतिट्ठितत्ता दीपम्हि, सासनस्सा’ति सो ब्रवि॥&lt;br&gt;&#xA;२७.&lt;br&gt;&#xA;थेरस्स उपनामेसि, जातिपुप्फानि जातिमा।&lt;br&gt;&#xA;थेरो राजघरं गन्त्वा, तस्स दक्खिणतो ठितो॥&lt;br&gt;&#xA;२८.&lt;br&gt;&#xA;रुक्खम्हि पिचुले अट्ठ, पुप्फमुट्ठी समोकिरी।&lt;br&gt;&#xA;तत्थापि पुथवी कम्पि, पुट्ठो तस्सा’ह कारणं॥&lt;br&gt;&#xA;२९.&lt;br&gt;&#xA;अहोसि तिण्णं बुद्धानं, काले’पि इध मालको।&lt;br&gt;&#xA;नरिन्दसङ्घकम्मत्थं, भविस्सति इदानिपि॥&lt;br&gt;&#xA;३०.&lt;br&gt;&#xA;राजगेहा उत्तरतो, चारुपोक्खरणिं अगा।&lt;br&gt;&#xA;तत्तका नेव पुप्फानि, थेरो तत्थापि ओकिरि॥&lt;br&gt;&#xA;३१.&lt;br&gt;&#xA;तत्था’पि पुथुवी कम्पि, पुट्ठो तस्सा’ह कारणं।&lt;br&gt;&#xA;‘‘जन्तघर पोक्खरणी, अयं हेस्सति भूमिप’’॥&lt;br&gt;&#xA;३२.&lt;br&gt;&#xA;तस्सेव राजगेहस्स, गन्त्वान द्वारकोट्ठकं।&lt;br&gt;&#xA;तत्तकेहे’व पुप्फेहि, तं ठानं पूजयी इसि॥&lt;br&gt;&#xA;३३.&lt;br&gt;&#xA;तत्थापि पुथुवीकम्पि, हट्ठलोमो अतीवसो।&lt;br&gt;&#xA;राजा तं कारणं पुच्छि, थेरो तस्सा’ह कारणं॥&lt;br&gt;&#xA;३४.&lt;br&gt;&#xA;इमम्हि कप्पे बुद्धानं, तिण्णन्नं बोधिरुक्खतो।&lt;br&gt;&#xA;आनेत्वा दक्खिणासाखा, रोपिता इध भूमिप॥&lt;br&gt;&#xA;३५.&lt;br&gt;&#xA;तथागतस्स अम्हाकं, बोधिसाखापि दक्खिणा।&lt;br&gt;&#xA;इमस्मिंयेव ठानम्हि, पतिट्ठिस्सति भूमिप॥&lt;br&gt;&#xA;३६.&lt;br&gt;&#xA;ततो’गमा महाथेरो, महामुचलमालकं।&lt;br&gt;&#xA;तत्तकानेव पुप्फानि, तस्मिं ठाने समोकिरि॥&lt;br&gt;&#xA;३७.&lt;br&gt;&#xA;तथापि पुथवी कम्पि, पुट्ठो तस्सा’ह कारणं।&lt;br&gt;&#xA;सङ्घस्सु पोसथा गारं, इध हेस्सति भूमिप॥&lt;br&gt;&#xA;३८.&lt;br&gt;&#xA;पञ्हम्बमालकट्ठानं, ततो’गमा महीपति।&lt;br&gt;&#xA;सुपक्कं अम्बपक्कञ्च, वण्णगन्धरसुत्तमं॥&lt;br&gt;&#xA;३९.&lt;br&gt;&#xA;महन्तं उपनामेसि, रञ्ञो उय्यानपालको।&lt;br&gt;&#xA;तं थेरस्सुपनामेसि, राजा अतिमनोरमं॥&lt;br&gt;&#xA;४०.&lt;br&gt;&#xA;थेरो निसीदनाकारं, दस्सेसि जनता हितो।&lt;br&gt;&#xA;अत्थरापेसि तत्थेव, राजा अत्थरणं वरं॥&lt;br&gt;&#xA;४१.&lt;br&gt;&#xA;अदा तत्थ निसिन्नस्स, थेरस्सम्बं महीपति।&lt;br&gt;&#xA;थेरो तं परिभुञ्जित्वा, रोपनत्थाय राजिनो॥&lt;br&gt;&#xA;४२.&lt;br&gt;&#xA;अम्बट्ठिकं अदा राजा, तं सयं तत्थ रोपयि।&lt;br&gt;&#xA;हत्थे तस्सोपरिथेरो, धोवि तस्स विरुळ्हिया॥&lt;br&gt;&#xA;४३.&lt;br&gt;&#xA;तं खणंयेव बीजम्हा, तम्हा निक्खम्म अङ्कुरो।&lt;br&gt;&#xA;कमेना’ति महारुक्खो, पत्तपक्कधरो अहु॥&lt;br&gt;&#xA;४४.&lt;br&gt;&#xA;तं पाटिहारियं दिस्वा, परिसा सा सराजिका।&lt;br&gt;&#xA;नमस्समाना अट्ठासि, थेरे हत्थतनुरुहा॥&lt;br&gt;&#xA;४५.&lt;br&gt;&#xA;थेरो तदा पुप्फमुट्ठि, अट्ठ तत्थ समोकिरि।&lt;br&gt;&#xA;तथापि पुथवीकम्पि, पुट्ठो तस्सा’ह कारणं॥&lt;br&gt;&#xA;४६.&lt;br&gt;&#xA;सङ्घस्सप्पन्नलाभानं, अनेकेसं नराधिप।&lt;br&gt;&#xA;सङ्गम्मभाजनठानं, इदं ठानं भविस्सति॥&lt;br&gt;&#xA;४७.&lt;br&gt;&#xA;ततो गन्त्वा चतुस्साल-ठानं तत्थ समोकिरि।&lt;br&gt;&#xA;तत्तकानेव पुप्फानि, कम्पि तत्थापि मेदिनी॥&lt;br&gt;&#xA;४८.&lt;br&gt;&#xA;तं कम्पकारणं पुच्छि, राजा थेरो वियाकरि।&lt;br&gt;&#xA;तिण्णन्नं पुब्बबुद्धानं, राजुय्यान पटिग्गहे॥&lt;br&gt;&#xA;४९.&lt;br&gt;&#xA;दान वत्थुना’हटानि, दीपवासीहि सब्बतो।&lt;br&gt;&#xA;इध ठपेत्वा भोजेसुं, ससङ्घे सुगते तयो॥&lt;br&gt;&#xA;५०.&lt;br&gt;&#xA;इदानि पन एत्थेव, चतुस्साला भविस्सति।&lt;br&gt;&#xA;सङ्घस्स इध भत्तग्गं, भविस्सति नराधिप॥&lt;br&gt;&#xA;५१.&lt;br&gt;&#xA;महथूपठितठानं, ठानाठानविदूततो।&lt;br&gt;&#xA;अगमासि महाथेरो, महिन्दो दीपदीपनो॥&lt;br&gt;&#xA;५२.&lt;br&gt;&#xA;तदा अन्तोपरिक्खेपे, राजुय्यानस्स खुद्दिका।&lt;br&gt;&#xA;ककुधव्हा अहु वापी, तस्सो’परि जलन्तिके॥&lt;br&gt;&#xA;५३.&lt;br&gt;&#xA;थूपारहं थलठानं, अहु थेरे तहिं गते।&lt;br&gt;&#xA;रञ्ञो चम्पकपुप्फानं, पुटकान’ट्ठ आहरुं॥&lt;br&gt;&#xA;५४.&lt;br&gt;&#xA;तानि चम्पकपुप्फानि, राजा थेरस्सु’पानयि।&lt;br&gt;&#xA;थेरो चम्पकपुप्फेहि, तेहि पूजेसि तं फलं॥&lt;br&gt;&#xA;५५.&lt;br&gt;&#xA;तत्थापि पुथवी कम्पि, राजा तं कम्पकारणं।&lt;br&gt;&#xA;पुच्छि थेरो’नु पुब्बेन, आहतं कम्पकारणं॥&lt;br&gt;&#xA;५६.&lt;br&gt;&#xA;इदं ठानं महाराज, चतुबुद्ध निसेवितं।&lt;br&gt;&#xA;थूपारहं हितत्थाय, सुखत्थाय च पाणिनं॥&lt;br&gt;&#xA;५७.&lt;br&gt;&#xA;इमम्हि कप्पे पठमं, ककुसन्धो जिनो अहु।&lt;br&gt;&#xA;सब्ब धम्मविदू सत्था, सब्बलोकानुकम्पको॥&lt;br&gt;&#xA;५८.&lt;br&gt;&#xA;महातित्थव्हयं आसि, महामेघवनं इदं।&lt;br&gt;&#xA;नगरं अभयं नाम, पुरत्थिमदिसाय’हु॥&lt;br&gt;&#xA;५९.&lt;br&gt;&#xA;कदम्ब नदिया पारे, तत्थ राजा’भयो अहु।&lt;br&gt;&#xA;ओजदीपोति नामेन, अयं दीपो तदाअहु॥&lt;br&gt;&#xA;६०.&lt;br&gt;&#xA;रक्खसेहि जनस्से’त्थ, रोगो पज्जरको अहु।&lt;br&gt;&#xA;ककुसन्धो दसबलो, दिस्वान तदुपद्दवं॥&lt;br&gt;&#xA;६१.&lt;br&gt;&#xA;तं गन्त्वा सत्तविनयं, पवत्तिं सासनस्स च।&lt;br&gt;&#xA;कातुं इमस्मिं दीपस्मिं, करुणा बलचोदितो॥&lt;br&gt;&#xA;६२.&lt;br&gt;&#xA;चत्तालीससहस्सेहि, तादीहि परिवारितो।&lt;br&gt;&#xA;नभसा’गम्म अट्ठासि, देवकूटम्हि पब्बते॥&lt;br&gt;&#xA;६३.&lt;br&gt;&#xA;सम्बुद्धस्सा’नुभावेन, रोगो पज्जरको इध।&lt;br&gt;&#xA;उपसन्तो महाराज, दीपम्हि सकले तदा॥&lt;br&gt;&#xA;६४.&lt;br&gt;&#xA;कत्थ ठितो अधिट्ठासि, नरिस्सर मुनिस्सरो।&lt;br&gt;&#xA;सब्बे मं अज्ज पस्सन्तु, ओजदीपम्हि मानुसा॥&lt;br&gt;&#xA;६५.&lt;br&gt;&#xA;आगन्तुकामा सब्बेव, मनुस्सा मम सन्तिकं।&lt;br&gt;&#xA;आगच्छन्तु अकिच्छेन, खिप्पञ्चापि महामुनि॥&lt;br&gt;&#xA;६६.&lt;br&gt;&#xA;ओभासयन्तं मुनिन्दं तं, ओभासन्तञ्च पब्बतं।&lt;br&gt;&#xA;राजा च नागरा चेव, दिस्वा खिप्पं उपागमुं॥&lt;br&gt;&#xA;६७.&lt;br&gt;&#xA;देवता बलिदानत्थं, मनुस्सा च तहिं गता।&lt;br&gt;&#xA;देवता इति मञ्ञिंसु, ससङ्घं लोकनायकं॥&lt;br&gt;&#xA;६८.&lt;br&gt;&#xA;राजा सो मुनिराजं तं, अतिहट्ठो’भि वादिय।&lt;br&gt;&#xA;निमन्तयित्वा भत्तेन, आनेत्वा पुरसन्ति कं॥&lt;br&gt;&#xA;६९.&lt;br&gt;&#xA;ससङ्घस्स मुनिन्दस्स, निसज्जारहमुत्तमं।&lt;br&gt;&#xA;रमणीयमिदं ठान-मसम्बाधन्ति चिन्तिय॥&lt;br&gt;&#xA;७०.&lt;br&gt;&#xA;कारिते मण्डपे रम्मे, पल्लङ्केसु वरे सुतं।&lt;br&gt;&#xA;निसीदापेसि सम्बुद्धं, ससङ्घं इध भूपति॥&lt;br&gt;&#xA;७१.&lt;br&gt;&#xA;निसिन्नम्पि च पस्सन्ता, ससङ्घं लोकनायकं।&lt;br&gt;&#xA;दीपे मनुस्सा आनेसुं, पण्णाकारे समन्ततो॥&lt;br&gt;&#xA;७२.&lt;br&gt;&#xA;अत्तनो खज्जभोज्जेहि, तेहि तेहा’भतेहि च।&lt;br&gt;&#xA;सन्तप्पेसि ससङ्घं तं, राजा सो लोकनायकं॥&lt;br&gt;&#xA;७३.&lt;br&gt;&#xA;इधेव पच्छाभत्तं तं, निसिन्नस्स जिनस्स सो।&lt;br&gt;&#xA;महा तित्थकमुय्यानं, राजा’दा दक्खिणं वरं॥&lt;br&gt;&#xA;७४.&lt;br&gt;&#xA;अकालपुप्फा लङ्कारे, महातित्थवने तदा।&lt;br&gt;&#xA;पटिग्गहिते बुद्धेन, अकम्पित्थ महामही॥&lt;br&gt;&#xA;७५.&lt;br&gt;&#xA;एत्थेव सो निसीदित्वा, धम्मं देसेसि नायको।&lt;br&gt;&#xA;चत्तालीस सहस्सानि, पत्ता मग्गफलं नरा॥&lt;br&gt;&#xA;७६.&lt;br&gt;&#xA;दिवाविहारं कत्वान, महातित्थवने जिनो।&lt;br&gt;&#xA;सायण्हसमये गन्त्वा, बोधिठानारहं महि॥&lt;br&gt;&#xA;७७.&lt;br&gt;&#xA;निसिन्नो तत्थ अप्पेत्वा, समाधिं वुट्ठितो ततो।&lt;br&gt;&#xA;इति चिन्तयि सम्बुद्धो, हितत्थं दीपवासिनं॥&lt;br&gt;&#xA;७८.&lt;br&gt;&#xA;आदाय दक्खिणं साखं, बोधितो मे सिरीसतो।&lt;br&gt;&#xA;आगच्छतु रूपनन्दा, भिक्खुनी सहभिक्खुनी॥&lt;br&gt;&#xA;७९.&lt;br&gt;&#xA;तस्स तं चित्तमञ्ञाय, सा थेरी तदनन्तरं।&lt;br&gt;&#xA;गहेत्वा तत्थ राजानं, उपसङ्कम्म तं तरुं॥&lt;br&gt;&#xA;८०.&lt;br&gt;&#xA;लेखं दक्खिणसाखाय, दापेत्वान महिद्धिका।&lt;br&gt;&#xA;मनोसिलाय छिन्नं तं, ठितं हेमकटाहके॥&lt;br&gt;&#xA;८१.&lt;br&gt;&#xA;इद्धिया बोधिमादाय, सपञ्चसत भिक्खुनी।&lt;br&gt;&#xA;इधा’नेत्वा महाराज, देवता परिवारिता॥&lt;br&gt;&#xA;८२.&lt;br&gt;&#xA;ससुवण्ण कटाहं तं, सम्बुद्धेन पसारिते।&lt;br&gt;&#xA;ठपेसि दक्खिणे हत्थे, तं गहेत्वा तथागतो॥&lt;br&gt;&#xA;८३.&lt;br&gt;&#xA;पतिट्ठापेतुं पादासि, बोधिं रञ्ञो’भयस्स तं।&lt;br&gt;&#xA;महातित्थम्हि उय्याने, पतिट्ठापेसि भूपति॥&lt;br&gt;&#xA;८४.&lt;br&gt;&#xA;ततो गन्त्वान सम्बुद्धो,&lt;br&gt;&#xA;इतो उत्तरतो पन।&lt;br&gt;&#xA;सिरीसमालके रम्मे,&lt;br&gt;&#xA;निसीदित्वा तथागतो॥&lt;br&gt;&#xA;८५.&lt;br&gt;&#xA;जनस्स धम्मं देसेसि, धम्माभिसमयो तहिं।&lt;br&gt;&#xA;वीसतिया सहस्सानं, पाणानं आसि भूमिप॥&lt;br&gt;&#xA;८६.&lt;br&gt;&#xA;ततोपि उत्तरं गन्त्वा, थूपराममहिं जिनो।&lt;br&gt;&#xA;निसिन्नो तत्थ अप्पेत्वा, समाधिं वुट्ठितो ततो॥&lt;br&gt;&#xA;८७.&lt;br&gt;&#xA;धम्मं देसेसि सम्बुद्धो, परिसाय तहिंपन।&lt;br&gt;&#xA;दसपाण सहस्सानि, पत्तमग्गफलान’हुं॥&lt;br&gt;&#xA;८८.&lt;br&gt;&#xA;अत्तनो धम्मकरणं, मनुस्सानं नमस्सितुं।&lt;br&gt;&#xA;दत्वा सपरिवारं तं, ठपेत्वा इध भिक्खुनिं॥&lt;br&gt;&#xA;८९.&lt;br&gt;&#xA;सह भिक्खुसहस्सेन, महादेवञ्च सावकं।&lt;br&gt;&#xA;ठपेत्वा इध सम्बुद्धो, ततो पाचिनतो पन॥&lt;br&gt;&#xA;९०.&lt;br&gt;&#xA;ठितो रतनमालम्हि, जनं समनुसासिय।&lt;br&gt;&#xA;ससङ्घो नभमुग्गन्त्वा, जम्बुदीपं जिनो अगा॥&lt;br&gt;&#xA;९१.&lt;br&gt;&#xA;इमम्हि कप्पे दुतियं, कोणागमन नायको।&lt;br&gt;&#xA;अहु सब्बविदू सत्था, सब्बलोकानुकम्पको॥&lt;br&gt;&#xA;९२.&lt;br&gt;&#xA;महानामव्हयं आसि, महामेघवनं इदं।&lt;br&gt;&#xA;वड्ढमानपुरं नाम, दक्खिणाय दिसाय’हु॥&lt;br&gt;&#xA;९३.&lt;br&gt;&#xA;समिद्धो नाम नामेन, तत्थ राजा तदा अहु।&lt;br&gt;&#xA;नामेन वरदीपो’ति, अयं दीपो तदा अहु॥&lt;br&gt;&#xA;९४.&lt;br&gt;&#xA;दुब्बुट्ठुपद्दवो एत्थ, वरदीपे तदा अहु।&lt;br&gt;&#xA;जिनो सकोणागमनो, दिस्वान तदुपद्दवं॥&lt;br&gt;&#xA;९५.&lt;br&gt;&#xA;तं हुत्वा सत्तविनयं, पवत्तिं सासनस्स च।&lt;br&gt;&#xA;कातुं इमस्मिं दीपस्मीं, करुणा बलचोदितो॥&lt;br&gt;&#xA;९६.&lt;br&gt;&#xA;तिंस भिक्खुसहस्सेहि, तादीहि परिवारितो।&lt;br&gt;&#xA;नभसा’गम्म अट्ठासि, नभे सुमनकूटके॥&lt;br&gt;&#xA;९७.&lt;br&gt;&#xA;सम्बुद्धस्सा’नुभावेन, दुब्बुट्ठि सा खयं गता।&lt;br&gt;&#xA;सासनान्तरधानत्ता, सुवुट्ठि च तदाअहु॥&lt;br&gt;&#xA;९८.&lt;br&gt;&#xA;तत्त ठितो अधिट्ठासि, नरिस्सरमुनिस्सरो।&lt;br&gt;&#xA;सब्बेव अज्ज पस्सन्तु, वरदीपम्हि मानुसा॥&lt;br&gt;&#xA;९९.&lt;br&gt;&#xA;आगन्तुकामा सब्बेव, मनुस्सा मम सन्तिकं।&lt;br&gt;&#xA;आगच्छन्तु अकिच्छेन, खिप्पञ्चा’ति महामुनि॥&lt;br&gt;&#xA;१००.&lt;br&gt;&#xA;महासत्तं मुनिन्दं तं, ओभासन्तञ्च पब्बतं।&lt;br&gt;&#xA;राजा च नागरा चेव, दिस्वा खिप्पमुपागमुं॥&lt;br&gt;&#xA;१०१.&lt;br&gt;&#xA;देवताबलिदानत्थं , मनुस्सा च तहिं गता।&lt;br&gt;&#xA;देवता इति मञ्ञिंसु, ससङ्घं लोकनायकं॥&lt;br&gt;&#xA;१०२.&lt;br&gt;&#xA;राजा सो मुनिराजं तं, अतिहट्ठो’भिवादिय।&lt;br&gt;&#xA;निमन्तयित्वा भत्तेन, आनेत्वा पुरसन्तिकं॥&lt;br&gt;&#xA;१०३.&lt;br&gt;&#xA;ससङ्घस्स मुनिन्दस्स, निसज्जारह मुत्तमं।&lt;br&gt;&#xA;रमणीयमिदं ठानं, असम्बाधन्ति चिन्तिय॥&lt;br&gt;&#xA;१०४.&lt;br&gt;&#xA;कारिते मण्डपे रम्मे, पल्लङ्केसु वरेसु तं।&lt;br&gt;&#xA;निसीदापयि सम्बुद्धं, ससङ्घं इध भूपति॥&lt;br&gt;&#xA;१०५.&lt;br&gt;&#xA;निसिन्नम्पि’ध पस्सन्ता, ससङ्घं लोकनायकं।&lt;br&gt;&#xA;दीपे मनुस्सा आनेसुं, पण्णाकारे समन्ततो॥&lt;br&gt;&#xA;१०६.&lt;br&gt;&#xA;अत्तनो खज्जभोज्जेहि,&lt;br&gt;&#xA;तेहि तेहा’भ तेहि च।&lt;br&gt;&#xA;सन्तप्पेसि ससङ्घं तं,&lt;br&gt;&#xA;राजा सो लोक नायकं॥&lt;br&gt;&#xA;१०७.&lt;br&gt;&#xA;इधेव पच्छाभत्तं तं, निसिन्नस्स जिनस्स सो।&lt;br&gt;&#xA;महानामकमुय्यानं, राजा’दा दक्खिणं वरं॥&lt;br&gt;&#xA;१०८.&lt;br&gt;&#xA;अकालपुप्फालङ्कारे, महानामवने तदा।&lt;br&gt;&#xA;पटिग्गहिते बुद्धेन, अकम्पित्थ महामही॥&lt;br&gt;&#xA;१०९.&lt;br&gt;&#xA;एत्थेव सो निसीदित्वा, धम्मं देसेसि नायको।&lt;br&gt;&#xA;तदा तिंस सहस्सानि, पत्ता मग्गफलं नरा॥&lt;br&gt;&#xA;११०.&lt;br&gt;&#xA;दिवाविहारं कत्वान, महानामवने जिनो।&lt;br&gt;&#xA;सायण्हसमये गन्त्वा, पुब्बधोधिठितं महिं॥&lt;br&gt;&#xA;१११.&lt;br&gt;&#xA;निसिन्नो तत्थ अप्पेत्वा, समाधिं वुट्ठितो ततो।&lt;br&gt;&#xA;इति चिन्तेसि सम्बुद्धो, हितत्थं दीपवासिनं॥&lt;br&gt;&#xA;११२.&lt;br&gt;&#xA;आदाय दक्खिणं साखं, ममोदुम्बरबोधितो।&lt;br&gt;&#xA;आयातु कनकदत्ता, भिक्खुनी सहभिक्खुनी॥&lt;br&gt;&#xA;११३.&lt;br&gt;&#xA;तस्स तं चित्तमञ्ञाय, सा थेरी तदनन्तरं।&lt;br&gt;&#xA;गहेत्वा तत्थ राजानं, उपसङ्कम्म तं तरुं॥&lt;br&gt;&#xA;११४.&lt;br&gt;&#xA;लेखं दक्खिणसाखाय, दापेत्वान महिद्धिका।&lt;br&gt;&#xA;मनोसिलाय छिन्नं तं, ठितं हेमकटाहके॥&lt;br&gt;&#xA;११५.&lt;br&gt;&#xA;इद्धिया बोधिमादाय, सपञ्चसहभिक्खुनी।&lt;br&gt;&#xA;इधागन्त्वा महाराज, देवतापरिवारिता॥&lt;br&gt;&#xA;११६.&lt;br&gt;&#xA;ससुवण्णकटाहं तं, सम्बुद्धेन पसारिते।&lt;br&gt;&#xA;ठपेसि दक्खिणे हत्थे, तं गहेत्वा तथागतो॥&lt;br&gt;&#xA;११७.&lt;br&gt;&#xA;पतिट्ठापेतुं रञ्ञो’दा, समिद्धस्स सतं तहिं।&lt;br&gt;&#xA;महानामम्हि उय्याने, पतिट्ठापेसि भूपति॥&lt;br&gt;&#xA;११८.&lt;br&gt;&#xA;ततो गन्त्वान सम्बुद्धो, सिरीसमालकुत्तरे।&lt;br&gt;&#xA;जनस्स धम्मं देसेसि, निसिन्नो नागमालके॥&lt;br&gt;&#xA;११९.&lt;br&gt;&#xA;तं धम्मदेसनं सुत्वा, धम्माभिसमयो तहिं।&lt;br&gt;&#xA;वीसतिया सहस्सानं, पाणानं आसि भूमिप॥&lt;br&gt;&#xA;१२०.&lt;br&gt;&#xA;पुब्बबुद्धनिसिन्नं तं, ठानं गन्त्वा पुरुत्तरं।&lt;br&gt;&#xA;निसिन्नो तत्थ अप्पेत्वा, समाधिं वुट्ठितो ततो॥&lt;br&gt;&#xA;१२१.&lt;br&gt;&#xA;धम्मं देसेसि सम्बुद्धो, परिसाय तहिं पन।&lt;br&gt;&#xA;दसपाणसहस्सानि, पत्ता मग्गफलं अहुं॥&lt;br&gt;&#xA;१२२.&lt;br&gt;&#xA;कायबन्धनधातुं सो, मनुस्सेहि नमस्सितुं।&lt;br&gt;&#xA;दत्वा सपरिवारं तं, ठपेत्वा इध भिक्खुनिं॥&lt;br&gt;&#xA;१२३.&lt;br&gt;&#xA;सह भिक्खुसहस्सेन, महासुम्मञ्च सावकं।&lt;br&gt;&#xA;ठपेत्वा इध सम्बुद्धो, ओरं रतनमालतो॥&lt;br&gt;&#xA;१२४.&lt;br&gt;&#xA;ठपेत्वा सुदस्सने माले, जनं समनुसासिय।&lt;br&gt;&#xA;ससङ्घो नभमुग्गम्म, जम्बुदीपं जिनो अगा॥&lt;br&gt;&#xA;१२५.&lt;br&gt;&#xA;इमम्हि कप्पे ततियं, कस्सपो गोत्ततो जिनो।&lt;br&gt;&#xA;अहु सब्बविदू सत्था, सब्बलोकानुकम्पको॥&lt;br&gt;&#xA;१२६.&lt;br&gt;&#xA;महामेघवनं आसि, महासागरनामकं।&lt;br&gt;&#xA;विसालं नाम नगरं, पच्छिमाय दिसाय’हु॥&lt;br&gt;&#xA;१२७.&lt;br&gt;&#xA;जयन्तो नाम नामेन, तत्थ राजा तदा अहु।&lt;br&gt;&#xA;नामेन मण्डदीपोति, अयं दीपो तदा अहु॥&lt;br&gt;&#xA;१२८.&lt;br&gt;&#xA;तदा जयन्तरञ्ञो च, रञ्ञो कनिट्ठभातु च।&lt;br&gt;&#xA;युद्धं उपट्ठितं आसि, भिंसनं सत्तहिंसनं॥&lt;br&gt;&#xA;१२९.&lt;br&gt;&#xA;कस्सपो सो दसबलो, तेन युद्धेन पाणिनं।&lt;br&gt;&#xA;महन्तं ब्यसनं दिस्वा, महाकारुणिको मुनि॥&lt;br&gt;&#xA;१३०.&lt;br&gt;&#xA;तं हन्त्वा सत्तविनयं, पवत्तिं सासनस्स च।&lt;br&gt;&#xA;कातुं इमस्मिं दीपस्मिं, करुणाबलचोदितो॥&lt;br&gt;&#xA;१३१.&lt;br&gt;&#xA;वीसतिया सहस्सेहि, तादीहि परिवारितो।&lt;br&gt;&#xA;नभसा’गम्म अट्ठासि, सुभकूटम्हि पब्बते॥&lt;br&gt;&#xA;१३२.&lt;br&gt;&#xA;तत्रठितो अधिट्ठासि, नरिस्सर मुनिस्सरो।&lt;br&gt;&#xA;‘‘सब्बे मं अज्ज पस्सन्तु, मण्डदीपम्हि मानुसा॥&lt;br&gt;&#xA;१३३.&lt;br&gt;&#xA;आगन्तुकामा सब्बेव, मानुसा मम सन्तिकं।&lt;br&gt;&#xA;आगच्छन्तु अकिच्छेन, खिप्पञ्चा’ति महामुनि॥&lt;br&gt;&#xA;१३४.&lt;br&gt;&#xA;ओभासन्तं मुनिन्दं तं, ओभासन्तञ्च पब्बकं।&lt;br&gt;&#xA;राजा च नागरा चेव, दिस्वा खिप्पं उपागमुं॥&lt;br&gt;&#xA;१३५.&lt;br&gt;&#xA;अत्तनो अत्तनो पत्त-विजयाय जना बहू।&lt;br&gt;&#xA;देवता बलिदानत्थं, तं पब्बतमुपागता॥&lt;br&gt;&#xA;१३६.&lt;br&gt;&#xA;देवता इति मञ्ञिंसु, ससङ्घं लोकनायकं।&lt;br&gt;&#xA;राजा च सो कुमारो च, युद्धमुज्झिंसु विम्हिता॥&lt;br&gt;&#xA;१३७.&lt;br&gt;&#xA;राजा सो मुनिराजं तं, अतिहट्ठो’भिवादिय।&lt;br&gt;&#xA;निमन्तयित्वा भत्तेन, आनेत्वा पुरसन्तिकं॥&lt;br&gt;&#xA;१३८.&lt;br&gt;&#xA;ससङ्घस्स मुनिन्दस्स, निसज्जारहमुत्तमं।&lt;br&gt;&#xA;रमणीयमिदं ठान-मसम्बाधन्ति चिन्तिय॥&lt;br&gt;&#xA;१३९.&lt;br&gt;&#xA;कारिते मण्डपे रम्मे, पल्लङ्केसु वरेसु तं।&lt;br&gt;&#xA;निसीदापेसि सम्बुद्धं, ससङ्घं इध भूपति॥&lt;br&gt;&#xA;१४०.&lt;br&gt;&#xA;निसिन्नम्पिध पस्सन्ता, ससङ्घं लोकनायकं।&lt;br&gt;&#xA;दीपे मनुस्सा आनेसुं, पण्णाकारे समन्ततो॥&lt;br&gt;&#xA;१४१.&lt;br&gt;&#xA;अत्तनो खज्जभोज्जेहि, तेहि तेहा’भतेहि च।&lt;br&gt;&#xA;ससन्तप्पेसि ससङ्घं तं, राजा सो लोकनायकं॥&lt;br&gt;&#xA;१४२.&lt;br&gt;&#xA;इधे’व पच्छाभत्तं तं, निसिन्नस्स जिनस्स सो।&lt;br&gt;&#xA;महासागरमुय्यानं, राजा’दा दक्खिणं वरं॥&lt;br&gt;&#xA;१४३.&lt;br&gt;&#xA;अकालपुप्फलङ्कारे , महासागरकानने।&lt;br&gt;&#xA;पटिग्गहिते बुद्धेन, अकम्पित्थ महामही॥&lt;br&gt;&#xA;१४४.&lt;br&gt;&#xA;एत्थेव सो निसीदित्वा, धम्मं देसेसि नायको।&lt;br&gt;&#xA;तदा वीसं सहस्सानि, सोतापत्तिफलं नरा॥&lt;br&gt;&#xA;१४५.&lt;br&gt;&#xA;दिवा विहारं कत्वान, महासागरकानने।&lt;br&gt;&#xA;सायन्हे सुगतो गन्त्वा, पुब्बबोधिट्ठितं महिं॥&lt;br&gt;&#xA;१४६.&lt;br&gt;&#xA;निसिन्नो तत्थ अप्पेत्वा, समाधिं वुट्ठितो ततो।&lt;br&gt;&#xA;इति चिन्तेसि सम्बुद्धो, हितत्थं दीपवासिनं॥&lt;br&gt;&#xA;१४७.&lt;br&gt;&#xA;आदाय दक्खिणं साखं, मम निग्रोधबोधितो।&lt;br&gt;&#xA;सुधम्मा भिक्खुनी एतु, इदानि सहभिक्खुनी॥&lt;br&gt;&#xA;१४८.&lt;br&gt;&#xA;तस्स तं चित्तमञ्ञाय, सा थेरी तदनन्तरं।&lt;br&gt;&#xA;गहेत्वा तत्थ राजानं, उपसङ्कम्म तं तरुं॥&lt;br&gt;&#xA;१४९.&lt;br&gt;&#xA;लेखं दक्खिणसाखाय, दापेत्वान महिद्धिका।&lt;br&gt;&#xA;मनोसिलाय छिन्नं तं, ठितं हेमकटायके॥&lt;br&gt;&#xA;१५०.&lt;br&gt;&#xA;इद्धिया बोधिमादाय, सपञ्चसतभिक्खुनी।&lt;br&gt;&#xA;इधानेत्वा महाराज, देवतापरिवारिता॥&lt;br&gt;&#xA;१५१.&lt;br&gt;&#xA;ससुवण्णकटाहं तं, सम्बुद्धेन पसारिते।&lt;br&gt;&#xA;ठपेसि दक्खिणे हत्थे, तं गहेत्वा तथागतो॥&lt;br&gt;&#xA;१५२.&lt;br&gt;&#xA;पतिट्ठापेतुं रञ्ञो’दा, जयन्तस्स सतं तहिं।&lt;br&gt;&#xA;महासागरमुय्याने, पतिट्ठापेसि भूपति॥&lt;br&gt;&#xA;१५३.&lt;br&gt;&#xA;ततो गन्त्वान सम्बुद्धो, नागमाळकउत्तरे।&lt;br&gt;&#xA;धनस्स धम्मं देसेसि, निसिन्नो’सोकमाळके॥&lt;br&gt;&#xA;१५४.&lt;br&gt;&#xA;तं धम्मदेसनं सुत्वा, धम्माभिसमयो तहिं।&lt;br&gt;&#xA;अहु पाणसहस्सानं, चतुन्नं मनुजाधिप॥&lt;br&gt;&#xA;१५५.&lt;br&gt;&#xA;पुब्बबुद्धनिसितं तं, ठानं गन्त्वा पुनुत्तरं।&lt;br&gt;&#xA;निसिन्नो तत्थ अप्पेत्वा, समाधिं वुट्ठितो ततो॥&lt;br&gt;&#xA;१५६.&lt;br&gt;&#xA;धम्मं देसेसि सम्बुद्धो, परिसाय तहिं पन।&lt;br&gt;&#xA;दसपाणसहस्सानि, पत्तमग्गफलान’हुं॥&lt;br&gt;&#xA;१५७.&lt;br&gt;&#xA;जलसाटिकधातुं सो, मनस्सेहि नमस्सितुं।&lt;br&gt;&#xA;दत्वा सपरिवारं तं। ठपेत्वा इध भिक्खुनी॥&lt;br&gt;&#xA;१५८.&lt;br&gt;&#xA;सह भिक्खुसहस्सेन, सब्बनन्दिञ्च सावकं।&lt;br&gt;&#xA;ठपेत्वा नदीतो ओरं, सो सुदस्सनमाळतो॥&lt;br&gt;&#xA;१५९.&lt;br&gt;&#xA;सोमनस्से माळकस्मिं, जनं समनुसासिय।&lt;br&gt;&#xA;सङ्घेन नभमुग्गन्त्वा, जम्बुदीपं जिनो अगा॥&lt;br&gt;&#xA;१६०.&lt;br&gt;&#xA;अहु इमस्मिं कप्पस्मिं, चतुत्थं गोतमो जिनो।&lt;br&gt;&#xA;सब्बधम्मविदू सत्था, सब्बलोकानुकम्पको॥&lt;br&gt;&#xA;१६१.&lt;br&gt;&#xA;पठमं सो इधागन्त्वा, यक्खनिद्धमनं अका।&lt;br&gt;&#xA;दुतियं पुनरागम्म, नागानं दमनं अका॥&lt;br&gt;&#xA;१६२.&lt;br&gt;&#xA;कल्याणियं मणिअक्खि नागेना’भिनिमन्तितो।&lt;br&gt;&#xA;ततियं पुनरागम्म, ससङ्घो तत्थ भुञ्जिय॥&lt;br&gt;&#xA;१६३.&lt;br&gt;&#xA;पुब्बबोधिठितठानं, थूपठानमिदम्पि च।&lt;br&gt;&#xA;परिभोगधातुठानञ्च, निसज्जायो’पभुञ्जिय॥&lt;br&gt;&#xA;१६४.&lt;br&gt;&#xA;पुब्बबुद्धठितट्ठाना, ओरं गन्त्वा महामुनि।&lt;br&gt;&#xA;लंकादीपे लोकदीपो, मनुस्साभावतो तदा॥&lt;br&gt;&#xA;१६५.&lt;br&gt;&#xA;दीपट्ठं देवसङ्घञ्च, नागे समनुसासिय।&lt;br&gt;&#xA;ससङ्घो नभमुग्गन्त्वा, जम्बुदीपं जिनो अगा॥&lt;br&gt;&#xA;१६६.&lt;br&gt;&#xA;एवं ठानमिदं राज, चतुबुद्धनिसेवितं।&lt;br&gt;&#xA;तस्मिं ठाने महाराज, थूपो हेस्सति’नागते॥&lt;br&gt;&#xA;१६७.&lt;br&gt;&#xA;बुद्धसारीरधातूनं, दोणधातुनिधानवा।&lt;br&gt;&#xA;वीसंहत्थसतं उच्चो, हेममाली’ति विस्सुतो॥&lt;br&gt;&#xA;१६८.&lt;br&gt;&#xA;अहमेव कारेस्सामि, इच्छाह पुथविस्सरो।&lt;br&gt;&#xA;इध अञ्ञानि किच्चानि, बहूनि तव भूमिप॥&lt;br&gt;&#xA;१६९.&lt;br&gt;&#xA;तानि कारेहि नत्ताते, कारेस्सति इमं पन।&lt;br&gt;&#xA;महानागस्स ते भातु, उपराजस्स अत्रजो॥&lt;br&gt;&#xA;१७०.&lt;br&gt;&#xA;सो यट्ठालयतिस्सोति, राजा हेस्सत’नागते।&lt;br&gt;&#xA;राजा गोट्ठाभयो नाम, तस्स पुत्तो भविस्सति॥&lt;br&gt;&#xA;१७१.&lt;br&gt;&#xA;तस्स पुत्तो काकवण्ण-तिस्सो नाम भविस्सति।&lt;br&gt;&#xA;तस्स रञ्ञो सुतो राज, महाराजा भविस्सति॥&lt;br&gt;&#xA;१७२.&lt;br&gt;&#xA;दुट्ठगामणिसद्देन, पाकटो’भयनामको।&lt;br&gt;&#xA;कारेस्सती’ध थूपं सो, महा तेजिद्धिविक्कमो॥&lt;br&gt;&#xA;१७३.&lt;br&gt;&#xA;इच्चाह थेरो थेरस्स, वचने ने’त्थ भूपति।&lt;br&gt;&#xA;उस्सापेसि सिलाथम्भं, तं पवत्तिं लिखापिय॥&lt;br&gt;&#xA;१७४.&lt;br&gt;&#xA;रम्मं महामेघवनं, तिस्सारामं महामही।&lt;br&gt;&#xA;महामहिन्दथेरो सो, पटिग्गय्ह महिद्धिको॥&lt;br&gt;&#xA;१७५.&lt;br&gt;&#xA;अकम्पो कम्पयित्वान, महिं ठानेसु अट्ठसु।&lt;br&gt;&#xA;पिण्डाय पविसित्वान, नगरं सागरूपमं॥&lt;br&gt;&#xA;१७६.&lt;br&gt;&#xA;रञ्ञो घरे भत्तकिच्चं, कत्वा निक्खम्म मन्दिरं।&lt;br&gt;&#xA;निसज्ज नन्दनवने, अग्गिक्खन्धोपमं तहिं॥&lt;br&gt;&#xA;१७७.&lt;br&gt;&#xA;सुत्तं जनस्स देसेत्वा, सहस्सं मानुसे तहिं।&lt;br&gt;&#xA;पापयित्वा मग्गफलं, महामेघवने वसि॥&lt;br&gt;&#xA;१७८.&lt;br&gt;&#xA;ततिये दिवसे थेरो, राजगेहम्हि भुञ्जिय।&lt;br&gt;&#xA;निसज्ज नन्दनवने, देसिया’सिविसोपमं॥&lt;br&gt;&#xA;१७९.&lt;br&gt;&#xA;पापयित्वा’भिसमयं, सहस्सपुरिसे ततो।&lt;br&gt;&#xA;तिस्सारामं अगा थेरो, राजा च सुतदेसनो॥&lt;br&gt;&#xA;१८०.&lt;br&gt;&#xA;थेरं उपनिसीदित्वा, सो पुच्छि जिनसासनं।&lt;br&gt;&#xA;पतिट्ठितन्नु भन्ते’ति, न ताव मनुजा’धिप॥&lt;br&gt;&#xA;१८१.&lt;br&gt;&#xA;उपोसथादिकम्मत्थं, जिना’णाय जनाधिप।&lt;br&gt;&#xA;सीमाय इध बद्धाय, पतिट्ठिस्सति सासनं॥&lt;br&gt;&#xA;१८२.&lt;br&gt;&#xA;इच्च’ब्रवि महाथेरो, तं राजा इदमब्रवि।&lt;br&gt;&#xA;सम्बुद्धा’णाय अन्तोहं, वस्सिस्सामि जुतिन्धर॥&lt;br&gt;&#xA;१८३.&lt;br&gt;&#xA;तस्मा कत्वा पुरं अन्तो-सीमं बन्धथ सज्जुकं।&lt;br&gt;&#xA;इच्चा’ब्रवि महाराजा, थेरो तं इधमब्रवि॥&lt;br&gt;&#xA;१८४.&lt;br&gt;&#xA;एवं सति तुवंयेव, पजान पुथविस्सर।&lt;br&gt;&#xA;सीमाय गमनट्ठानं, बन्धिस्साम मयं हितं॥&lt;br&gt;&#xA;१८५.&lt;br&gt;&#xA;‘‘साधू’’ति वत्वा भूमिन्दो, देविन्दो विय नन्दना।&lt;br&gt;&#xA;महामेघवनारम्मा, पाविसि मन्दिरं सकं॥&lt;br&gt;&#xA;१८६.&lt;br&gt;&#xA;चतुत्थे दिवसे थेरो, रञ्ञो गेहम्हि भुञ्जिय।&lt;br&gt;&#xA;निसज्ज नन्दनवने, देसेस’नमनग्गियं॥&lt;br&gt;&#xA;१८७.&lt;br&gt;&#xA;पायेत्वा’मतपानं सो, सहस्सपुरिसे तहिं।&lt;br&gt;&#xA;महामेघवनारामं, महाथेरो उपागमि॥&lt;br&gt;&#xA;१८८.&lt;br&gt;&#xA;पातो भेरिं चरापेत्वा, मण्डयित्वा पुरं वरं।&lt;br&gt;&#xA;विहारगामिमग्गञ्च, विहारञ्च समन्ततो॥&lt;br&gt;&#xA;१८९.&lt;br&gt;&#xA;रथेसभो रथट्ठो सो, सब्बालङ्कारभूसितो।&lt;br&gt;&#xA;सहामच्चो सहोरोधो, सयोग्गबलवाहनो॥&lt;br&gt;&#xA;१९०.&lt;br&gt;&#xA;महता परिवारेन, सकाराममुपागमि।&lt;br&gt;&#xA;तत्थ थेरे उपगन्त्वा, वन्दित्वा वन्दनारहे॥&lt;br&gt;&#xA;१९१.&lt;br&gt;&#xA;सह थेरेहि गन्त्वान, नदियो’परितित्थकं।&lt;br&gt;&#xA;ततो कसन्तो अगमि, हेमनङ्गलमादिय॥&lt;br&gt;&#xA;१९२.&lt;br&gt;&#xA;महापदुमो कुञ्जरो च, उभो नागा सुमङ्गला।&lt;br&gt;&#xA;सुवण्णनङ्गले युत्ता, पठमे कुन्तमाळके॥&lt;br&gt;&#xA;१९३.&lt;br&gt;&#xA;चतुरङ्गमहा सेनो, सह थेरेहि खत्तियो।&lt;br&gt;&#xA;गहेत्वा नङ्गलं सीतं, दस्सयित्वा अरिन्दमो॥&lt;br&gt;&#xA;१९४.&lt;br&gt;&#xA;समलङ्कतं पुण्णघटं, नानारागं धजं सुभं।&lt;br&gt;&#xA;पातिं चन्दनचुण्णञ्च, सोण्णरजत दण्डकं॥&lt;br&gt;&#xA;१९५.&lt;br&gt;&#xA;आदासं पुप्फभरितं, समुग्गं कुसुमग्घियं।&lt;br&gt;&#xA;तोरणकदलीछत्तादिं, गहितित्थि परिवारितो॥&lt;br&gt;&#xA;१९६.&lt;br&gt;&#xA;नानातुरिय सङ्घुट्ठो, बलोघ परिवारितो।&lt;br&gt;&#xA;थुतिमङ्गलगीतेहि, पूरयन्तो चतुद्दिसं॥&lt;br&gt;&#xA;१९७.&lt;br&gt;&#xA;साधुकार निनादेति, चेलुक्खेपसतेहि च।&lt;br&gt;&#xA;महता छणपुजाय, कसन्तो भूमिपो अगा॥&lt;br&gt;&#xA;१९८.&lt;br&gt;&#xA;विहारञ्च पुरञ्चेव, कुरुमानो पदक्खिणं।&lt;br&gt;&#xA;सीमाय गमनठानं, नदिं पत्वा समापयि॥&lt;br&gt;&#xA;१९९.&lt;br&gt;&#xA;केनकेन निमित्तेन, सीमा एत्थ गताति चे।&lt;br&gt;&#xA;एवं सीमागतठानं, इच्छमाना निबोधथ॥&lt;br&gt;&#xA;२००.&lt;br&gt;&#xA;नज्जापासाणतित्थम्हि , पासाणे कुड्डवाटकं।&lt;br&gt;&#xA;ततो कुम्बलवाटं तं, महानिपं ततो अगा॥&lt;br&gt;&#xA;२०१.&lt;br&gt;&#xA;ततो कुकुधपाळिङ्गो, महाअङ्गणगो ततो।&lt;br&gt;&#xA;ततो खुज्जमधुलञ्च, मरुत्तपोक्खरणिंततो॥&lt;br&gt;&#xA;२०२.&lt;br&gt;&#xA;विजयाराम उय्याने, उत्तरद्वारकोट्ठ गो।&lt;br&gt;&#xA;गजकुम्भक पासाणं, थुसवट्ठिक मज्झगो॥&lt;br&gt;&#xA;२०३.&lt;br&gt;&#xA;अभये बलाकपासाणं, महासुसान मज्झगो।&lt;br&gt;&#xA;दीघपासाणकं गन्त्वा, कम्मारदेव गामतो॥&lt;br&gt;&#xA;२०४.&lt;br&gt;&#xA;निग्रोध मङ्गणं गन्त्वा, हियगल्लसमीपके।&lt;br&gt;&#xA;दियावसब्राह्मणस्स, देवोकं पुब्बदक्खिणं॥&lt;br&gt;&#xA;२०५.&lt;br&gt;&#xA;ततो तेलुमपालिङ्गो,&lt;br&gt;&#xA;ततो तालचतुक्कगो।&lt;br&gt;&#xA;अस्समण्डलवामेन,&lt;br&gt;&#xA;द्वे कदम्बा अजायिसुं॥&lt;br&gt;&#xA;२०६.&lt;br&gt;&#xA;ततो मरुम्बतित्तङ्गो, ततो उद्धं निदिं अगा।&lt;br&gt;&#xA;पठम चेतिय पाचिने, द्वे कदम्बा अजायिसुं॥&lt;br&gt;&#xA;२०७.&lt;br&gt;&#xA;सेनिन्दगुत्तरज्जम्हि, दमिळा दकसुद्धिका।&lt;br&gt;&#xA;नदिं दूरन्ति बन्धित्वा, नगरासन्नमकंसु तं॥&lt;br&gt;&#xA;२०८.&lt;br&gt;&#xA;जीव मानकदम्बञ्च, अन्तोसीमगतं अहु।&lt;br&gt;&#xA;मतक दम्बतीरेन, सीमाउद्दकदम्बगा॥&lt;br&gt;&#xA;२०९.&lt;br&gt;&#xA;सीहसिना नतित्थेन, उग्गन्त्वा तीरतो वजं।&lt;br&gt;&#xA;पासाणतित्थं गन्त्वान, निमित्तं घट्टयि इसि॥&lt;br&gt;&#xA;२१०.&lt;br&gt;&#xA;निमित्तेतु पने’तस्मिं, घट्टिते देवमानुसा।&lt;br&gt;&#xA;साधुकारं पवत्तेसुं, सासनं सुप्पतिट्ठितं॥&lt;br&gt;&#xA;२११.&lt;br&gt;&#xA;रञ्ञो दिन्नाय सीताय, निमित्ते परिकित्तयि।&lt;br&gt;&#xA;द्वत्तिंसमाळकत्थञ्च, थूपारामत्थमेव च॥&lt;br&gt;&#xA;२१२.&lt;br&gt;&#xA;निमित्ते कित्तयित्वान, महाथेरो महामति।&lt;br&gt;&#xA;सीमन्तरनिमित्ते च, कित्तयित्वा यथाविधिं॥&lt;br&gt;&#xA;२१३.&lt;br&gt;&#xA;अबन्धी सब्बा सीमायो, तस्मिंयेव दिनेवसी।&lt;br&gt;&#xA;महामही अकम्पित्थ, सीमाबन्धे समापिते॥&lt;br&gt;&#xA;२१४.&lt;br&gt;&#xA;पञ्चमे दिवसे थेरो, रञ्ञो गेहम्हि भुञ्जिय।&lt;br&gt;&#xA;निसज्ज नन्दनवने, सुत्तन्तं खज्जनीयकं॥&lt;br&gt;&#xA;२१५.&lt;br&gt;&#xA;महाजनस्स देसेत्वा, सहस्सं मानुसे तहिं।&lt;br&gt;&#xA;पायेत्वा अमतं पानं, महामेघवने वसी॥&lt;br&gt;&#xA;२१६.&lt;br&gt;&#xA;छट्ठेपि दिवसे थेरो, रञ्ञोगेहम्हि भुञ्जिय।&lt;br&gt;&#xA;निसज्ज नन्दनवने, सुत्त गोमय पिण्डिकं॥&lt;br&gt;&#xA;२१७.&lt;br&gt;&#xA;देसयित्वा देसनञ्ञू, महस्संयेव मानुसे।&lt;br&gt;&#xA;पापयित्वा’भिसमयं, महा मेघवने वसी॥&lt;br&gt;&#xA;२१८.&lt;br&gt;&#xA;सत्तमेपि दिने थेरो, राजगेहम्हि भुञ्जिय।&lt;br&gt;&#xA;निसज्ज नन्दनवने, धम्मचक्कप्पवत्तनं॥&lt;br&gt;&#xA;२१९.&lt;br&gt;&#xA;सुत्तन्तं देसयित्वान, सहस्संयेव मानुसे।&lt;br&gt;&#xA;पापयित्वा’भिसमयं, महा मेघवने वसि॥&lt;br&gt;&#xA;२२०.&lt;br&gt;&#xA;एवञ्हि अट्ठ नवम-सहस्सानि जुतिन्धरो।&lt;br&gt;&#xA;कारयित्वा’भिसमयं, दिवसेहेव सत्तति॥&lt;br&gt;&#xA;२२१.&lt;br&gt;&#xA;तं महानन्दनवनं, वुच्चते तेन तादिना।&lt;br&gt;&#xA;सासनजोतितट्ठान-मीति जोतिवनं इति॥&lt;br&gt;&#xA;२२२.&lt;br&gt;&#xA;तिस्सरामम्हि कारेसि,&lt;br&gt;&#xA;राजा थेरस्स आदितो।&lt;br&gt;&#xA;पासादं सीघमुक्काय,&lt;br&gt;&#xA;सुक्खा पेत्वान मत्तिका॥&lt;br&gt;&#xA;२२३.&lt;br&gt;&#xA;पासादो काळकाभासो,&lt;br&gt;&#xA;आसि सो तेन तं तहिं।&lt;br&gt;&#xA;काळपासाद परिवेण-मीति सङ्खमुपागतं॥&lt;br&gt;&#xA;२२४.&lt;br&gt;&#xA;ततो महाबोधिघरं, लोहपासाद मेव च।&lt;br&gt;&#xA;सलाकग्गञ्च कारेसि, भत्तसालञ्च साधुकं॥&lt;br&gt;&#xA;२२५.&lt;br&gt;&#xA;बहूनि परिवेणानि, साधु पोक्खरणीपि च।&lt;br&gt;&#xA;रत्तिठान दिवाठान-पभुतीनि च कारयि॥&lt;br&gt;&#xA;२२६.&lt;br&gt;&#xA;तस्स नहानपापस्स, न्हानपोक्खरणीतटे।&lt;br&gt;&#xA;सुनहातपरिवेणन्ति, परिवेणं पवुच्चति॥&lt;br&gt;&#xA;२२७.&lt;br&gt;&#xA;तस्स चङ्कमितठाने, दीप दीपस्स साधुनो।&lt;br&gt;&#xA;वुच्चते परिवेणं तं, दीघचङ्कमनं इति॥&lt;br&gt;&#xA;२२८.&lt;br&gt;&#xA;अग्गफलसमापत्तिं, समापज्ज यहिं तुसो।&lt;br&gt;&#xA;फलग्ग परिवेणन्ति, एतं तेन पवुच्चति॥&lt;br&gt;&#xA;२२९.&lt;br&gt;&#xA;अपस्सिय अपस्सेनं, थेरो तत्थ निसीदिसो।&lt;br&gt;&#xA;थेरा पस्सय परिवेणं, एतं तेन पवुच्चति॥&lt;br&gt;&#xA;२३०.&lt;br&gt;&#xA;बहू मरुगणा यत्थ, उपासिंसु उपच्चतं।&lt;br&gt;&#xA;तेनेव तं मरुगण-परिवेणन्ति वुच्चति॥&lt;br&gt;&#xA;२३१.&lt;br&gt;&#xA;सेनापतितस्स रञ्ञो, थेरस्स दीघसन्दको।&lt;br&gt;&#xA;कारेसि चूळपासादं, महाथम्भेहि अट्ठहि॥&lt;br&gt;&#xA;२३२.&lt;br&gt;&#xA;दीघसन्द सेनापति-परिवेणन्ति तं तहिं।&lt;br&gt;&#xA;वुच्चते परिवेणं तं, पमुखं पमुखाकरं॥&lt;br&gt;&#xA;२३३.&lt;br&gt;&#xA;देवानंपियवचनो’पगुळनामो,&lt;br&gt;&#xA;लंकायं पठममिमं महाविहारं।&lt;br&gt;&#xA;राजा सो सुमतिमहामहिन्दथेरं,&lt;br&gt;&#xA;आगम्मा मलमतिमेत्थकारयित्थाति॥&lt;br&gt;&#xA;सुजनप्पसाद संवेगत्थाय कते महावंसे&lt;br&gt;&#xA;महाविहारपटिग्गहको नाम&lt;br&gt;&#xA;पन्नरसमो परिच्छेदो।&lt;/p&gt;</description>
    </item>
    <item>
      <title>१५ सोळसम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/15_soLasama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/15_soLasama_parichCheda/</guid>
      <description>&lt;p&gt;सोळसम परिच्छेद&lt;/p&gt;&#xA;&lt;h2 id=&#34;चतयपबबतवहर-पटगगहक&#34;&gt;चेतियपब्बतविहार पटिग्गहको&lt;/h2&gt;&#xA;&lt;p&gt;१.&lt;br&gt;&#xA;पुरे चरित्वा पिण्डाय, करित्वा जनसङ्गहं।&lt;br&gt;&#xA;राजगेहम्हि भुञ्‍जन्तो, कारेन्तो राजसङ्गहं॥&lt;br&gt;&#xA;२.&lt;br&gt;&#xA;छब्बसदिवसे थेरो, महामेघवने वसी।&lt;br&gt;&#xA;आसळ्हसुक्‍कपक्खस्स, तेरसे दिवसे पन॥&lt;br&gt;&#xA;३.&lt;br&gt;&#xA;राजगेहम्हि भुञ्‍जित्वा, महारञ्‍ञो महामति।&lt;br&gt;&#xA;महा’प्पमादसुत्तन्तं, देसयित्वा ततो च सो॥&lt;br&gt;&#xA;४.&lt;br&gt;&#xA;विहारकरणं इच्छं, तत्थ चेतियपब्बते।&lt;br&gt;&#xA;निक्खम्म पुरिमद्वारा, अगा चेतियपब्बतं॥&lt;br&gt;&#xA;५.&lt;br&gt;&#xA;थेरं तत्थ गतं सुत्वा, रथं आरुय्ह भूपति।&lt;br&gt;&#xA;देवियो द्वे च आदाय, थेरस्सानुपदं अका॥&lt;br&gt;&#xA;६.&lt;br&gt;&#xA;थेरा नागचतुक्‍कम्हि, नहात्वा रहदे तहिं।&lt;br&gt;&#xA;पब्बतारोहणत्थाय, अट्ठंसु पटिपाटिया॥&lt;br&gt;&#xA;७.&lt;br&gt;&#xA;राजा रथा तदो’रुय्ह, सब्बे थेरे’भिवादयि।&lt;br&gt;&#xA;उण्हे किलन्ते किंराज, आगतोसी’ति अहुते॥&lt;br&gt;&#xA;८.&lt;br&gt;&#xA;तुम्हाकं गमनासङ्की, आगतोम्ही’ति भासिते।&lt;br&gt;&#xA;इधेव वस्सं वसितुं, आगतम्हा’ति भासिय॥&lt;br&gt;&#xA;९.&lt;br&gt;&#xA;तस्सूपनायिकं थेरो, खन्धकं खन्धकोविदो।&lt;br&gt;&#xA;कथेसि रञ्‍ञो तं सुत्वा, भागिनेय्यो च राजिनो॥&lt;br&gt;&#xA;१०.&lt;br&gt;&#xA;महारिट्ठो महामच्‍चो, पञ्‍चपञ्‍ञासभातुहि।&lt;br&gt;&#xA;सद्धिं जेट्ठकनिट्ठेहि, राजानमभितो ठितो॥&lt;br&gt;&#xA;११.&lt;br&gt;&#xA;याचित्वा तदहु चेव, पब्बजुं थेरसन्तिके।&lt;br&gt;&#xA;पत्तारहत्तं सब्बेपि, ते खुरग्गे महामती॥&lt;br&gt;&#xA;१२.&lt;br&gt;&#xA;कन्तकचेतियठाने, परितो तदहेव सो।&lt;br&gt;&#xA;कम्मानि आरभापेत्वा, लेणानि अट्ठसट्ठियो॥&lt;br&gt;&#xA;१३.&lt;br&gt;&#xA;अगमासि पुरं राजा, थेरा तत्थेव ते वसुं।&lt;br&gt;&#xA;काले पिण्डाय नगरं, पविसन्ता’नुकम्पका॥&lt;br&gt;&#xA;१४.&lt;br&gt;&#xA;निट्ठिते लेणकम्मम्हि, आसळ्हिपुण्णमासियं।&lt;br&gt;&#xA;गन्त्वा अदासि थेरानं, राजा विहारदक्खिणं॥&lt;br&gt;&#xA;१५.&lt;br&gt;&#xA;द्वत्तिंसमाळकानञ्‍च, विहारस्स च तस्स खो।&lt;br&gt;&#xA;सीमं सीमातिगो थेरो, बन्धित्वा तदहेव सो॥&lt;br&gt;&#xA;१६.&lt;br&gt;&#xA;तेसं पब्बज्‍जापेक्खानं, अकासि उपसम्पदं।&lt;br&gt;&#xA;सब्बेसं सब्बपठमं, बद्धे तुम्बरुमाळके॥&lt;br&gt;&#xA;१७.&lt;br&gt;&#xA;एते द्वासट्ठि अरहन्तो, सब्बे चेतियपब्बते।&lt;br&gt;&#xA;तत्थ वस्सं उपगन्त्वा, अकंसु राजसङ्गहं॥&lt;br&gt;&#xA;१८.&lt;br&gt;&#xA;देवमनुस्सगणगणितं तं,&lt;br&gt;&#xA;तञ्‍च गणं गुणवित्थतकित्तिं।&lt;br&gt;&#xA;यानमुपच्‍च च मानयमाना,&lt;br&gt;&#xA;पुञ्‍ञचयं विपुलं अकरिंसूति॥&lt;br&gt;&#xA;सुजनपसादसंवेगत्थाय कते महावंसे&lt;br&gt;&#xA;चेतियपब्बतविहारपटिग्गहको नाम&lt;br&gt;&#xA;सोळसमो परिच्छेदो।&lt;/p&gt;</description>
    </item>
    <item>
      <title>१६ सत्तरसम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/16_sattarasama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/16_sattarasama_parichCheda/</guid>
      <description>&lt;p&gt;सत्तरसम परिच्छेद&lt;/p&gt;&#xA;&lt;h2 id=&#34;धतआगमन&#34;&gt;धातुआगमनो&lt;/h2&gt;&#xA;&lt;p&gt;१.&lt;br&gt;&#xA;वुत्थवस्सो पवारेत्वा, कत्तिकपुण्णमासियं।&lt;br&gt;&#xA;अवोचे’दं महाराजं, महाथेरो महामति॥&lt;br&gt;&#xA;२.&lt;br&gt;&#xA;चिरदिट्ठो हि सम्बुद्धो, सत्था नो मनुजाधिप।&lt;br&gt;&#xA;अनाथवासं अवसिम्ह, नत्थि नो पूजियं इध॥&lt;br&gt;&#xA;३.&lt;br&gt;&#xA;‘‘भासित्थ ननु भन्तेमे, सम्बुद्धो निब्बुतो’’ इति।&lt;br&gt;&#xA;आह धातूसु दिट्ठेसु, दिट्ठो होति जिनो’’ इति॥&lt;br&gt;&#xA;४.&lt;br&gt;&#xA;विदितो वो अधिप्पायो, थूपस्स कारणे मया।&lt;br&gt;&#xA;कारेस्सामि अहं थूपं, तुम्हे जानाथ धातुयो॥&lt;br&gt;&#xA;५.&lt;br&gt;&#xA;मन्तेहि सुमनेनाति, थेरो राजानमब्रवि।&lt;br&gt;&#xA;राजा’ह सामणेरं तं, कुतो लच्छाम धातुयो॥&lt;br&gt;&#xA;६.&lt;br&gt;&#xA;विभूसयित्वा नगरं, मग्गञ्‍च मनुजाधिप।&lt;br&gt;&#xA;उपोसथी सपरिसो, हत्थिं आरुय्ह मङ्गलं॥&lt;br&gt;&#xA;७.&lt;br&gt;&#xA;सेतच्छत्तं धारयन्तो, तालावचरसंहितो।&lt;br&gt;&#xA;महानागवनुय्यानं, सायन्हसमये वज॥&lt;br&gt;&#xA;८.&lt;br&gt;&#xA;धातुभेदञ्‍ञुनो राज, धातुयो तत्थ लच्छसि।&lt;br&gt;&#xA;इच्छाह सामणेरो सो, सुमनो तं सुमानसं॥&lt;br&gt;&#xA;९.&lt;br&gt;&#xA;थेरो’थ राजकुलतो, गन्त्वा चेतियपब्बतं।&lt;br&gt;&#xA;आमन्तिय सामणेरं, सुमनं सुमनो गतिं॥&lt;br&gt;&#xA;१०.&lt;br&gt;&#xA;एहि त्वं भद्र सुमन, गन्त्वा पुप्फपुरं वरं।&lt;br&gt;&#xA;अय्यकं ते महाराजं, एवं नो वचनं वद॥&lt;br&gt;&#xA;११.&lt;br&gt;&#xA;सहायो ते महाराज, महाराजा मरुप्पियो।&lt;br&gt;&#xA;पसन्‍नो बुद्धसमये, थूपं कारेतुमिच्छति॥&lt;br&gt;&#xA;१२.&lt;br&gt;&#xA;मुनिनो धातुयो देहि, पत्तं भुत्तञ्‍च सत्थुना।&lt;br&gt;&#xA;सरीरधातुयो सन्ति, बहवो हि तवन्तिके॥&lt;br&gt;&#xA;१३.&lt;br&gt;&#xA;पत्तपूरा गहेत्वा ता, गन्त्वा देवपुरं वरं।&lt;br&gt;&#xA;सक्‍कं देवानमिन्दं तं, एवं नो वचनं वद॥&lt;br&gt;&#xA;१४.&lt;br&gt;&#xA;तिलोकदक्खिणेय्यस्स, दाठाधातु च दक्खिणा।&lt;br&gt;&#xA;तवन्तिकम्हि देविन्द, दक्खिणक्खकधातु च॥&lt;br&gt;&#xA;१५.&lt;br&gt;&#xA;दाठं त्वमेव पूजेहि, अक्खकं देहि सत्थुनो।&lt;br&gt;&#xA;लंकादीपस्स किच्‍चेसु, मापमज्‍ज सुराधिप॥&lt;br&gt;&#xA;१६.&lt;br&gt;&#xA;‘‘एवं भन्ते’’ति वत्वा सो, सामणेरो महिद्धिको।&lt;br&gt;&#xA;तङ्खणंयेव अगमा, धम्मासोकस्स सन्तिकं॥&lt;br&gt;&#xA;१७.&lt;br&gt;&#xA;सालमूलम्हि ठपितं, महाबोधिं तहिं सुतं।&lt;br&gt;&#xA;कत्तिकच्छणपूजाहि, पूजियं तञ्‍च अद्दस॥&lt;br&gt;&#xA;१८.&lt;br&gt;&#xA;थेरस्स वचनं वत्वा, राजतो लद्धधातुयो।&lt;br&gt;&#xA;पत्तपूरं गहेत्वान, हिमवन्तमुपागमि॥&lt;br&gt;&#xA;१९.&lt;br&gt;&#xA;हिमवन्ते ठपेत्वान, सधातुं पत्तमुत्तमं।&lt;br&gt;&#xA;देविन्दसन्तिकं गन्त्वा, थेरस्स वचनं भणि॥&lt;br&gt;&#xA;२०.&lt;br&gt;&#xA;चूळामणि चेतियम्हा, गहेत्वा दक्खिणक्खकं।&lt;br&gt;&#xA;सामणेरस्स पादासि, सक्‍को देवानमिस्सरो॥&lt;br&gt;&#xA;२१.&lt;br&gt;&#xA;तं धातुं धातुपत्तञ्‍च, आदाय सुमनो ततो।&lt;br&gt;&#xA;आगम्म चेतियगिरिं, थेरस्स’दासि तं यति॥&lt;br&gt;&#xA;२२.&lt;br&gt;&#xA;महानागवनुय्यानं, वुत्तेना विधिना’गमा।&lt;br&gt;&#xA;सायन्हासमये राजा, राजसेना पुरक्खतो॥&lt;br&gt;&#xA;२३.&lt;br&gt;&#xA;ठपेसि धातुयो सब्बा, थेरो तत्थेव पब्बते।&lt;br&gt;&#xA;मिस्सकं पब्बतं तस्मा, आहु चेतिय पब्बतं॥&lt;br&gt;&#xA;२४.&lt;br&gt;&#xA;ठपेत्वा धातुपत्तं तं, थेरो चेतियपब्बते।&lt;br&gt;&#xA;गहेत्वा अक्खकं धातुं, सङ्केतं सगणो’गमा॥&lt;br&gt;&#xA;२५.&lt;br&gt;&#xA;सचायं मुनिनो धातु, छत्तं नमतु मे सयं।&lt;br&gt;&#xA;जण्णुकेहि करीधातु, धातुचङ्कोटको अयं॥&lt;br&gt;&#xA;२६.&lt;br&gt;&#xA;सिरस्मिं मे पतिट्ठातु, आगम्म सह धातुको।&lt;br&gt;&#xA;इति राजा विचिन्तेसि, चिन्तितं तं तथा अहु॥&lt;br&gt;&#xA;२७.&lt;br&gt;&#xA;अमतेना’भिसित्तोव, अहु हट्ठो’ति भूपति।&lt;br&gt;&#xA;सीसतो तं गहेत्वान, हत्थिक्खन्धे ठपेसितं॥&lt;br&gt;&#xA;२८.&lt;br&gt;&#xA;हट्ठो हत्ती कुञ्‍चनादं, अका कम्पित्थ मेदिनी।&lt;br&gt;&#xA;ततो नागो निवत्तित्वा, सथेर बलवाहनो॥&lt;br&gt;&#xA;२९.&lt;br&gt;&#xA;पुरत्थिमेन द्वारेन, पविसित्वा पुरं सुभं।&lt;br&gt;&#xA;दक्खिणेन च द्वारेन, निक्खमित्वा ततो पुन॥&lt;br&gt;&#xA;३०.&lt;br&gt;&#xA;थूपारामे चेतियस्स, ठानतो पच्छतो कतं।&lt;br&gt;&#xA;पमोजवत्थुं गन्त्वान, बोधिठाने निवत्तिय॥&lt;br&gt;&#xA;३१.&lt;br&gt;&#xA;पुरत्थावदनो अठा, थूपठानं तदा हितं।&lt;br&gt;&#xA;कदम्बपुप्फआदारि-वल्‍लीहि चितकं अहु॥&lt;br&gt;&#xA;३२.&lt;br&gt;&#xA;मनुस्सदेवो देवेहि, तं ठानं रक्खितं सुचिं।&lt;br&gt;&#xA;सोधापेत्वा भूसयित्वा, तङ्खणंयेव साधुकं॥&lt;br&gt;&#xA;३३.&lt;br&gt;&#xA;धातुं ओरोपनत्थाय, आरभी हत्थिक्खन्धतो।&lt;br&gt;&#xA;नागो न इच्छितं राजा, थेरं पुच्छित्थ तं मनं॥&lt;br&gt;&#xA;३४.&lt;br&gt;&#xA;अत्तनो खन्धसमके, ठाने ठपनमिच्छति।&lt;br&gt;&#xA;धातुओरोपनं तेन, न इट्ठमी’ति सो ब्रवि॥&lt;br&gt;&#xA;३५.&lt;br&gt;&#xA;आणापेत्वा खणंयेव,&lt;br&gt;&#xA;सुक्खातो’भयवापितो।&lt;br&gt;&#xA;सुक्खकद्दम खण्डेहि,&lt;br&gt;&#xA;चिता पेत्वान तं समं॥&lt;br&gt;&#xA;३६.&lt;br&gt;&#xA;अलङ्करित्वान बहुधा, राजा तं ठानमुत्तमं।&lt;br&gt;&#xA;ओरोपेत्वा हत्थिक्खन्धा, धातुं तत्थ ठपेसितं॥&lt;br&gt;&#xA;३७.&lt;br&gt;&#xA;धातारक्खं संविधाय, ठपेत्वा तत्थ हत्थिनं।&lt;br&gt;&#xA;धातुथूपस्स करणे, राजा तुरितमानसो॥&lt;br&gt;&#xA;३८.&lt;br&gt;&#xA;बहू मनुस्से योजेत्वा, इत्थिकाकरणे लहुं।&lt;br&gt;&#xA;धातुकिच्‍चं विचिन्तेन्तो, सामच्‍चो पाविसी पुरं॥&lt;br&gt;&#xA;३९.&lt;br&gt;&#xA;महामहिन्दत्थेरो तु, महा मेघवनं सुभं।&lt;br&gt;&#xA;सगणो अभिगन्त्वान, तत्थ वासमकप्पयि॥&lt;br&gt;&#xA;४०.&lt;br&gt;&#xA;रत्तिं नागो’नुपरियाति, तं ठानं सो सधातु कं।&lt;br&gt;&#xA;बोधिठानम्हि सालाय, दिवाठाति सधातुको॥&lt;br&gt;&#xA;४१.&lt;br&gt;&#xA;वत्थुस्स तस्सो’परितो, थूपं थेरमतानु गो।&lt;br&gt;&#xA;जङ्घामत्तं चितापेत्वा, कतिपाहेन भूपति॥&lt;br&gt;&#xA;४२.&lt;br&gt;&#xA;तत्थ धातुपतिट्ठानं, घोसापेत्वा उपागमि।&lt;br&gt;&#xA;ततो ततो समन्तो च, समागमि महाजनो॥&lt;br&gt;&#xA;४३.&lt;br&gt;&#xA;तस्मिं समागमे धातु, हत्थिक्खन्धा नगाग्गता।&lt;br&gt;&#xA;सत्ततालप्पमाणम्हि, दिस्सन्ति नभसिट्ठिता॥&lt;br&gt;&#xA;४४.&lt;br&gt;&#xA;विम्हापयन्ति जनतं, यमकं पाटिहारियं।&lt;br&gt;&#xA;कण्णम्बमूले बुद्धो’व, अकरि लोमहंसनं॥&lt;br&gt;&#xA;४५.&lt;br&gt;&#xA;ततो निक्खन्तजालाहि, जलधाराहि चा’सकिं।&lt;br&gt;&#xA;अयं ओभासिता’सित्ता, सब्बालंकामही महु॥&lt;br&gt;&#xA;४६.&lt;br&gt;&#xA;परिनिब्बानमञ्‍चम्हि, निपन्‍नेन जिनेन हि।&lt;br&gt;&#xA;कतं महाअधिट्ठान-पञ्‍चकं पञ्‍चचक्खुना॥&lt;br&gt;&#xA;४७.&lt;br&gt;&#xA;गय्हमाना महाबोधि साखासोकेन दक्खिणा।&lt;br&gt;&#xA;छिज्‍जित्वान सयंयेव, पतिट्ठातु कटाहके॥&lt;br&gt;&#xA;४८.&lt;br&gt;&#xA;पतिट्ठहित्वा सा साखा, छब्बण्णरस्मियो सुभा।&lt;br&gt;&#xA;रञ्‍जयन्ती दिसा सब्बा, फलपत्तेहि मुच्‍चतु॥&lt;br&gt;&#xA;४९.&lt;br&gt;&#xA;ससुवण्णकटाहा सा, उग्गन्त्वान मनोरमा।&lt;br&gt;&#xA;अदिस्समाना सत्ताहं, हिमगब्भम्हि तिट्ठतु॥&lt;br&gt;&#xA;५०.&lt;br&gt;&#xA;थूपारामे पतिट्ठन्तं, मम दक्खिणअक्खकं।&lt;br&gt;&#xA;करोतु नभमुग्गन्त्वा, यमयं पाटिहारियं॥&lt;br&gt;&#xA;५१.&lt;br&gt;&#xA;लङ्का लङ्कारभूतम्हि, हेममालिकचेतिये।&lt;br&gt;&#xA;पतिट्ठहन्तियो धातु, दोणमत्ता पमाणतो॥&lt;br&gt;&#xA;५२.&lt;br&gt;&#xA;बुद्धवेसधरा हुत्वा, उग्गन्त्वा नभसिट्ठिता।&lt;br&gt;&#xA;पतिट्ठं तु करित्वान, यमकं पाटिहारियं॥&lt;br&gt;&#xA;५३.&lt;br&gt;&#xA;अधिट्ठानानि पञ्‍चे’व, अधिट्ठासि तथागतो।&lt;br&gt;&#xA;अकासि तस्मा सा धातु, तदा तं पाटिहारियं॥&lt;br&gt;&#xA;५४.&lt;br&gt;&#xA;आकासा ओतरित्वा सा, अट्ठाभूपस्स मुद्धनि।&lt;br&gt;&#xA;अतीवहट्ठो तं राजा, पतिट्ठापेसि चेतिये॥&lt;br&gt;&#xA;५५.&lt;br&gt;&#xA;पतिट्ठिताय तस्सा च, धातुया चेतिये तदा।&lt;br&gt;&#xA;अहु महाभूमिचालो, अब्भुतो लोमहंसनो॥&lt;br&gt;&#xA;५६.&lt;br&gt;&#xA;एवं अचिन्तिया बुद्धा, बुद्धधम्मा अचिन्तिया।&lt;br&gt;&#xA;अचिन्तिये पसन्‍नानं, विपाको होति अचिन्तियो॥&lt;br&gt;&#xA;५७.&lt;br&gt;&#xA;तं पाटिहारियं दिस्वा, पसीदिंसु जने जना।&lt;br&gt;&#xA;मत्ताभयो राजपुत्तो, कनिट्ठो राजिनो पन॥&lt;br&gt;&#xA;५८.&lt;br&gt;&#xA;मुनिस्सरे पसीदित्वा, याचित्वान नरिस्सरं।&lt;br&gt;&#xA;पुरिसानं सहस्सेन, सह पब्बजिसासने॥&lt;br&gt;&#xA;५९.&lt;br&gt;&#xA;चेतारिगामतो चापि, द्वारमण्डलतोपि च।&lt;br&gt;&#xA;विहीरबीजतो चापि, तथा गल्‍लकपिट्ठितो॥&lt;br&gt;&#xA;६०.&lt;br&gt;&#xA;तथो’पतिस्सगामा च, पञ्‍च पञ्‍च सतानि च।&lt;br&gt;&#xA;पब्बजुं दारका हट्ठा, जातसद्धा तथागते॥&lt;br&gt;&#xA;६१.&lt;br&gt;&#xA;एवं पुरा बाहिरा च, सब्बे पब्बजिता तदा।&lt;br&gt;&#xA;तिंस भिक्खुसहस्सानि, अहेसुं जिनसासने॥&lt;br&gt;&#xA;६२.&lt;br&gt;&#xA;थूपारामे थूपवरं, निट्ठापेत्वा महीपति।&lt;br&gt;&#xA;रतनादीहि’नेकेहि, सदा पूजमकारयि॥&lt;br&gt;&#xA;६३.&lt;br&gt;&#xA;राजोरोधा खत्तिया च, अमच्‍चा नागरा तथा।&lt;br&gt;&#xA;सब्बे जनपदा चेव, पुजा’कंसु विसुं विसुं॥&lt;br&gt;&#xA;६४.&lt;br&gt;&#xA;थूपपुब्बङ्गमं राजा, विहारं तत्थ कारयि।&lt;br&gt;&#xA;थूपारामोति तेने’स, विहारो विस्सुतो अहु॥&lt;br&gt;&#xA;६५.&lt;br&gt;&#xA;सकधातुसरीरकेन चे’वं,&lt;br&gt;&#xA;परिनिब्बानगतोपि लोकनाथो।&lt;br&gt;&#xA;जनकायहितं सुखञ्‍च सम्मा,&lt;br&gt;&#xA;बहुधा’कासि ठिते जिने कथावकाति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;धातुअगमनो नाम&lt;br&gt;&#xA;सत्तरसमो परिच्छेदो।&lt;/p&gt;</description>
    </item>
    <item>
      <title>१७ अट्ठारसम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/17_aTThArasama_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/17_aTThArasama_parichCheda/</guid>
      <description>&lt;p&gt;अट्ठारसम परिच्छेद&lt;/p&gt;&#xA;&lt;h2 id=&#34;महबधगगहण&#34;&gt;महाबोधिग्गहणो&lt;/h2&gt;&#xA;&lt;p&gt;१.&lt;br&gt;&#xA;महाबोधिञ्च थेरिञ्च, आणापेतुं महीपति।&lt;br&gt;&#xA;थेरेन वुत्तवचनं, सरमानो सके घरे॥&lt;br&gt;&#xA;२.&lt;br&gt;&#xA;अन्तोवस्से’क दिवसं, निसिन्नो थेरसन्तिके।&lt;br&gt;&#xA;सहा’मच्चेहि मन्तेत्वा, भागिनेय्यं सयं सकं॥&lt;br&gt;&#xA;३.&lt;br&gt;&#xA;अरिट्ठनामका’मच्चं , तस्मिं कम्मे नियोजितुं।&lt;br&gt;&#xA;मन्त्वा आमन्तयित्वान, इदं वचनमब्रवि॥&lt;br&gt;&#xA;४.&lt;br&gt;&#xA;ता सक्खिस्ससि&amp;hellip;.., धम्मासोकस्स सन्तिका।&lt;br&gt;&#xA;महाबोधिं सङ्घमित्तं, थेरिं आनयितुं इध॥&lt;br&gt;&#xA;५.&lt;br&gt;&#xA;सक्खिस्सामि अहं देव, आनेतुं तं दुवे ततो।&lt;br&gt;&#xA;इधा’गतो पब्बजितुं, सचे लच्छामि मानद॥&lt;br&gt;&#xA;६.&lt;br&gt;&#xA;एवं होतूति वत्वान, राजा तं तत्थ पेसयि।&lt;br&gt;&#xA;सो थेरस्स च रञ्ञो च, सासनं गय्ह वन्दिय॥&lt;br&gt;&#xA;७.&lt;br&gt;&#xA;अस्सयुजसुक्कपक्खे, निक्खन्तो दुतिये’हनि।&lt;br&gt;&#xA;सानुयुत्तो जम्बुकोले, नावमारुय्ह पट्टने॥&lt;br&gt;&#xA;८.&lt;br&gt;&#xA;महोदमिं करित्वान, थेराधिट्ठानयोगतो।&lt;br&gt;&#xA;निक्खन्तदिवसेयेव, रम्मं पुप्फपुरं अगा॥&lt;br&gt;&#xA;९.&lt;br&gt;&#xA;तदा तु अनुलादेवी, पञ्चकञ्ञासतेहि च।&lt;br&gt;&#xA;अन्तेपुरिकइत्थीनं, सद्धिं पञ्चसतेहि च॥&lt;br&gt;&#xA;१०.&lt;br&gt;&#xA;दससीलं समादाय, कासाय वसना सुचि।&lt;br&gt;&#xA;पब्बज्जापेक्खि निसेखा, पेक्खन्ति थेरिया’गमं॥&lt;br&gt;&#xA;११.&lt;br&gt;&#xA;नगरस्से’कदेसम्हि, रम्मे भिक्खुनुपस्सये।&lt;br&gt;&#xA;कारापिते नरिन्देन, वासं कप्पेसि सुब्बता॥&lt;br&gt;&#xA;१२.&lt;br&gt;&#xA;उपासिकाहि ताहे’स, वुत्तो भिक्खुनुपस्सयो।&lt;br&gt;&#xA;उपासिका विहारोति, तेन लंकाय विस्सुतो॥&lt;br&gt;&#xA;१३.&lt;br&gt;&#xA;भागिनेय्यो महा’रिट्ठो, धम्मासोकस्स राजिनो।&lt;br&gt;&#xA;अप्पेत्वा राजसन्देसं, थेरसन्देस’मब्रवि॥&lt;br&gt;&#xA;१४.&lt;br&gt;&#xA;भातुजया सहायस्स, रञ्ञो ते राजकुञ्जर।&lt;br&gt;&#xA;आकङ्खमाना पब्बज्जं, निच्चं वसति सञ्ञता॥&lt;br&gt;&#xA;१५.&lt;br&gt;&#xA;सङ्घमित्तं भिक्खुनिं तं, पब्बाजेतुं विसज्जय।&lt;br&gt;&#xA;ताय सद्धिं महाबोधि-दक्खिणसाखमेव च॥&lt;br&gt;&#xA;१६.&lt;br&gt;&#xA;थेरिया च तमेवत्थं, अब्रवि थेरभासितं।&lt;br&gt;&#xA;गन्त्वा पितुसमीपं सा, थेरी थेरमतं ब्रवी॥&lt;br&gt;&#xA;१७.&lt;br&gt;&#xA;आह राजा तुवं अम्म, अपस्सन्तो कथं अहं।&lt;br&gt;&#xA;सोकं विनोदयिस्सामि, पुत्तनत्तवियोगजं॥&lt;br&gt;&#xA;१८.&lt;br&gt;&#xA;आह सा मे महाराज, भातुनो वचनं गरु।&lt;br&gt;&#xA;पब्बाजनीया च बहू, गन्तब्बं तत्थ तेन मे॥&lt;br&gt;&#xA;१९.&lt;br&gt;&#xA;‘‘सत्थघातमनारहा, महाबोधिमहीरुहा।&lt;br&gt;&#xA;कथन्नु साखं गणिस्सं’’, इति राजा विचिन्तयी॥&lt;br&gt;&#xA;२०.&lt;br&gt;&#xA;अमच्चस्स महादेव-नामकस्स मतेन सो।&lt;br&gt;&#xA;भिक्खुसङ्घं निमन्तेत्वा, भोजेत्वा पुच्छि भूपतिं॥&lt;br&gt;&#xA;२१.&lt;br&gt;&#xA;भन्ते लंकं महाबोधि, पेसेतब्बा नु खो इति।&lt;br&gt;&#xA;थेरो मोग्गलिपुत्तो सो, पेसेतब्बाति भासिय॥&lt;br&gt;&#xA;२२.&lt;br&gt;&#xA;कतं महाअधिट्ठान-पञ्चकं पञ्चचक्खुना।&lt;br&gt;&#xA;आभासि रञ्ञो तं सुत्वा, तुस्सित्वा धरणीपति॥&lt;br&gt;&#xA;२३.&lt;br&gt;&#xA;सत्तयोजनिकं मग्गं, सो महाबोधिगामिनं।&lt;br&gt;&#xA;सोधापेत्वान सक्कच्चं, भूसापेति अनेकधा॥&lt;br&gt;&#xA;२४.&lt;br&gt;&#xA;सुवण्णं नीहरापेसि, कटाहकरणाय च।&lt;br&gt;&#xA;विस्सकम्मो च आगन्त्वा, सतुलाधाररूपवा॥&lt;br&gt;&#xA;२५.&lt;br&gt;&#xA;‘‘कटाहं किं पमाणं नु, करोमी’ति अपुच्छितं।&lt;br&gt;&#xA;‘‘ञत्वा पमाणं त्वंयेव, करोहि’’ इति भासिय॥&lt;br&gt;&#xA;२६.&lt;br&gt;&#xA;सुवण्णा गहेत्वान, हत्थेन परिमज्जिय।&lt;br&gt;&#xA;कटाहं तङ्खणंयेव, निम्मिनित्वान पक्कमि॥&lt;br&gt;&#xA;२७.&lt;br&gt;&#xA;नवहत्थपरिक्खेपं, पञ्चहत्थं गभीरतो।&lt;br&gt;&#xA;तिहत्थविक्खम्भयुतं, अट्ठङ्गुलघनं सुभं॥&lt;br&gt;&#xA;२८.&lt;br&gt;&#xA;युवस्स हत्थिनो सोण्ड-पमाणमुखवट्टिकं।&lt;br&gt;&#xA;गाहा पेत्वान तं राजा, बालसुरसमप्पकं॥&lt;br&gt;&#xA;२९.&lt;br&gt;&#xA;सत्तयोजनदीघाय, वित्थतायति योजनं।&lt;br&gt;&#xA;सेनाय चतुरङ्गिन्या, महाभिक्खुगणेन च॥&lt;br&gt;&#xA;३०.&lt;br&gt;&#xA;उपगम्म महाबोधिं, नानालङ्कारभूसितं।&lt;br&gt;&#xA;नानारतनचित्तं तं, विविधद्धजमालिनिं॥&lt;br&gt;&#xA;३१.&lt;br&gt;&#xA;नानाकुसुमसंकिण्णं , नानातुरियघोसितं।&lt;br&gt;&#xA;सेनाय परिवारेत्वा, परिक्खिपिय साणिया॥&lt;br&gt;&#xA;३२.&lt;br&gt;&#xA;महाथेरसहस्सेन, पमुखेन महागणे।&lt;br&gt;&#xA;रञ्ञं पत्ताभिसेकानं, सहस्सेना’धिकेन च॥&lt;br&gt;&#xA;३३.&lt;br&gt;&#xA;अत्तानं परिवारेत्वा, महाबोधिञ्च साधुकं।&lt;br&gt;&#xA;ओलोकेसि महाबोधिं, पग्गहेत्वान अञ्जलिं॥&lt;br&gt;&#xA;३४.&lt;br&gt;&#xA;तस्सा दक्खिणसाखाय, चतुहत्थपमाणकं।&lt;br&gt;&#xA;ठानं खन्धञ्च वज्जेत्वा, साखा अन्तरधायिसुं॥&lt;br&gt;&#xA;३५.&lt;br&gt;&#xA;तं पाटिहारियं दिस्वा, पतीतो पुथवीपति।&lt;br&gt;&#xA;‘‘पूजेम’हं महाबोधिं, रज्जेना’हि उदीरिय॥&lt;br&gt;&#xA;३६.&lt;br&gt;&#xA;अभिसिञ्चि महाबोधीं, महारज्जे महीपति।&lt;br&gt;&#xA;पुप्फादीहि महाबोधिं, पूजेत्वान पदक्खिणं॥&lt;br&gt;&#xA;३७.&lt;br&gt;&#xA;कत्वा अट्ठसु ठानेसु, वन्दित्वान कतञ्जली।&lt;br&gt;&#xA;सुवण्णखचिते पीठे, नानारतनमण्डिते॥&lt;br&gt;&#xA;३८.&lt;br&gt;&#xA;स्वारोहे याव साउच्चे, तं सुवण्णकटाहकं।&lt;br&gt;&#xA;ठपापेत्वान आरुय्ह, गहेतुं साखमुत्तमं॥&lt;br&gt;&#xA;३९.&lt;br&gt;&#xA;आदियित्वान सोवण्ण तुलिकाय मनोसिलं।&lt;br&gt;&#xA;लेखं दत्वान साखाय, सच्चक्रियमका इति॥&lt;br&gt;&#xA;४०.&lt;br&gt;&#xA;‘‘लंकादीपं यदि इतो, गन्तब्बं उरुबोधिया।&lt;br&gt;&#xA;निब्बेमतिको बुद्धस्स, सासनम्हि सचे अहं॥&lt;br&gt;&#xA;४१.&lt;br&gt;&#xA;सयंयेव महाबोधि-साखायं दक्खिणा सुभा।&lt;br&gt;&#xA;छिज्जित्वान पतिट्ठातु, इध हेमकटाहके॥&lt;br&gt;&#xA;४२.&lt;br&gt;&#xA;लेखठाने महाबोधि, छिज्जित्वा सयमेव सा।&lt;br&gt;&#xA;गन्धकद्दमपूरस्स, कटाहस्सो’परिट्ठिता॥&lt;br&gt;&#xA;४३.&lt;br&gt;&#xA;मूललेखाय उपरि, तियङ्गुलतियङ्गुले।&lt;br&gt;&#xA;ददं मनोसिला लेखा, परिक्खिपि नरिस्सरो॥&lt;br&gt;&#xA;४४.&lt;br&gt;&#xA;आदिया थूलमूलानि, खुद्दकानि’तराहि तु।&lt;br&gt;&#xA;निक्खमित्वा दस दस, जालीभूता निओतरुं॥&lt;br&gt;&#xA;४५.&lt;br&gt;&#xA;तं पाटिहारियं दिस्वा, राजा’तीव पमोदितो।&lt;br&gt;&#xA;तत्थेवा’कासि उक्कुट्ठिं, समन्ता परिसापि च॥&lt;br&gt;&#xA;४६.&lt;br&gt;&#xA;भिक्खुसङ्घो साधुकारं, तुट्ठचित्तो पमोदयि।&lt;br&gt;&#xA;चेलुक्खेपसहस्सानि, पवत्तिंसु समन्ततो॥&lt;br&gt;&#xA;४७.&lt;br&gt;&#xA;एवं सतेन मूलानं, तत्थ सा गन्धकद्दमे।&lt;br&gt;&#xA;पतिट्ठासि महाबोधि, पसादेन्ती महाजनं॥&lt;br&gt;&#xA;४८.&lt;br&gt;&#xA;तस्सा खन्धो दसहत्थो, पञ्चसाखा मनोरमा।&lt;br&gt;&#xA;चतुहत्था चतुहत्था, दसड्ढफलमण्डिता॥&lt;br&gt;&#xA;४९.&lt;br&gt;&#xA;सहस्सन्तु पसाखानं, साखानं तासमासि च।&lt;br&gt;&#xA;एवं आसि महाबोधि, मनोहरसिरिधरा॥&lt;br&gt;&#xA;५०.&lt;br&gt;&#xA;कटाहम्हि महाबोधि-पतिट्ठितक्खणे मही।&lt;br&gt;&#xA;अकम्पि पाटिहीरानि, अहेसुं विविधानि च॥&lt;br&gt;&#xA;५१.&lt;br&gt;&#xA;सयं नादेहि तूरियानं, देवेसु मानुसेसु च।&lt;br&gt;&#xA;साधुकारनिनादेति, देवब्रह्मगणस्स च॥&lt;br&gt;&#xA;५२.&lt;br&gt;&#xA;मेघानं मिगपक्खिनं, यक्खादीनं रवेहि च।&lt;br&gt;&#xA;रवेहिचमहीकम्पे, एककोलाहलं अहु॥&lt;br&gt;&#xA;५३.&lt;br&gt;&#xA;बोधिया फलपत्तेहि, छब्बण्णरस्मियो सुभा।&lt;br&gt;&#xA;निक्खमित्वा चक्कवाळं, सकला सोभयिंसु च॥&lt;br&gt;&#xA;५४.&lt;br&gt;&#xA;सकटाहा महाबोधि, उग्गन्त्वान ततो नभं।&lt;br&gt;&#xA;अट्ठासि हिमगब्भम्हि, सत्ताहानि अदस्सना॥&lt;br&gt;&#xA;५५.&lt;br&gt;&#xA;राजा ओरुय्ह पीठम्हा, तं सत्ताहं तहिं वसं।&lt;br&gt;&#xA;निच्चं महाबोधिपूजं, अकासि च अनेकधा॥&lt;br&gt;&#xA;५६.&lt;br&gt;&#xA;अतीते तम्हि सत्ताहे, सब्बे हिमवलावका।&lt;br&gt;&#xA;पविसिंसु महाबोधिं, सब्बाका रंसियोपि च॥&lt;br&gt;&#xA;५७.&lt;br&gt;&#xA;सुद्धेनकदिसिस्सित्थ, साकटाहे पत्तिट्ठिता।&lt;br&gt;&#xA;महाजनस्स सब्बस्स, महाबोधि मनोरमा॥&lt;br&gt;&#xA;५८.&lt;br&gt;&#xA;पवत्तम्हि महाबोधि, विविधे पाटिहारिये।&lt;br&gt;&#xA;विम्हापयन्ति जनतं, पथवीतलमोरुहि॥&lt;br&gt;&#xA;५९.&lt;br&gt;&#xA;पाटिहिरेहि’नेकेहि , तेहि सो पीणितो पुन।&lt;br&gt;&#xA;महाराजा महाबोधिं, महारज्जेन पूजयि॥&lt;br&gt;&#xA;६०.&lt;br&gt;&#xA;महाबोधिं महारज्जे-नाभिसिञ्चिय पूजयं।&lt;br&gt;&#xA;नानापूजाहि सत्ताहं, पुन तत्थेव सो वसि॥&lt;br&gt;&#xA;६१.&lt;br&gt;&#xA;अस्सयुजसुक्कपक्खे, पन्नरसउपोसथे।&lt;br&gt;&#xA;अग्गहेसि महाबोधिं, द्विसत्ताहमच्चये ततो॥&lt;br&gt;&#xA;६२.&lt;br&gt;&#xA;अस्सयुजकाळपक्खे, चतुद्दसउपोसथे।&lt;br&gt;&#xA;रथे सुभे ठपेत्वान, महाबोधिं रथेसभो॥&lt;br&gt;&#xA;६३.&lt;br&gt;&#xA;पूजेन्तो तं दिनंयेव, उपनेत्वा सकं पुरं।&lt;br&gt;&#xA;अलङ्करित्वा बहुधा, कारेत्वा मण्डपं सुभं॥&lt;br&gt;&#xA;६४.&lt;br&gt;&#xA;कत्तिकसुक्कपक्खस्स, दिने पाटिपदे तहिं।&lt;br&gt;&#xA;महाबोधिं महासाल-मूले पाचिनते सुभे॥&lt;br&gt;&#xA;६५.&lt;br&gt;&#xA;ठपापेत्वान कारेसि, पूजा’नेका दिने दिने।&lt;br&gt;&#xA;गाहतो सत्तरसमे, विवसे तु नवङ्किरा॥&lt;br&gt;&#xA;६६.&lt;br&gt;&#xA;सकिं येवअजायिंसु, तस्सा’नेकनराधिपो।&lt;br&gt;&#xA;तुट्ठचित्तो महाबोधिं, पुन रज्जेन पूजयि॥&lt;br&gt;&#xA;६७.&lt;br&gt;&#xA;महारज्जे’भि सिञ्चित्वा, महाबोधिं महिस्सरो।&lt;br&gt;&#xA;कारेसि च महाबोधि-पूजा नानप्पकारकं॥&lt;br&gt;&#xA;६८.&lt;br&gt;&#xA;इति कुसुमपुरे सरेसरंसा,&lt;br&gt;&#xA;बहुविधचारुधजाकुलाविसाला।&lt;br&gt;&#xA;सुरुचिरपवरोरु बोधिपूजा,&lt;br&gt;&#xA;मरुनरचित्तविकासिनी अहोसीति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;महाबोधिग्गहणो नाम&lt;br&gt;&#xA;अट्ठारसमो परिच्छेदो।&lt;/p&gt;</description>
    </item>
    <item>
      <title>१८ एकूनवीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/18_ekUnavIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/18_ekUnavIsatima_parichCheda/</guid>
      <description>&lt;p&gt;एकूनवीसतिम परिच्छेद&lt;/p&gt;&#xA;&lt;h2 id=&#34;बध-आगमन&#34;&gt;बोधि आगमनो&lt;/h2&gt;&#xA;&lt;p&gt;१.&lt;br&gt;&#xA;महाबोधिरक्खणत्थं , अट्ठारस रथे सभो।&lt;br&gt;&#xA;देवकुलानि दत्वान, अट्ठामच्‍चा कुलानि च॥&lt;br&gt;&#xA;२.&lt;br&gt;&#xA;अट्ठ ब्राह्मणकुलानि, अट्ठ वस्सकुलानि च।&lt;br&gt;&#xA;गोपकानं तरच्छानं, कुलिङ्गानं कुलानि च॥&lt;br&gt;&#xA;३.&lt;br&gt;&#xA;तथेव पेसकारानं, कुम्भकारानमेव च।&lt;br&gt;&#xA;सब्बे सञ्‍चापि सेनीनं, नागयक्खानमेव च॥&lt;br&gt;&#xA;४.&lt;br&gt;&#xA;हेमसज्‍जुघटेचेव, दत्वा अट्ठट्ठ मानदो।&lt;br&gt;&#xA;आरोपेत्वा महाबोधिं, नावं गङ्गाय भूसितं॥&lt;br&gt;&#xA;५.&lt;br&gt;&#xA;सङ्घमित्त महाथेरी, सहे कदस भिक्खुनिं।&lt;br&gt;&#xA;तथेवा’रोपयित्वान, अरिट्ठपमुखेपि च॥&lt;br&gt;&#xA;६.&lt;br&gt;&#xA;नगरा निक्खमित्वान, विञ्‍जाटविमतिच्‍चसो।&lt;br&gt;&#xA;तामलित्थिं अनुप्पत्तो, सत्ताहेने’व भूपति॥&lt;br&gt;&#xA;७.&lt;br&gt;&#xA;अच्‍चुळा राहि पूजायि, देवानागानरापि च।&lt;br&gt;&#xA;महाबोधिं पूजयन्ता, सत्ताहेन’वुपागमुं॥&lt;br&gt;&#xA;८.&lt;br&gt;&#xA;महासमुद्दतीरम्हि, महाबोधिं महीपति।&lt;br&gt;&#xA;ठपापेत्वान पूजेसि, महारज्‍जेन सो पुन॥&lt;br&gt;&#xA;९.&lt;br&gt;&#xA;महाबोधिं महारज्‍जे, अभिसिञ्‍चीयकामदो।&lt;br&gt;&#xA;अग्गसिर सुक्‍कपक्खे, दिने पाटिपदे ततो॥&lt;br&gt;&#xA;१०.&lt;br&gt;&#xA;उच्‍चारेतुं महाबोधिं, तेहियेव’ट्ठ अट्ठहि।&lt;br&gt;&#xA;सालमूलम्हि दिन्‍नेहि, धातुग्गतकुलेहि सो॥&lt;br&gt;&#xA;११.&lt;br&gt;&#xA;उक्खिपित्वा महाबोधिं, गलमत्तं जलं तहिं।&lt;br&gt;&#xA;ओगाहेत्वा सनावाय, पतिट्ठापयि साधुकं॥&lt;br&gt;&#xA;१२.&lt;br&gt;&#xA;नावं आरोपयित्वा तं, महाथेरिं सथेरिकं।&lt;br&gt;&#xA;महारिट्ठं महामच्‍चं, इदं वचनमब्रवि॥&lt;br&gt;&#xA;१३.&lt;br&gt;&#xA;‘‘अहं रज्‍जेन तिक्खत्तुं, महाबोधिमपूजयिं।&lt;br&gt;&#xA;एव मेवा’भि पूजेतु, राजा रज्‍जेन मे सखा’’॥&lt;br&gt;&#xA;१४.&lt;br&gt;&#xA;इदं वत्वा महाराजा, तीरे पञ्‍जलिको ठितो।&lt;br&gt;&#xA;गच्छमानं महाबोधिं, पस्सं अस्सूनिवत्तयि॥&lt;br&gt;&#xA;१५.&lt;br&gt;&#xA;महाबोधि वियोगेन,&lt;br&gt;&#xA;धम्मा सोको ससोकवा।&lt;br&gt;&#xA;कन्‍नित्वा परिदेवित्वा,&lt;br&gt;&#xA;अगमासि सकं पुरं॥&lt;br&gt;&#xA;१६.&lt;br&gt;&#xA;महाबोधि समारुळ्हा, नावापक्खन्धी तोयधिं।&lt;br&gt;&#xA;समन्ता योजने विची, सन्‍निसीदि महण्णवे॥&lt;br&gt;&#xA;१७.&lt;br&gt;&#xA;पुप्फिंसु पञ्‍चवण्णानि, पदुमानि समन्ततो।&lt;br&gt;&#xA;अन्तलिक्खे पवज्‍जिंसु, अनेक तूरियानि च॥&lt;br&gt;&#xA;१८.&lt;br&gt;&#xA;देवताहि अनेकाहि, पूजा’नेका पवत्तिता।&lt;br&gt;&#xA;गहेतुञ्‍च महाबोधि, नागा’कासुं विकुब्बनं॥&lt;br&gt;&#xA;१९.&lt;br&gt;&#xA;सङ्घमित्ता महाथेरि, अभिञ्‍ञाबलपारगा।&lt;br&gt;&#xA;सुपण्णरूपा हुत्वान, ते तासेसि महोरगे॥&lt;br&gt;&#xA;२०.&lt;br&gt;&#xA;ते तासिता महाथेरिं, याचित्वान महोरगा।&lt;br&gt;&#xA;नयित्वान महाबेमधिं, भुजङ्गभवनं ततो॥&lt;br&gt;&#xA;२१.&lt;br&gt;&#xA;सत्ताहं नागरज्‍जेन, पूजाहि विविधाहि च।&lt;br&gt;&#xA;पूजयित्वान आनेत्वा, नावायं ठपयिंसु ते॥&lt;br&gt;&#xA;२२.&lt;br&gt;&#xA;तदहेव महाबोधि, जम्बुकोलमिधगमा।&lt;br&gt;&#xA;देवानंपियतिस्सो तु, राजा लोकहिते रतो॥&lt;br&gt;&#xA;२३.&lt;br&gt;&#xA;सुमना सामणेरम्हा, पुब्बे सुततदागमो।&lt;br&gt;&#xA;मग्गसिरादिदिनघो, पभुति वचसादरो॥&lt;br&gt;&#xA;२४.&lt;br&gt;&#xA;उत्तरद्वारतो याव, जम्बुकोलं महापथं।&lt;br&gt;&#xA;विभूसयित्वा सकलं, महाबोधिगतासयो॥&lt;br&gt;&#xA;२५.&lt;br&gt;&#xA;समुद्दासनसालाय, ठाने ठत्वा महण्णवे।&lt;br&gt;&#xA;आगच्छन्तं महाबोधिं, महाथेरिद्धिया’द्दस॥&lt;br&gt;&#xA;२६.&lt;br&gt;&#xA;तस्मिंठाने कता साला, पका सेतुं तमब्भुतं।&lt;br&gt;&#xA;समुद्दासनसालाति, नामेना‘सि’ध पाकटा॥&lt;br&gt;&#xA;२७.&lt;br&gt;&#xA;महाथेरानुभावेन, सद्धिं थेरेहि तेहि च।&lt;br&gt;&#xA;तदहेव’गमा राजा, जम्बुकोलं स सेनको॥&lt;br&gt;&#xA;२८.&lt;br&gt;&#xA;महाबोधा गमेपीति-वेगेनु’न्‍नो उदानयं।&lt;br&gt;&#xA;गलप्पमाणं सलिलं, विगाहेत्वा सुविग्गहो॥&lt;br&gt;&#xA;२९.&lt;br&gt;&#xA;महाबोधिं सोळसहि, कुलेहि सह मुद्धना।&lt;br&gt;&#xA;आदायो’रोपयित्वान, वेलायं मण्डपे सुभे॥&lt;br&gt;&#xA;३०.&lt;br&gt;&#xA;ठपयित्वान लंकिन्दो, लंकारज्‍जेन पूजयि।&lt;br&gt;&#xA;सोळसन्‍नं समप्पेत्वा, कुलानं रज्‍जमत्तनो॥&lt;br&gt;&#xA;३१.&lt;br&gt;&#xA;सयं दोवारिकठाने, ठत्वान दिवसे तयो।&lt;br&gt;&#xA;तत्थेव पूजं कारेसि, विविधं मनुजाधिपो॥&lt;br&gt;&#xA;३२.&lt;br&gt;&#xA;महाबोधिं दसमियं, आरोपेत्वा रथेसुभे।&lt;br&gt;&#xA;आनयन्तो मनुस्सिन्दो, दुमिन्दं तं ठपापयि॥&lt;br&gt;&#xA;३३.&lt;br&gt;&#xA;पाचिनस्स विहारस्स, ठाने ठानविचक्खणो।&lt;br&gt;&#xA;पातरासं पवत्तेसि, ससङ्घस्स जनस्स सो॥&lt;br&gt;&#xA;३४.&lt;br&gt;&#xA;महामहिन्दथेरे’त्थ, कतं दसबलेन तं।&lt;br&gt;&#xA;कथेसि नागदमनं, रञ्‍ञो तस्स असेसतो॥&lt;br&gt;&#xA;३५.&lt;br&gt;&#xA;थेरस्स सुत्वा कारेत्वा, सञ्‍ञाणानि तहिं तहिं।&lt;br&gt;&#xA;परिभुत्तेसु ठानेसु, निसज्‍जादीहि सत्थुना॥&lt;br&gt;&#xA;३६.&lt;br&gt;&#xA;तिवक्‍कस्स ब्राह्मणस्स, गामद्वारे च भूपति।&lt;br&gt;&#xA;ठपापेत्वा महाबोधिं, ठानेसु तेसु तेसु च॥&lt;br&gt;&#xA;३७.&lt;br&gt;&#xA;सुद्धवालुक सन्थारे, नानापुप्फसमाकुले।&lt;br&gt;&#xA;पग्गहितधजे मग्गे, पुप्फग्घिकविभूसिते॥&lt;br&gt;&#xA;३८.&lt;br&gt;&#xA;महाबोधिं पूजयन्तो, रत्तिन्दिव मतन्दितो।&lt;br&gt;&#xA;आनयित्वा चुद्दसियं, अनुराध पुरन्तिकं॥&lt;br&gt;&#xA;३९.&lt;br&gt;&#xA;वड्ढमानकच्छायाय, पुरं साधु विभूसितं।&lt;br&gt;&#xA;उत्तरेन च द्वारेन, पूजयन्तो पवेसिय॥&lt;br&gt;&#xA;४०.&lt;br&gt;&#xA;दक्खिणेन च द्वारेन, निक्खमित्वा पवेसिय।&lt;br&gt;&#xA;महा मेघवनारामं, चतुबुद्धनिसेवितं॥&lt;br&gt;&#xA;४१.&lt;br&gt;&#xA;सुमनस्सेव वचसा, पदेसं साधुसङ्खतं।&lt;br&gt;&#xA;पुब्बबोधिठितट्ठानं, उपनेत्वा मनोरमं॥&lt;br&gt;&#xA;४२.&lt;br&gt;&#xA;कुलेहि सो सोळसहि, राजा लङ्कारधारिहि।&lt;br&gt;&#xA;ओरोपेत्वा महाबोधिं, पतिट्ठा पेतु मोस्सज्‍जि॥&lt;br&gt;&#xA;४३.&lt;br&gt;&#xA;हत्थतो मुत्तमत्तसा, असीतिरतनं नभं।&lt;br&gt;&#xA;उग्गन्त्वान ठिता मुञ्‍चि, छब्बण्णा रस्मियो सुभा॥&lt;br&gt;&#xA;४४.&lt;br&gt;&#xA;दीपे पत्थरिया’हच्‍च, ब्रह्मलोकं ठिता अहु।&lt;br&gt;&#xA;सूरियत्थङ्गमनायाव, रस्मियो ता मनोरमा॥&lt;br&gt;&#xA;४५.&lt;br&gt;&#xA;पुरिसा दससहस्सानि, पसन्‍ना पाटिहारिये।&lt;br&gt;&#xA;विपस्सित्वाना’रहत्थं, पत्वान इध पब्बजुं॥&lt;br&gt;&#xA;४६.&lt;br&gt;&#xA;ओरोहित्वा महाबोधि, सूरियत्थङ्गमे ततो।&lt;br&gt;&#xA;रोहिणिया पतिट्ठासि, महियं कम्पि मेदिनी॥&lt;br&gt;&#xA;४७.&lt;br&gt;&#xA;मूलानि तानि उग्गन्त्वा, कटाहमुखवट्टितो।&lt;br&gt;&#xA;विनन्धन्ता कटाहं तं, ओतरिंसु महीतलं॥&lt;br&gt;&#xA;४८.&lt;br&gt;&#xA;पतिट्ठितं महाबोधिं, जना सब्बे समगता।&lt;br&gt;&#xA;गन्धमालादि पूजाहि, पूजयिंसु समन्ततो॥&lt;br&gt;&#xA;४९.&lt;br&gt;&#xA;महामेघो पवस्सित्थ, हिमगब्भा समन्ततो।&lt;br&gt;&#xA;महाबोधिं छादयिंसु, सीतलानि घनानि च॥&lt;br&gt;&#xA;५०.&lt;br&gt;&#xA;सत्ताहानि महाबोधिं, तहिंयेव अदस्सना।&lt;br&gt;&#xA;हिमगब्भे सन्‍निसीदि, पसादजननी जने॥&lt;br&gt;&#xA;५१.&lt;br&gt;&#xA;सत्ताहा तिक्‍कमे मेघा, सब्बे अपगमिंसु ते।&lt;br&gt;&#xA;महाबोधि च दिस्सित्थ, छब्बण्णा रंसियोपि च॥&lt;br&gt;&#xA;५२.&lt;br&gt;&#xA;महामहिन्दत्थेरोच, सङ्घमित्ता च भिक्खुनी।&lt;br&gt;&#xA;तत्था’गञ्छुंसपरिसा, राजा सपरिसोपि च॥&lt;br&gt;&#xA;५३.&lt;br&gt;&#xA;खत्तिया काजरग्गामे, चन्दनग्गाम खत्तिया।&lt;br&gt;&#xA;तिवक्‍क ब्राह्मणो चेव, दीपवासी जनापि च॥&lt;br&gt;&#xA;५४.&lt;br&gt;&#xA;देवानुभावेना’गञ्छुं, महाबोधि महुस्सुक्‍का।&lt;br&gt;&#xA;महासमागमे तस्मिं, पाटिहारियविम्हिते॥&lt;br&gt;&#xA;५५.&lt;br&gt;&#xA;पक्‍कं पाचिनसाखाय, पेक्खतं पक्‍क’मक्खतं।&lt;br&gt;&#xA;थेरो पतन्तमादाय, रोपेतुं राजिनो अदा॥&lt;br&gt;&#xA;५६.&lt;br&gt;&#xA;पंसूनं गन्धमिस्सानं, पुण्णे सोण्ण कटाहके।&lt;br&gt;&#xA;महासनस्स ठाने तं, ठपितं रोप’यिस्सरो॥&lt;br&gt;&#xA;५७.&lt;br&gt;&#xA;पेक्खतंयेव सब्बेसं, उग्गन्त्वा अट्ठ अङ्कुरा।&lt;br&gt;&#xA;जायिंसु बोधितरुणा, अट्ठंसु चतुहत्थका॥&lt;br&gt;&#xA;५८.&lt;br&gt;&#xA;राजा ते बोधितरुणे, दिस्वा विम्हितमानसो।&lt;br&gt;&#xA;सेतच्छत्तेन पूजेसि, अभिसेकमदासि च॥&lt;br&gt;&#xA;५९.&lt;br&gt;&#xA;पतिट्ठापेसि अट्ठन्‍नं, जम्बुकोलम्हि पट्टने।&lt;br&gt;&#xA;महाबोधि ठित ठाने, नावायो रोहने तदा॥&lt;br&gt;&#xA;६०.&lt;br&gt;&#xA;तिवक्‍कब्राह्मणगामे, थूपारामे तथेव च।&lt;br&gt;&#xA;इस्सरसमणारामे, पठमे चेतियङ्गणे॥&lt;br&gt;&#xA;६१.&lt;br&gt;&#xA;चेतिय पब्बता रामे, तथा काजरगामके।&lt;br&gt;&#xA;चन्दनगामके चाति, एकेकं बोधिलट्ठिकं॥&lt;br&gt;&#xA;६२.&lt;br&gt;&#xA;सेसा चतुपक्‍कजाता, द्वत्तिंस बोधिलट्ठियो।&lt;br&gt;&#xA;समन्ता योजनठाने, विहारेसु तहिं तहिं॥&lt;br&gt;&#xA;६३.&lt;br&gt;&#xA;दीपावासी जनस्सेव, हितत्थाय पतिट्ठिते।&lt;br&gt;&#xA;महाबोधि दुमिन्दम्हि, सम्मासम्बुद्ध तेजसा॥&lt;br&gt;&#xA;६४.&lt;br&gt;&#xA;अनुलासास परिसा, सङ्घमित्ताय थेरिया।&lt;br&gt;&#xA;सन्तिके पब्बजित्वान, अरहत्तमपापुणि॥&lt;br&gt;&#xA;६५.&lt;br&gt;&#xA;अरिट्ठो सो पञ्‍चसत-परिवारो च खत्तियो।&lt;br&gt;&#xA;थेरन्तिके पब्बजित्वा, अरहत्तमपापुणि॥&lt;br&gt;&#xA;६६.&lt;br&gt;&#xA;यानि सेट्ठिकुलान’ट्ठ-महाबोधिमिधाहरुं।&lt;br&gt;&#xA;बोधाहरकुलानीति, तानि तेन पवुच्‍चरे॥&lt;br&gt;&#xA;६७.&lt;br&gt;&#xA;उपासिका विहारोति, ञाते भिक्खुनुपस्सये।&lt;br&gt;&#xA;ससङ्घा सङ्घमित्ता सा, महाथेरी तहिं वसि॥&lt;br&gt;&#xA;६८.&lt;br&gt;&#xA;अगारत्तयपामोक्खे , अगारे तत्थ कारयि।&lt;br&gt;&#xA;द्वादस तेसु एकस्मिं, महागारे ठपापयि॥&lt;br&gt;&#xA;६९.&lt;br&gt;&#xA;महाबोधिसमेताय, नावाय कूपयट्ठिकं।&lt;br&gt;&#xA;एकस्मिं पिय मेकस्मिं, अरित्तं तेहि तेविदुं॥&lt;br&gt;&#xA;७०.&lt;br&gt;&#xA;जाते अञ्‍ञनिकायेपि, अगारा द्वादसापि ते।&lt;br&gt;&#xA;हत्थाळक भिक्खुनीहि, वळञ्‍जयिंसु सब्बदा॥&lt;br&gt;&#xA;७१.&lt;br&gt;&#xA;रञ्‍ञो मङ्गलहत्थि सो, विचरन्तो यथासुखं।&lt;br&gt;&#xA;पुरस्स एकपस्सम्हि, कन्दरन्तम्हि सीतले॥&lt;br&gt;&#xA;७२.&lt;br&gt;&#xA;कदम्बपुप्फगुम्बन्ते, अट्ठासि गोचरं चरं।&lt;br&gt;&#xA;हत्थिं तत्थरतं ञत्वा, अकंसु तत्थ आळ्हकं॥&lt;br&gt;&#xA;७३.&lt;br&gt;&#xA;अथेक दिवसं हत्थी, नगण्हि कबळानि सो।&lt;br&gt;&#xA;दीपप्पसादकं थेरं, राजा सो पुच्छितं मतं॥&lt;br&gt;&#xA;७४.&lt;br&gt;&#xA;कदम्बपुप्फगुम्बस्मिं, थूपस्स करणं करी।&lt;br&gt;&#xA;इच्छतीति महाथेरो, महाराजस्स अब्रवि॥&lt;br&gt;&#xA;७५.&lt;br&gt;&#xA;सधातुकं तत्थ थूपं, थूपस्स घरमेव च।&lt;br&gt;&#xA;खिप्पं राजा अकारेसि, निच्‍चं जनहितेरतो॥&lt;br&gt;&#xA;७६.&lt;br&gt;&#xA;सङ्घमित्ता महाथेरी, सुञ्‍ञागाराभिलासिनी।&lt;br&gt;&#xA;आकिण्णत्ता विहारस्स, वुस्समानस्स तस्स सा॥&lt;br&gt;&#xA;७७.&lt;br&gt;&#xA;वुद्धत्थिनी सासनस्स, भिक्खुनीनं हिताय च।&lt;br&gt;&#xA;भिक्खुनुपस्सयं अञ्‍ञं, इच्छमाना विचक्खणा॥&lt;br&gt;&#xA;७८.&lt;br&gt;&#xA;गन्त्वा चेतियगेहं तं, पविवेकसुखं भुसं।&lt;br&gt;&#xA;दिवाविहारं कप्पेसि, विहारकुसला’मला॥&lt;br&gt;&#xA;७९.&lt;br&gt;&#xA;थेरिया वन्दनत्थाय, राजा भिक्खुनुपस्सयं।&lt;br&gt;&#xA;गन्त्वा तत्थ गतं सुत्वा, गन्त्वान तत्थ वन्दिय॥&lt;br&gt;&#xA;८०.&lt;br&gt;&#xA;सम्मोदित्वा ताय सद्धिं, तत्थागमनकारणं।&lt;br&gt;&#xA;तस्सा ञत्वा अधिप्पायं, अधिप्पाय विदू विदू॥&lt;br&gt;&#xA;८१.&lt;br&gt;&#xA;समन्ता थूपगेहस्स, रम्मं भिक्खुनुपस्सयं।&lt;br&gt;&#xA;देवानंपियतिस्सो सो, महाराजा अकारयि॥&lt;br&gt;&#xA;८२.&lt;br&gt;&#xA;हत्थाळ्हकसमीपम्हि , कतो भिक्खुनुपस्सयो।&lt;br&gt;&#xA;हत्थाळ्हकविहारोति, विस्सुतो आसि तेन सो॥&lt;br&gt;&#xA;८३.&lt;br&gt;&#xA;सुमित्ता सङ्घमित्ता सा, महाथेरी महामती।&lt;br&gt;&#xA;तस्मिञ्हि वासं कप्पेसि, रम्मे भिक्खुनुपस्सये॥&lt;br&gt;&#xA;८४.&lt;br&gt;&#xA;एवं लंका लोकहितं सासनवुद्धिं।&lt;br&gt;&#xA;संसोधेन्तो एस महाबोधि दुमिन्दो।&lt;br&gt;&#xA;लंकादीपे रम्मे महामेघवनस्मिं,&lt;br&gt;&#xA;अट्ठा सीघं कालमनेकब्भूतयुत्तोति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;बोधिआगमनो नाम&lt;br&gt;&#xA;एकूनवीसतिमो परिच्छेदो।&lt;/p&gt;</description>
    </item>
    <item>
      <title>१९ वीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/19_vIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/19_vIsatima_parichCheda/</guid>
      <description>&lt;p&gt;वीसतिम परिच्छेद&lt;/p&gt;&#xA;&lt;h2 id=&#34;थरपरनबबनम&#34;&gt;थेरपरिनिब्बानम्&lt;/h2&gt;&#xA;&lt;p&gt;१.&lt;br&gt;&#xA;अट्ठारसम्हि वस्सम्हि, धम्मासोकस्स राजिनो।&lt;br&gt;&#xA;महामेघवनारामे, महाबोधि पतिट्ठति॥&lt;br&gt;&#xA;२.&lt;br&gt;&#xA;ततो द्वादसमे वस्से, महेसी तस्स राजिनो।&lt;br&gt;&#xA;पिया असन्धीमित्ता सा, मता सम्बुद्धमामका॥&lt;br&gt;&#xA;३.&lt;br&gt;&#xA;ततो चतुत्थे वस्सम्हि, धम्मासोको महीपति।&lt;br&gt;&#xA;तिस्सरक्ख महेसित्ते, ठपेसि विसमासयं॥&lt;br&gt;&#xA;४.&lt;br&gt;&#xA;ततो तु ततिये वस्से, साबाला रूपमानिनी।&lt;br&gt;&#xA;‘‘मयापि च अयं राजा, महाबोधिं म मायति’’॥&lt;br&gt;&#xA;५.&lt;br&gt;&#xA;इति कोधवसं गन्त्वा, अत्तनो’नत्थ कारिका।&lt;br&gt;&#xA;मण्डुकण्टकयोगेन, महाबोधि मघा तयि॥&lt;br&gt;&#xA;६.&lt;br&gt;&#xA;ततो च तुत्थेवस्सम्हि, धम्मा सोको महायसो।&lt;br&gt;&#xA;अनिच्च ताव संपत्तो, सत्ततिंससमा इमे॥&lt;br&gt;&#xA;७.&lt;br&gt;&#xA;देवानं पियतिस्सो तु, राजा धम्मगुणे रतो।&lt;br&gt;&#xA;महाविहारे नवकम्मं, तथा चेतियपब्बते॥&lt;br&gt;&#xA;८.&lt;br&gt;&#xA;थूपारामे नवकम्मं, निट्ठापेत्वा यथारहं।&lt;br&gt;&#xA;दीपप्पसादकं थेरं, पुच्छि पुच्छितकोविदं॥&lt;br&gt;&#xA;९.&lt;br&gt;&#xA;कारापेस्समहं भन्ते, विहारेसु बहू इध।&lt;br&gt;&#xA;पतिट्ठापेतुं थूपेसु, कथं लच्छाम धातुयो॥&lt;br&gt;&#xA;१०.&lt;br&gt;&#xA;सम्बुद्धपत्तं पूरेत्वा, सुमनेना’हटा इध।&lt;br&gt;&#xA;चेतियपब्बते राज, ठपिता अत्थि धातुयो॥&lt;br&gt;&#xA;११.&lt;br&gt;&#xA;हत्थिक्खन्धे ठपेत्वा ता, धातुयो इध आहर।&lt;br&gt;&#xA;इति वुत्तो सथेरेन, तथा आहरि धातुयो॥&lt;br&gt;&#xA;१२.&lt;br&gt;&#xA;विहारे कारयित्वान, ठाने योजनयोजने।&lt;br&gt;&#xA;धातुयो तत्थ थूपेसु, निधापेसि यथारहं॥&lt;br&gt;&#xA;१३.&lt;br&gt;&#xA;सम्बुद्धभुत्तपत्तं तु, राजवत्थुघरे सुभे।&lt;br&gt;&#xA;ठपयित्वान पूजेसि, नानापूजाहि सब्बदा॥&lt;br&gt;&#xA;१४.&lt;br&gt;&#xA;पञ्चसतेहि’स्सरेति, महाथेरस्स सन्तिके।&lt;br&gt;&#xA;पब्बज्जवसितठाने, इस्सरसमणको अहु॥&lt;br&gt;&#xA;१५.&lt;br&gt;&#xA;पञ्चसतेहि वस्सेहि, महाथेरस्स सन्तिके।&lt;br&gt;&#xA;पब्बज्जवसितठाने, तथा वस्सगिरि अहु॥&lt;br&gt;&#xA;१६.&lt;br&gt;&#xA;या या महामहिन्देन, थेरेन वसिता गुहा।&lt;br&gt;&#xA;सपब्बतविहारेसु, सा महिन्दगुहा अहु॥&lt;br&gt;&#xA;१७.&lt;br&gt;&#xA;महाविहारं पठमं, दुतियं चेतियव्हयं।&lt;br&gt;&#xA;थूपारामं तु ततियं, थूपपुब्बङ्गमं सुभं॥&lt;br&gt;&#xA;१८.&lt;br&gt;&#xA;चतुत्थं तु महाबोधि-पतिट्ठापनमेव च।&lt;br&gt;&#xA;थूपठानीयभूतस्स, पञ्चमं पन साधुकं॥&lt;br&gt;&#xA;१९.&lt;br&gt;&#xA;महाचेतियठानम्हि, सिलाथूपस्स चारुनो।&lt;br&gt;&#xA;सम्बुद्धगीवाधातुस्स, पतिट्ठापनमेव च॥&lt;br&gt;&#xA;२०.&lt;br&gt;&#xA;इस्सरसमणं छट्ठं, तिस्सवापिन्तुसत्तमं।&lt;br&gt;&#xA;अट्ठमं पठमं थूपं, नवमं वस्सगिरिव्हयं॥&lt;br&gt;&#xA;२१.&lt;br&gt;&#xA;उपासिकाव्हयं रम्मं, तथा हत्थाळ्हकव्हयं।&lt;br&gt;&#xA;भिक्खुनुपस्सके द्वे’मे, भिक्खुनी फासुकारणा॥&lt;br&gt;&#xA;२२.&lt;br&gt;&#xA;हत्थाळ्हके ओसरित्वा, भिक्खुनीनं उपस्सये।&lt;br&gt;&#xA;गन्त्वान भिक्खुसङ्घेन, भत्तग्गहणकारणा॥&lt;br&gt;&#xA;२३.&lt;br&gt;&#xA;हत्तसालं सूपहारं, महापाळिकनामकं।&lt;br&gt;&#xA;सब्बुपकरणूपेतं, सम्पत्तपरिचारिकं॥&lt;br&gt;&#xA;२४.&lt;br&gt;&#xA;तथा भिक्खुसहस्सस्स, सपरिक्खारमुत्तमं।&lt;br&gt;&#xA;पवारणाय दानञ्च, अनुवस्सकमेव च॥&lt;br&gt;&#xA;२५.&lt;br&gt;&#xA;नागदीपे जम्बुकोल-विहारं त म्हिपट्टने।&lt;br&gt;&#xA;तिस्समहाविहारञ्च, पाचीनाराम मेव च॥&lt;br&gt;&#xA;२६.&lt;br&gt;&#xA;इति एतानि कम्मानि, लंकाजनहितत्थिको।&lt;br&gt;&#xA;देवानंपियतिस्सो सो, लंकिन्दो पुञ्ञपञ्ञवा॥&lt;br&gt;&#xA;२७.&lt;br&gt;&#xA;पठमेयेव वस्सम्हि, कारापेसि गुणप्पियो।&lt;br&gt;&#xA;याव जीवन्तुनेकानि, पुञ्ञकम्मानि आचिनि॥&lt;br&gt;&#xA;२८.&lt;br&gt;&#xA;अयं दीपो अहु ठितो, विजिते तस्स राजिनो।&lt;br&gt;&#xA;वस्सानि चत्तालीसं सो, राजा रज्जमकारयि॥&lt;br&gt;&#xA;२९.&lt;br&gt;&#xA;तस्स’च्च ये तं कनिट्ठो, उत्तियो इति विस्सुतो।&lt;br&gt;&#xA;राजपुत्तो अपुत्तं तं, रज्जं कारेसि साधुकं॥&lt;br&gt;&#xA;३०.&lt;br&gt;&#xA;महामहिन्दत्थेरो तु, जिनसासनमुत्तमं।&lt;br&gt;&#xA;परियत्तिं पटिपत्तिं, पटिवेधञ्च साधुकं॥&lt;br&gt;&#xA;३१.&lt;br&gt;&#xA;लंकादीपम्हि दीपेत्वा, लंकादीपो महागणि।&lt;br&gt;&#xA;लंकायसो सत्थु कप्पो, कत्वा लंकाहितं बहुं॥&lt;br&gt;&#xA;३२.&lt;br&gt;&#xA;तस्स उत्तियराजस्स, जयवस्सम्हि अट्ठमे।&lt;br&gt;&#xA;अन्तोवस्सं सट्ठिवस्सो, चेतियपब्बते वसं॥&lt;br&gt;&#xA;३३.&lt;br&gt;&#xA;अस्सयुजस्स मासस्स, सुक्कपक्खठमे दिने।&lt;br&gt;&#xA;परिनिब्बायिते नेतं, दिनं तन्नामकं अहु॥&lt;br&gt;&#xA;३४.&lt;br&gt;&#xA;[निब्बुतस्स महिन्दस्स, अट्ठमियं दिने पन,&lt;br&gt;&#xA;तेन तं दिवसं नाम, अट्ठमियाति सम्मतं॥]&lt;br&gt;&#xA;३५.&lt;br&gt;&#xA;तं सुत्वा उत्तियो राजा, सोकसल्लसमप्पितो।&lt;br&gt;&#xA;गन्त्वान थेरं वन्दित्वा कन्दित्वा बहुधा बहुं॥&lt;br&gt;&#xA;३६.&lt;br&gt;&#xA;आसित्तगन्धतेलाय, बहुं सोवण्णदोणिया।&lt;br&gt;&#xA;थेरदेभं खिपापेत्वा, तं दोणिं साधुफुस्सितं॥&lt;br&gt;&#xA;३७.&lt;br&gt;&#xA;सोवण्णकूटागारम्हि, ठपापेत्वा अलङ्कते।&lt;br&gt;&#xA;कूटागारं गाहयित्वा, कारेन्तो साधुकीळितं॥&lt;br&gt;&#xA;३८.&lt;br&gt;&#xA;महता च जनोघेन, आगतेनततो ततो।&lt;br&gt;&#xA;महता च बलोघेन, कारेन्तो पूजनाविधिं॥&lt;br&gt;&#xA;३९.&lt;br&gt;&#xA;अलङ्कतेन मग्गेन, बहुधा’लङ्कतं पुरं।&lt;br&gt;&#xA;आनयित्वान नगरे, चारेत्वा राजवीथियो॥&lt;br&gt;&#xA;४०.&lt;br&gt;&#xA;महाविहारं आनेत्वा, एत्थ पञ्हम्बमाळके।&lt;br&gt;&#xA;कुटागारं ठपापेत्वा, सत्ताहं सो महीपति॥&lt;br&gt;&#xA;४१.&lt;br&gt;&#xA;तोरणद्धजपुप्फेहि, गन्धपुण्णघटेहि च।&lt;br&gt;&#xA;विहारञ्च समन्ता च, मण्डिहं योजनत्तयं॥&lt;br&gt;&#xA;४२.&lt;br&gt;&#xA;अहु राजानुभावेन, दीपन्तु सकलं पन।&lt;br&gt;&#xA;आनुभावेन देवानं, तथेवा’लङ्कतं अहु॥&lt;br&gt;&#xA;४३.&lt;br&gt;&#xA;नानापूजं कारयित्वा, सत्ताहं सो महीपति।&lt;br&gt;&#xA;पुरत्थिमदिसाभागे, थेरानं बद्धमाळके॥&lt;br&gt;&#xA;४४.&lt;br&gt;&#xA;कारेत्वा गन्धचितकं, महाथूपं पदक्खिणं।&lt;br&gt;&#xA;करोन्तो तत्थ नेत्वा तं, कूटागारं मनोरमं॥&lt;br&gt;&#xA;४५.&lt;br&gt;&#xA;चितकम्हि ठपापेत्वा, सक्कारं अन्तिमं अका।&lt;br&gt;&#xA;चेतियञ्चेत्थ कारेसि, गाहा पेत्वान धातुयो॥&lt;br&gt;&#xA;४६.&lt;br&gt;&#xA;उपड्ढधातुं गाहेत्वा, चेतिये पब्बतेपि च।&lt;br&gt;&#xA;सब्बेसु च विहारेसु, थूपे कारेसि खत्तियो॥&lt;br&gt;&#xA;४७.&lt;br&gt;&#xA;इसिनो देहनिक्खेप-कतठानञ्हि तस्स तं।&lt;br&gt;&#xA;वुच्चते बहुमानेन, इसिभूमङ्गनं इति॥&lt;br&gt;&#xA;४८.&lt;br&gt;&#xA;ततो पभुत्य’रियानं, समन्ता योजनत्तये।&lt;br&gt;&#xA;सरीरं आहरित्वान, तम्हि देसम्हि डय्हति॥&lt;br&gt;&#xA;४९.&lt;br&gt;&#xA;सङ्घमित्ता महाथेरी, महा’भिञ्ञा महामती।&lt;br&gt;&#xA;कत्वा सासनकिच्चानि, तथा लोकहितं बहुं॥&lt;br&gt;&#xA;५०.&lt;br&gt;&#xA;एकूनसट्ठिवस्सा सा, उत्तियस्से’व राजिनो।&lt;br&gt;&#xA;वस्सम्हि नवमे खेमे, हत्थाळ्हकउपस्सये॥&lt;br&gt;&#xA;५१.&lt;br&gt;&#xA;वसन्ती परिनिब्बायी, राजा तस्सापि कारयि।&lt;br&gt;&#xA;थेरस्स विय सत्ताहं, पूजासक्कार मुत्तमं॥&lt;br&gt;&#xA;५२.&lt;br&gt;&#xA;सब्बा अलङ्कता लंका, थेरस्स विय आसि च।&lt;br&gt;&#xA;कूटागारगतं थेरि-देहं सत्तदिनच्चये॥&lt;br&gt;&#xA;५३.&lt;br&gt;&#xA;निक्खामेत्वान नगरं, थूपराम पुरत्थतो।&lt;br&gt;&#xA;चित्तसाला समीपम्हि, महाबोधिप दस्सये॥&lt;br&gt;&#xA;५४.&lt;br&gt;&#xA;थेरिया वुट्ठठानम्हि, अग्गिकिच्च मकारयि।&lt;br&gt;&#xA;थूपञ्च तत्थ कारेसि, उत्तियो सो महीपति॥&lt;br&gt;&#xA;५५.&lt;br&gt;&#xA;पञ्चापि ते महाथेरा, थेरारिट्ठादयोपि च।&lt;br&gt;&#xA;तथा’नेक सहस्सानि, भिक्खु खीणासवापि च॥&lt;br&gt;&#xA;५६.&lt;br&gt;&#xA;सङ्घमित्ता पभुतियो, ता च द्वादसथेरियो।&lt;br&gt;&#xA;खीणासवा भिक्खुनियो, सहस्सानि बहूनि च॥&lt;br&gt;&#xA;५७.&lt;br&gt;&#xA;बहुस्सुता महापञ्ञा, विनयादिजानागमं।&lt;br&gt;&#xA;जोतयित्वान कालेन, पयाता’निच्चतावसं॥&lt;br&gt;&#xA;५८.&lt;br&gt;&#xA;दसवस्सानि सो राजा, रज्जं कारेसि उत्तियो।&lt;br&gt;&#xA;एवं अनिच्चता एसा, सब्बलोकविनासिनी॥&lt;br&gt;&#xA;५९.&lt;br&gt;&#xA;तं एतं अतिसाहसं अतिबलं न वारियं नरो।&lt;br&gt;&#xA;जानन्तोपि अनिच्चतं भवगते निब्बिन्दतेनेव च।&lt;br&gt;&#xA;निब्बिन्दो विरतिं रतिं न कुरुते पापेहि पुञ्ञेहि च।&lt;br&gt;&#xA;तस्से’साअतिमोहजालबलताजानम्पि सम्मुय्हतीति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;थेरपरिनिब्बानं नाम&lt;br&gt;&#xA;वीसतिमो परिच्छेदो।&lt;/p&gt;</description>
    </item>
    <item>
      <title>२० एकवीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/20_ekavIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/20_ekavIsatima_parichCheda/</guid>
      <description>&lt;p&gt;एकवीसतिम परिच्छेद&lt;/p&gt;&#xA;&lt;h2 id=&#34;वञच-रजक&#34;&gt;वञ्च राजको&lt;/h2&gt;&#xA;&lt;p&gt;१.&lt;br&gt;&#xA;उत्तियस्स कनिट्ठो तु, महासिवो तदच्चये।&lt;br&gt;&#xA;दस वस्सानि कारेसि, रज्जं सुजन सेवको॥&lt;br&gt;&#xA;२.&lt;br&gt;&#xA;भद्दसालम्हि सो थेरे, पसीदित्वा मनोरमं।&lt;br&gt;&#xA;कारेसि पुरिमायन्तु, विहारं नगरङ्गणं॥&lt;br&gt;&#xA;३.&lt;br&gt;&#xA;महासिवकनिट्ठो तु, सुरतिस्सो तदच्चये।&lt;br&gt;&#xA;दसवस्सानि कारेसि, रज्जं पुञ्ञेसु सादरो॥&lt;br&gt;&#xA;४.&lt;br&gt;&#xA;दक्खिणाय दिसायं सो, विहारं नगरं गणं।&lt;br&gt;&#xA;पुरिमाय हत्थिक्खन्धञ्च, गोकण्णगिरिमेव च॥&lt;br&gt;&#xA;५.&lt;br&gt;&#xA;वङ्गुत्तरे पब्बतम्हि, पाचिन पब्बतव्हयं।&lt;br&gt;&#xA;रहेणकसमीपम्हि, तथा कोळम्बकाळकं॥&lt;br&gt;&#xA;६.&lt;br&gt;&#xA;अरिट्ठपादे मं गुलकं, पुरिमाय’च्छ गल्लकं।&lt;br&gt;&#xA;गिरिनेलपनायकण्डं, नगरस्सुत्थराय तु॥&lt;br&gt;&#xA;७.&lt;br&gt;&#xA;पञ्चसता नेव मादि-विहारे पुथवी पति।&lt;br&gt;&#xA;गङ्गाय ओरपारञ्हि, लंकादीपे तहिं तहिं॥&lt;br&gt;&#xA;८.&lt;br&gt;&#xA;पुरे रज्जा च रज्जे च, सट्ठीवस्सानि साधुकं।&lt;br&gt;&#xA;कारेसि रम्मे धम्मेन, रतनत्तय गारवो॥&lt;br&gt;&#xA;९.&lt;br&gt;&#xA;सुवण्णपिण्डतिस्सोति, नामं रज्जा तस्सा अहु।&lt;br&gt;&#xA;सुरतिस्सोति नामन्तु, तस्सा’पुरज्जपत्तिया॥&lt;br&gt;&#xA;१०.&lt;br&gt;&#xA;अस्सनाविकपुत्ता द्वे, दमिळा सेनगुत्तिका।&lt;br&gt;&#xA;सुरतिस्समहीपालं, तं गहेत्वा महब्बला॥&lt;br&gt;&#xA;११.&lt;br&gt;&#xA;दुवे वीसतिवस्सानि, रज्जं धम्मेन कारयुं।&lt;br&gt;&#xA;ते गहेत्वा असेलो तु, मुटसिवस्स अत्रजो॥&lt;br&gt;&#xA;१२.&lt;br&gt;&#xA;सोदरियानं भातूनं, नवमो भतुको ततो।&lt;br&gt;&#xA;अनुराधपुरे रज्जं, दसवस्सानि कारयि॥&lt;br&gt;&#xA;१३.&lt;br&gt;&#xA;चोळरट्ठा इध गम्म, रज्जत्थं उजुजातिको।&lt;br&gt;&#xA;एळारो नाम दमिळो, गहेत्वा’सेलभूपतिं॥&lt;br&gt;&#xA;१४.&lt;br&gt;&#xA;वस्सानि चत्तारीसञ्च, चत्तारि च अकारयि।&lt;br&gt;&#xA;रज्जं वोहारसमये, मज्झत्तो मित्तसत्तुसु॥&lt;br&gt;&#xA;१५.&lt;br&gt;&#xA;सयनस्स सिरोपस्से, घण्टं सुदीघयोत्तकं।&lt;br&gt;&#xA;लम्बापेसि वीरावेतुं, इच्छन्तेहि विनिच्छयं॥&lt;br&gt;&#xA;१६.&lt;br&gt;&#xA;एको पुत्तो च धीता च, अहेसुं तस्स राजिनो।&lt;br&gt;&#xA;रथेन तिस्सवापिं सो, गच्छन्तो भूमिपालजो॥&lt;br&gt;&#xA;१७.&lt;br&gt;&#xA;तरुणं वच्छकं मग्गे, निपन्नं सहधेनुकं।&lt;br&gt;&#xA;गीवं अक्कम्मचक्केन, असञ्चिच्च अघातयि॥&lt;br&gt;&#xA;१८.&lt;br&gt;&#xA;गन्त्वान धेनुघण्टं तं, घट्टेसि घट्टितासया।&lt;br&gt;&#xA;राजा तेनेव चक्केन, सीसं पुत्तस्स छेदयि॥&lt;br&gt;&#xA;१९.&lt;br&gt;&#xA;दिजपोतं तालरुक्खे, एको सप्पो अभक्खयि।&lt;br&gt;&#xA;तम्पोतमाता सकुणी, गन्त्वा घण्टमघट्टयि॥&lt;br&gt;&#xA;२०.&lt;br&gt;&#xA;आणापेत्वान तं राजा, कुच्छिं तस्स विदाळिय।&lt;br&gt;&#xA;पोतं तं नीहरापेत्वा, ताले सप्पमसप्पयि॥&lt;br&gt;&#xA;२१.&lt;br&gt;&#xA;रतनग्गस्स रतन-त्तयस्स गुणसारतं।&lt;br&gt;&#xA;अजानन्तोपि सो राजा, चारित्तमनुपालयं॥&lt;br&gt;&#xA;२२.&lt;br&gt;&#xA;चेतियदब्बतं गन्त्वा, भिक्खुसङ्घं पवारिय।&lt;br&gt;&#xA;आगच्छन्तो रथगतो, रथस्स युगकोटिया॥&lt;br&gt;&#xA;२३.&lt;br&gt;&#xA;अकासि जिनथूपस्स,&lt;br&gt;&#xA;एकदेसस्स भञ्जनं।&lt;br&gt;&#xA;अमच्चा ‘‘देव थूपोनो,&lt;br&gt;&#xA;तया भिन्नो’ति आहु तं॥&lt;br&gt;&#xA;२४.&lt;br&gt;&#xA;असञ्चिच्च कते‘पे’स, राजा ओरुय्ह सन्दना।&lt;br&gt;&#xA;‘‘चक्केन मम सीसम्पि, छिन्दथा’ति पथेसयि॥&lt;br&gt;&#xA;२५.&lt;br&gt;&#xA;‘‘परहिंसं महाराज, सत्था नो नेव इच्छति।&lt;br&gt;&#xA;थूपं पाकतिकं कत्वा, खमापेही’’ति आहु तं॥&lt;br&gt;&#xA;२६.&lt;br&gt;&#xA;ते ठपेतुं पञ्चदस, पासाणे पतिते तहिं।&lt;br&gt;&#xA;कहापण सहस्सानि, अदा पञ्चदसे वसो॥&lt;br&gt;&#xA;२७.&lt;br&gt;&#xA;अका महल्लिका वीहिं, सो सेतुं आतपे खिपि।&lt;br&gt;&#xA;देवो अकाले वस्सित्वा, तस्सा विहिं अतेमयि॥&lt;br&gt;&#xA;२८.&lt;br&gt;&#xA;वीहिं गहेत्वा गन्त्वा सा, घण्टं तं समघट्टयि।&lt;br&gt;&#xA;अकालवस्सं सुत्वा तं, विस्सज्जेत्वा तमत्तिकं॥&lt;br&gt;&#xA;२९.&lt;br&gt;&#xA;राजा धम्मम्हि वत्तन्तो, ‘‘काले वस्सं लभे’’इति।&lt;br&gt;&#xA;तस्सा विनिच्छयत्थाय, उपवासं निपज्‍जि सो॥&lt;br&gt;&#xA;३०.&lt;br&gt;&#xA;बलिग्गाही देवपुत्तो, रञ्‍ञो तेजेन ओत्थटो।&lt;br&gt;&#xA;गन्त्वा चातुमहाराज-सन्तिकं तं निवेदयि॥&lt;br&gt;&#xA;३१.&lt;br&gt;&#xA;ते तमादाय गन्त्वान, सक्‍कस्स पटिवेदयुं।&lt;br&gt;&#xA;सक्‍को पज्‍जुन्‍नमाहुय, काले वस्सं उपादियि॥&lt;br&gt;&#xA;३२.&lt;br&gt;&#xA;बलिग्गाही देवपुत्तो, राजिनो तं निवेदयि।&lt;br&gt;&#xA;ततोप्पभुति तं रज्‍जे, दिवा देवो न वस्सथ॥&lt;br&gt;&#xA;३३.&lt;br&gt;&#xA;रत्तिं देवो’नु सत्ताहं, वस्सियामम्हि मज्झिमे।&lt;br&gt;&#xA;पुण्णान’हेसुं सब्बत्थ, खुद्दका वाटकानिपि॥&lt;br&gt;&#xA;३४.&lt;br&gt;&#xA;अगतिगमनदोसो मुत्तमत्तेन एसो,&lt;br&gt;&#xA;अनुपहत कुदिट्ठिपीदिसिं पापुणी’द्धिं।&lt;br&gt;&#xA;अगतिगमनदोसं सुद्धदिट्ठिसमानो,&lt;br&gt;&#xA;कथमिधहि मनुस्सो बुद्धिमा नो जहेय्याति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;पञ्‍चराजको नाम&lt;br&gt;&#xA;एकवीसतिमो परिच्छेदो।&lt;/p&gt;</description>
    </item>
    <item>
      <title>२१ बावीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/21_bAvIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/21_bAvIsatima_parichCheda/</guid>
      <description>&lt;p&gt;बावीसतिम परिच्छेद&lt;/p&gt;&#xA;&lt;h2 id=&#34;गमणकमर-सत&#34;&gt;गामणिकुमार सुति&lt;/h2&gt;&#xA;&lt;p&gt;१.&lt;br&gt;&#xA;एळारं घातयित्वान, राजा’हु दुट्ठगामणि।&lt;br&gt;&#xA;तदत्थ दीपनत्थाय, अनुपुब्बकथा अयं॥&lt;br&gt;&#xA;२.&lt;br&gt;&#xA;देवानं पियतिस्सस्स, रञ्‍ञो दुतियभातिको।&lt;br&gt;&#xA;उपराजा महानागो, नामानु भातुनो पियो॥&lt;br&gt;&#xA;३.&lt;br&gt;&#xA;रञ्‍ञो देवी सपुत्तस्स, बाला रज्‍जाभिकामिनि।&lt;br&gt;&#xA;उपराजवधत्थाय, जातचित्ता निरन्तरं॥&lt;br&gt;&#xA;४.&lt;br&gt;&#xA;वापिं तरच्छनामं सा, कारापेन्तस्स पाहिणि।&lt;br&gt;&#xA;अम्बं विसेन योजेत्वा, ठपेत्वा अम्बमत्थके॥&lt;br&gt;&#xA;५.&lt;br&gt;&#xA;तस्सा पुत्तो सहगतो, उपराजेन बालको।&lt;br&gt;&#xA;भाजने विवटेयेव, तं अम्बं खादिया’मरि॥&lt;br&gt;&#xA;६.&lt;br&gt;&#xA;उपराजा ततोयेव, सदार बल वाहनो।&lt;br&gt;&#xA;रक्खिहुं सकमत्तानं, रोहणा’भिमुखो अगा॥&lt;br&gt;&#xA;७.&lt;br&gt;&#xA;यट्ठालय विहारस्मिं, महेसी तस्स गब्भिनी।&lt;br&gt;&#xA;पुत्तं जनेसि सो तस्स, भातु नाम मकारयि॥&lt;br&gt;&#xA;८.&lt;br&gt;&#xA;ततो गन्त्वा रोहणं सो,&lt;br&gt;&#xA;इस्सरो रोहणे’खिलो।&lt;br&gt;&#xA;महा भागो महा गामे,&lt;br&gt;&#xA;रज्‍जं कारेसि खत्तियो॥&lt;br&gt;&#xA;९.&lt;br&gt;&#xA;कारेसि सो नागमहा-विहारं सकनामकं।&lt;br&gt;&#xA;उद्धकन्दरकादी च, पिहारे कारयी बहू॥&lt;br&gt;&#xA;१०.&lt;br&gt;&#xA;यट्ठालय कतिस्सो सो, तस्स पुत्तो तदच्‍चये।&lt;br&gt;&#xA;हत्थेव रज्‍जं कारेसि, तस्स पुत्तो’भयो तथा॥&lt;br&gt;&#xA;११.&lt;br&gt;&#xA;गोट्ठाभयसुतो काक-वण्णतिस्सोति विस्सुहो।&lt;br&gt;&#xA;तदच्‍चये तत्थ रज्‍जं, सो अकारेसि खत्तियो॥&lt;br&gt;&#xA;१२.&lt;br&gt;&#xA;विहारदेवि नामा’सि, महेसी तस्स राजिनो।&lt;br&gt;&#xA;सद्धस्स सद्धासम्पन्‍ना, धीता कल्याणि राजिनो॥&lt;br&gt;&#xA;१३.&lt;br&gt;&#xA;कल्याणियं नरिन्दो हि, तिस्सो नामासि खत्तियो।&lt;br&gt;&#xA;देविसञ्‍ञोगजनित-को पोतस्स कनिट्ठको॥&lt;br&gt;&#xA;१४.&lt;br&gt;&#xA;भीतो ततो पलायित्वा, अय्यउत्तिय नामको।&lt;br&gt;&#xA;अञ्‍ञत्थ वसि सो देसो, तेन तं नामको अहु॥&lt;br&gt;&#xA;१५.&lt;br&gt;&#xA;दत्वा रहस्सलेखं सो, भिक्खुवेसधरं नरं।&lt;br&gt;&#xA;पाहेसि देविया गन्त्वा, राजद्वारे ठितो तुसो॥&lt;br&gt;&#xA;१६.&lt;br&gt;&#xA;राज गेहे अरहता, भुञ्‍जमानेन सब्बदा।&lt;br&gt;&#xA;अञ्‍ञायमानो थेरेन, रञ्‍ञो घरमुपागमि॥&lt;br&gt;&#xA;१७.&lt;br&gt;&#xA;थेरेन सद्धिं भुञ्‍जित्वा, रञ्‍ञो सह विनिग्गमे।&lt;br&gt;&#xA;पातेसि भूमियं लेखं, पेक्खमानाय देविया॥&lt;br&gt;&#xA;१८.&lt;br&gt;&#xA;सद्देन तेन राजानं, निवत्तित्वा विलोकयं।&lt;br&gt;&#xA;ञत्वान लेखसन्देसं, कुद्धो थेरस्स दुम्मति॥&lt;br&gt;&#xA;१९.&lt;br&gt;&#xA;थेरं तं पुरिसं तञ्‍च, मारापेत्वान कोधसा।&lt;br&gt;&#xA;समुद्दस्मिं खिपापेसि, कुज्झित्वा तेन देवता॥&lt;br&gt;&#xA;२०.&lt;br&gt;&#xA;समुद्देनो’त्थरा पेसुं, तं देसं सोतुभूपति।&lt;br&gt;&#xA;अत्तनो धीतरं युद्धं, देविं नाम सुरुपिनिं॥&lt;br&gt;&#xA;२१.&lt;br&gt;&#xA;लिखित्वा राजधीताति, सोवण्णक्खलिया लहुं।&lt;br&gt;&#xA;निसीदापिय तत्थेव, समुद्दस्मिं विस्सज्‍जयि॥&lt;br&gt;&#xA;२२.&lt;br&gt;&#xA;ओक्‍कन्तं तं ततो लंके-काकवण्णो महीपति।&lt;br&gt;&#xA;अभिसेचयि तेना’सि, विहारोपपदव्हया॥&lt;br&gt;&#xA;२३.&lt;br&gt;&#xA;तिस्स महाविहारञ्‍च, तथा चित्तलपब्बतं।&lt;br&gt;&#xA;गमित्थवालिं कुटालिं, विहारे एवमादिके॥&lt;br&gt;&#xA;२४.&lt;br&gt;&#xA;कारेत्वा सुपसन्‍नेन, मनसारतनत्तये।&lt;br&gt;&#xA;उपट्ठहि तदा सङ्घं, पच्‍चयेहि चतूहि सो॥&lt;br&gt;&#xA;२५.&lt;br&gt;&#xA;कोटिपब्बत नामम्हि, विहारे सीलवत्तिमा।&lt;br&gt;&#xA;तदा अहु सामणेरो, नानापुञ्‍ञकरो सदा॥&lt;br&gt;&#xA;२६.&lt;br&gt;&#xA;सुखेनारोहणत्थाय, अकास चेतियङ्गणे।&lt;br&gt;&#xA;ठपेसि तीणि पासाणे, पासाण फलकानि सो॥&lt;br&gt;&#xA;२७.&lt;br&gt;&#xA;अदा पानीय दानञ्‍च, वत्तं सङ्घस्स चा’करि।&lt;br&gt;&#xA;सदा किलन्तकायस्स, तस्सा’बोधो महा अहु॥&lt;br&gt;&#xA;२८.&lt;br&gt;&#xA;सिविकाय कमानेत्वा, भिक्खवो कतवेदिनो।&lt;br&gt;&#xA;सिलापस्सय परिवेणे, तिस्सारामे उपट्ठहुं॥&lt;br&gt;&#xA;२९.&lt;br&gt;&#xA;सदा विहारदेवीसा, राजगेहे सुसङ्खते।&lt;br&gt;&#xA;पुरेभत्तं महादानं, दत्वा सङ्घस्स सञ्‍ञता॥&lt;br&gt;&#xA;३०.&lt;br&gt;&#xA;पच्छाभत्तं गन्धमालं, भेसज्‍जवसनानि च।&lt;br&gt;&#xA;गाहयित्वा गता’रामं, सक्‍करोति यथारहं॥&lt;br&gt;&#xA;३१.&lt;br&gt;&#xA;तदा तथेव कत्वा सा, सङ्घत्थेरस्स सन्तिके।&lt;br&gt;&#xA;निसीदि धम्मं देसेन्तो, थेरो तं इध मब्रवि॥&lt;br&gt;&#xA;३२.&lt;br&gt;&#xA;‘‘महासम्पत्ति तुम्हेहि, लद्धा’यं पुञ्‍ञकम्मुना।&lt;br&gt;&#xA;अप्पमादो’व कातब्बो, पुञ्‍ञकम्मे इदानिपि’’॥&lt;br&gt;&#xA;३३.&lt;br&gt;&#xA;एवं वुत्ते तु सा आह, ‘‘किं सम्पत्ति अयं इध।&lt;br&gt;&#xA;येसं नो दारका नत्थि, वञ्झासम्पत्ति तेन नो’’॥&lt;br&gt;&#xA;३४.&lt;br&gt;&#xA;छळभिञ्‍ञो महाथेरो, पुत्तलाभमवेक्खिय।&lt;br&gt;&#xA;‘‘गिलानं सामणेरं तं, पस्सदेवी’’ति अब्रवि॥&lt;br&gt;&#xA;३५.&lt;br&gt;&#xA;सा गन्त्वा’सन्‍न मरणं, सामणेरमवोच तं।&lt;br&gt;&#xA;‘‘पत्थेहि मम पुत्तत्तं, सम्पत्ती महती हि नो’’॥&lt;br&gt;&#xA;३६.&lt;br&gt;&#xA;न इच्छतीति ञत्वान, तदत्थं महतिं सुभं।&lt;br&gt;&#xA;पुप्फपूजं कारयित्वा, पुन याचि सुमेधसा॥&lt;br&gt;&#xA;३७.&lt;br&gt;&#xA;एवम्प’निच्छमानस्स, अत्थायु’पायकोविदा।&lt;br&gt;&#xA;नाना भेसज्‍ज वत्थानि, सङ्घे दत्वा’थ याचितं॥&lt;br&gt;&#xA;३८.&lt;br&gt;&#xA;पत्थेसि सो राजकुलं, सा तं ठानं अनेकधा।&lt;br&gt;&#xA;अलङ्करित्वा वन्दित्वा, यानमारुय्ह पक्‍कमि॥&lt;br&gt;&#xA;३९.&lt;br&gt;&#xA;ततो चुतो सामणेरो, गच्छमानाय देविया।&lt;br&gt;&#xA;तस्सा कुच्छिम्हि निब्बत्ति, तं जानिय निवत्तिसा॥&lt;br&gt;&#xA;४०.&lt;br&gt;&#xA;रञ्‍ञो तं सासनं दत्वा, रञ्‍ञा सह पुना’गमा।&lt;br&gt;&#xA;सरीरकिच्‍चं कारेत्वा, सामणेरस्सु’भोपिते॥&lt;br&gt;&#xA;४१.&lt;br&gt;&#xA;तस्मिंयेव परिवेणे, वसन्ता सन्तमानसा।&lt;br&gt;&#xA;महादानं पवत्तेसुं, भिक्खुसङ्घस्स सब्बदा॥&lt;br&gt;&#xA;४२.&lt;br&gt;&#xA;तस्से’वं दोहळो आहि, महा पुञ्‍ञाय मातुया।&lt;br&gt;&#xA;‘‘उसभमत्तं मधुगण्डं, कत्वा उस्सीसके सयं॥&lt;br&gt;&#xA;४३.&lt;br&gt;&#xA;वामेतरेन पस्सेन, निपन्‍नासयने सुभे।&lt;br&gt;&#xA;द्वादसन्‍नं सहस्सानं, भिक्खूनं दिन्‍नसेसकं॥&lt;br&gt;&#xA;४४.&lt;br&gt;&#xA;मधुं भुञ्‍जितुकामा’सि, अथ एळार राजिनो।&lt;br&gt;&#xA;योधान मग्गयोधस्स, सीसच्छिन्‍नासिदेवनं॥&lt;br&gt;&#xA;४५.&lt;br&gt;&#xA;तस्सेव सीसे ठत्वान, पातुञ्‍चेव अकामयि।&lt;br&gt;&#xA;अनुराध पुरस्सेव, उप्पलक्खेत्ततो पन॥&lt;br&gt;&#xA;४६.&lt;br&gt;&#xA;आनीतुप्पलमालञ्‍च, अमिला तं पिलन्धितुं।&lt;br&gt;&#xA;तं देवी राजिनो आह, नेमित्ते पुच्छि भूपति॥&lt;br&gt;&#xA;४७.&lt;br&gt;&#xA;तं सुत्वा आहु नेमित्ता, ‘‘देविपुत्तो निघातिय।&lt;br&gt;&#xA;दमिळे कत्वे’करज्‍जं, सासनं जोतयिस्सति’’॥&lt;br&gt;&#xA;४८.&lt;br&gt;&#xA;एदिसं मधुगण्डं सो, दस्सेति तस्स ईदिसिं।&lt;br&gt;&#xA;सम्पत्तिं देति राजा’’ति, घोसापेसि महीपति॥&lt;br&gt;&#xA;४९.&lt;br&gt;&#xA;गोट्ठसमुद्दवेलन्ते, मधुपुण्णं निकुज्‍जितं।&lt;br&gt;&#xA;नावं ञत्वान आचिक्खि, रञ्‍ञो जनपदे नरो॥&lt;br&gt;&#xA;५०.&lt;br&gt;&#xA;राजा देविं तहिं नेत्वा, मण्डपम्हि सुसङ्खते।&lt;br&gt;&#xA;यथिच्छिथं ताय मधुं, परिभोगमकारयि॥&lt;br&gt;&#xA;५१.&lt;br&gt;&#xA;इतरे दोहळे तस्सा, सम्पादेतुं महीपति।&lt;br&gt;&#xA;वेळुसुमन नामं तं, योधं तत्थ नियोजयि॥&lt;br&gt;&#xA;५२.&lt;br&gt;&#xA;सो’नुराधपुरं गन्त्वा, रञ्‍ञो मङ्गलवाजिनो।&lt;br&gt;&#xA;गोपकेन अका मेत्तिं, तस्स किच्‍चञ्‍च सब्बदा॥&lt;br&gt;&#xA;५३.&lt;br&gt;&#xA;तस्स विस्सत्थ तं ञत्वा, पातोव उप्पलान’सिं।&lt;br&gt;&#xA;कदम्बनदिया तीरे, ठपेत्वान असङ्कितो॥&lt;br&gt;&#xA;५४.&lt;br&gt;&#xA;अस्सं नेत्वा तमारुय्ह, गण्हित्वान उप्पलान’सिं।&lt;br&gt;&#xA;निवेदयित्वान अत्तानं, अस्सवेगेन पक्‍कमि॥&lt;br&gt;&#xA;५५.&lt;br&gt;&#xA;सुत्वा राजा गहेतुं तं, महा योधानपेसयि।&lt;br&gt;&#xA;दुतियं सम्मथं अस्सं, आरुय्ह सोनुधापितं॥&lt;br&gt;&#xA;५६.&lt;br&gt;&#xA;सो गुम्बनिस्सितो अस्स-पिट्ठेयेव निसीदिय।&lt;br&gt;&#xA;एन्तस्स पिट्ठितो तस्स, उब्बय्हा’सिं पसारयि॥&lt;br&gt;&#xA;५७.&lt;br&gt;&#xA;अस्सवेगेनयन्तस्स, सीसं छिज्‍ज उभोहये।&lt;br&gt;&#xA;सीसञ्‍चा’दाय सायं सो, महागाममुपागमि॥&lt;br&gt;&#xA;५८.&lt;br&gt;&#xA;दोहळे ते च सा देवी, परिभुञ्‍जि यथारुचि।&lt;br&gt;&#xA;राजा योधस्स सक्‍कारं, कारापेसि यथारहं॥&lt;br&gt;&#xA;५९.&lt;br&gt;&#xA;सा देवी समये धञ्‍ञं, जनयी पुत्तमुत्तमं।&lt;br&gt;&#xA;महाराजकुले तस्मिं, आनन्दो च महा अहु॥&lt;br&gt;&#xA;६०.&lt;br&gt;&#xA;तस्स पुञ्‍ञानुभावेन, तदहेव उपागमुं।&lt;br&gt;&#xA;नानारतनसम्पुण्णा, सत्तनावा ततो ततो॥&lt;br&gt;&#xA;६१.&lt;br&gt;&#xA;तस्सेव पुञ्‍ञतेजेन, छद्दन्तकुलतो करी।&lt;br&gt;&#xA;हत्थिच्छापं आहरित्वा, ठपेत्वा इध पक्‍कमि॥&lt;br&gt;&#xA;६२.&lt;br&gt;&#xA;तं तित्थसरतीरम्हि, दिस्वा गुम्बन्तरे ठितं।&lt;br&gt;&#xA;कण्डुलव्हो बालिसिको, रञ्‍ञो आचिक्खि तावदे॥&lt;br&gt;&#xA;६३.&lt;br&gt;&#xA;पेसेत्वा’चरिये राजा, तमाणापिय पोसयि।&lt;br&gt;&#xA;कण्डुलो इति ञायित्थ, दिट्ठत्ता कण्डुलेन सो॥&lt;br&gt;&#xA;६४.&lt;br&gt;&#xA;‘‘सुवण्णभाजनादीनं , पुण्णा नावा इधागता’’।&lt;br&gt;&#xA;इति रञ्‍ञो निवेदसुं, राजा ताना’हरापयि॥&lt;br&gt;&#xA;६५.&lt;br&gt;&#xA;पुत्तस्स नामकरणे, मङ्गलम्हि महीपति।&lt;br&gt;&#xA;द्वादस सहस्ससङ्खं, भिक्खुसङ्घं निमन्तिय॥&lt;br&gt;&#xA;६६.&lt;br&gt;&#xA;एवं चिन्तेसि ‘‘यदिमे, पुत्तो लंकातले’खिले।&lt;br&gt;&#xA;रज्‍जं गहेत्वा सम्बुद्ध-सासनं जोतयिस्सति॥&lt;br&gt;&#xA;६७.&lt;br&gt;&#xA;अट्ठुत्तरसहस्सञ्‍च, भिक्खवो पविसन्तु च।&lt;br&gt;&#xA;सब्बे ते उद्धपत्तञ्‍च, चीवरं पारपन्तु च॥&lt;br&gt;&#xA;६८.&lt;br&gt;&#xA;पठमं दक्खिणं पादं, उम्मारन्तो ठपेन्तु च।&lt;br&gt;&#xA;एकच्छत्तयुतं धम्म-करणं नीहरन्तु च॥&lt;br&gt;&#xA;६९.&lt;br&gt;&#xA;गोतमो नाम थेरो च, पतिग्गण्हातु पुत्तकं।&lt;br&gt;&#xA;सो च सरणसिक्खा यो, देतु’’ सब्बं तथा अहु॥&lt;br&gt;&#xA;७०.&lt;br&gt;&#xA;सब्बं निमित्तं दिस्वान, तुट्ठचित्तो महीपति।&lt;br&gt;&#xA;दत्वा सङ्घस्स पायासं, नामं पुत्तस्स कारयि॥&lt;br&gt;&#xA;७१.&lt;br&gt;&#xA;महागामे नायकत्तं, पितुनामञ्‍च एकतो।&lt;br&gt;&#xA;उभो कत्वान एकज्झं, गामणिअभयो इति॥&lt;br&gt;&#xA;७२.&lt;br&gt;&#xA;महागामं पविसित्वा, नवमे दिवसे ततो।&lt;br&gt;&#xA;सङ्गमं देविया कासि, तेन गब्भमगण्हि सा॥&lt;br&gt;&#xA;७३.&lt;br&gt;&#xA;काले जातं सुतं राजा, तिस्सनामं अकारयि।&lt;br&gt;&#xA;महता परिहारेन, उभतो वड्ढिंसु दारका॥&lt;br&gt;&#xA;७४.&lt;br&gt;&#xA;सित्थप्पवेसमङ्गल-काले द्विन्‍नम्पि सादरो।&lt;br&gt;&#xA;भिक्खुसतानं पञ्‍चनं, दापयित्वान पायसं॥&lt;br&gt;&#xA;७५.&lt;br&gt;&#xA;तेहि उपड्ढे भुत्तम्हि, गहेत्वा थोकथोककं।&lt;br&gt;&#xA;सोवण्णसरकेने’सं, देविया सह भूपति॥&lt;br&gt;&#xA;७६.&lt;br&gt;&#xA;‘‘सम्बुद्धसासनं तुम्हे, यदि छड्डेथ पुत्तका।&lt;br&gt;&#xA;मा जीरतु कुच्छिगतं, इदं वो’’ति अपापयि॥&lt;br&gt;&#xA;७७.&lt;br&gt;&#xA;विञ्‍ञाय भासितत्थं ते, उभो राजकुमारका।&lt;br&gt;&#xA;पायासं तं अभुञ्‍जिंसु, तुट्ठचित्ता’मतं विय॥&lt;br&gt;&#xA;७८.&lt;br&gt;&#xA;दस द्वादसवस्सेसु, तेसु वीमंसनत्थिको।&lt;br&gt;&#xA;तथेव भिक्खू भोजेत्वा, तेसं उच्छिट्ठमोदनं॥&lt;br&gt;&#xA;७९.&lt;br&gt;&#xA;गाहयित्वा तट्टकेन, ठपापेत्वा तदन्तिके।&lt;br&gt;&#xA;तिभागं कारयित्वान, इध माह महीपति॥&lt;br&gt;&#xA;८०.&lt;br&gt;&#xA;‘‘कुलदेवतानं नो ताता, भिक्खूनं विमुखा मयं।&lt;br&gt;&#xA;न हेस्सामा’’ति चिन्तेत्वा, भागं भुञ्‍जथि’मन्ति च॥&lt;br&gt;&#xA;८१.&lt;br&gt;&#xA;‘‘द्वे भातरो मयं निच्‍चं, अञ्‍ञमञ्‍ञमदूभका।&lt;br&gt;&#xA;भविस्सामा’’ति चिन्तेत्वा, भागं भुञ्‍जिथि’मन्ति च॥&lt;br&gt;&#xA;८२.&lt;br&gt;&#xA;अमतं विय भुञ्‍जिंसु, ते द्वे भागे उभोपि च।&lt;br&gt;&#xA;‘‘न युज्झिस्साम दमिळेहि’’, इति भुञ्‍जथि’मं इति॥&lt;br&gt;&#xA;८३.&lt;br&gt;&#xA;एवं वुत्तेतु तिस्सो सो, पाणिना खिपि भोजनं।&lt;br&gt;&#xA;गामणिभत्तपिण्डं तु, खिपित्वा सयनं गतो॥&lt;br&gt;&#xA;८४.&lt;br&gt;&#xA;संकुचित्वा हत्थपादं, निपज्‍जि सयेन सयं।&lt;br&gt;&#xA;देवी गन्त्वा तोसयन्ती, गामणिं एतदब्रवि॥&lt;br&gt;&#xA;८५.&lt;br&gt;&#xA;पसारितङ्गो सयने, किं नसेसि सुखं सुत।&lt;br&gt;&#xA;‘‘गङ्गापारम्हि दमीळा, इतो गोट्ठमहोदधि॥&lt;br&gt;&#xA;८६.&lt;br&gt;&#xA;कथं पसारितङ्गो’हं, निपज्‍जामी’ति सो ब्रवि।&lt;br&gt;&#xA;सुत्वान तस्साधिप्पायं, तुण्ही आसि महीपति॥&lt;br&gt;&#xA;८७.&lt;br&gt;&#xA;सो कमेना’भिवड्ढन्तो, अहु सोळसवस्सिको।&lt;br&gt;&#xA;पुञ्‍ञवा यसवा धीमा, तेजो बलपरक्‍कमो॥&lt;br&gt;&#xA;८८.&lt;br&gt;&#xA;चलाचलायं गतियञ्हि पाणिनो,&lt;br&gt;&#xA;उपेन्ति पुञ्‍ञेन यथारुचिं गतिं।&lt;br&gt;&#xA;इतीति मन्तेत्वा सततं महादरो,&lt;br&gt;&#xA;भवेय्य पुञ्‍ञपचयम्हि बुद्धिमाति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;गामणिकुमारसूति नाम&lt;br&gt;&#xA;बावीसतिमो परिच्छेदो।&lt;/p&gt;</description>
    </item>
    <item>
      <title>२२ तेवीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/22_tevIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/22_tevIsatima_parichCheda/</guid>
      <description>&lt;p&gt;तेवीसतिम परिच्छेद&lt;/p&gt;&#xA;&lt;h2 id=&#34;यधलभ&#34;&gt;योधलाभो&lt;/h2&gt;&#xA;&lt;p&gt;१.&lt;br&gt;&#xA;बललक्खणरूपेति ,&lt;br&gt;&#xA;तेजोजवगुणेहि च।&lt;br&gt;&#xA;अग्गो हुत्वा महाकायो,&lt;br&gt;&#xA;सो च कण्डूलवारणो॥&lt;br&gt;&#xA;२.&lt;br&gt;&#xA;नन्दीमित्तो सुरनिमिलो, महासोणो गोट्ठयिम्बरो।&lt;br&gt;&#xA;थेरपुत्ताभयो भरणो, वेळुसुमनो तथेव च॥&lt;br&gt;&#xA;३.&lt;br&gt;&#xA;खञ्जदेवो फुस्सदेवो, लभिय्य वसभोपि च।&lt;br&gt;&#xA;एते दस महायोधा, तस्सा’हेसुं महब्बला॥&lt;br&gt;&#xA;४.&lt;br&gt;&#xA;अहु एळारराजस्स, मित्तो नाम चमूपति।&lt;br&gt;&#xA;तस्स कम्मन्तगामम्हि, पाचीनखण्डराजिया॥&lt;br&gt;&#xA;५.&lt;br&gt;&#xA;चित्तपब्बतसामन्ता, अहु भगिनिया सुतो।&lt;br&gt;&#xA;कोसोहितवत्थगुय्हो, मातुलस्सेव नामतो॥&lt;br&gt;&#xA;६.&lt;br&gt;&#xA;दूरम्पि परिसप्पन्तं, दहरं तं कुमारकं।&lt;br&gt;&#xA;आबज्झ नन्दिया कट्यं, निसदम्हि अबन्धिसु॥&lt;br&gt;&#xA;७.&lt;br&gt;&#xA;निसदं कड्ढतो तस्स, भूमियं परिसप्पतो।&lt;br&gt;&#xA;उम्मारातिक्कमे नन्दि, सा छज्जति यतो ततो॥&lt;br&gt;&#xA;८.&lt;br&gt;&#xA;नन्दिमित्तोति ञायित्थ, दसनागबलो अहु।&lt;br&gt;&#xA;वुद्धो नगरमागम्म, सो उपट्ठासि मातुलं॥&lt;br&gt;&#xA;९.&lt;br&gt;&#xA;थूपादीसु असक्कारं, करोन्तो दमिळे तदा।&lt;br&gt;&#xA;ऊरुं अक्कम्मपादेन, हत्थेन इतरं तुसो॥&lt;br&gt;&#xA;१०.&lt;br&gt;&#xA;गहेत्वा सम्पदालेत्वा, बहिक्खपतिं थामवा।&lt;br&gt;&#xA;देवा अन्तरधापेन्ति, तेन खित्तं कळेवरं॥&lt;br&gt;&#xA;११.&lt;br&gt;&#xA;दमिळानं खयं दिस्वा, रञ्ञो आरोचयिं सुतं।&lt;br&gt;&#xA;‘‘सहोट्टं गण्हथेतं’’ति, वुत्तं कातुं न सक्खिसुं॥&lt;br&gt;&#xA;१२.&lt;br&gt;&#xA;चिन्तेसि नन्दिमित्तो सो, ‘‘एवम्पि करतो मम।&lt;br&gt;&#xA;जनक्खयो केवलञ्हि, नत्थि सासनजोतनं॥&lt;br&gt;&#xA;१३.&lt;br&gt;&#xA;रोहणे खत्तिया सन्ति, पसन्नं रतनत्तये।&lt;br&gt;&#xA;तत्थ कत्वा राजसेवं, गण्हित्वा दमिळे’खिले॥&lt;br&gt;&#xA;१४.&lt;br&gt;&#xA;रज्जं दत्वा खत्तियानं, जोतेस्सं बुद्धसासनं’’।&lt;br&gt;&#xA;इति गन्त्वा गामणिस्स, तं कुमारस्स सावयि॥&lt;br&gt;&#xA;१५.&lt;br&gt;&#xA;मातुया मन्तयित्वा सो, सक्कारं तस्स कारयि।&lt;br&gt;&#xA;सक्कतो नन्दिमित्तो सो, योधो वसि तदन्तिके॥&lt;br&gt;&#xA;१६.&lt;br&gt;&#xA;काकवण्णो तिस्सराजा, वारेतुं दमिळिसदा।&lt;br&gt;&#xA;महागङ्गाय तित्थेसु, रक्खं सब्बेसु कारयि॥&lt;br&gt;&#xA;१७.&lt;br&gt;&#xA;अहु दीघाभयो नाम, रञ्ञो’ञ्ञ भरिया सुतो।&lt;br&gt;&#xA;कच्छकतित्थे गङ्गाय, तेन रक्खमकारयि॥&lt;br&gt;&#xA;१८.&lt;br&gt;&#xA;सो रक्खाकरणत्थाय, समन्ता योजनद्वये।&lt;br&gt;&#xA;महाकुलम्हा एकेकं, पुत्तं आणापयि तहिं॥&lt;br&gt;&#xA;१९.&lt;br&gt;&#xA;कोट्ठिवाले जनपदे, गामे खण्डकविट्ठिके।&lt;br&gt;&#xA;सत्तपुत्तो कुलपति, सङ्घो नामा’सि इस्सरो॥&lt;br&gt;&#xA;२०.&lt;br&gt;&#xA;तस्सापि धूतं पाहेसि, राजपुत्तो सुतत्थिको।&lt;br&gt;&#xA;सत्तमो निमिलो नाम, दसहत्थिबलो सुतो॥&lt;br&gt;&#xA;२१.&lt;br&gt;&#xA;तस्स अकम्मसीलत्ता, खीयन्ता छपि भातरो।&lt;br&gt;&#xA;रोचयुं तस्स गमनं, न तु माता पिता पन॥&lt;br&gt;&#xA;२२.&lt;br&gt;&#xA;कुज्झित्वा सेसभातूनं, पातोयेव तियोजनं।&lt;br&gt;&#xA;गन्त्वा सुरग्गमेयेव, राजपुत्तं अपस्सिसो॥&lt;br&gt;&#xA;२३.&lt;br&gt;&#xA;सो तं विमंसनत्थाय, दूरे किच्चे नियोजयि।&lt;br&gt;&#xA;चेतिय पब्बता सन्ने, द्वार मण्डलगामके॥&lt;br&gt;&#xA;२४.&lt;br&gt;&#xA;ब्राह्मणो कुण्डलो नाम, विज्ज ते मे सहायको।&lt;br&gt;&#xA;समुद्दपारे भण्डानि, तस्स विज्जन्ति सन्तिके॥&lt;br&gt;&#xA;२५.&lt;br&gt;&#xA;गन्त्वा तं तेन दिन्नानि, भण्डकानि इधा’हर।&lt;br&gt;&#xA;इति वत्वान भोजेत्वा, लेखं दत्वा विस्सज्जयि॥&lt;br&gt;&#xA;२६.&lt;br&gt;&#xA;ततो नव योजनञ्हि, अनुराधपुरं इदं।&lt;br&gt;&#xA;पुब्बण्हेयेव गन्त्वान, सो तं ब्राह्मण मद्दस॥&lt;br&gt;&#xA;२७.&lt;br&gt;&#xA;‘‘न्हत्वा वापियं तात, एही’’ति आह ब्राह्मणो।&lt;br&gt;&#xA;इधा’नागत पुब्बत्ता, न्हत्वान तिस्सवापियं॥&lt;br&gt;&#xA;२८.&lt;br&gt;&#xA;महाबोधिञ्च पूजेत्वा, थूपारामे च चेतियं।&lt;br&gt;&#xA;नगरं पविसित्वान, पस्सित्वा सकलं पुरं॥&lt;br&gt;&#xA;२९.&lt;br&gt;&#xA;आपणा गन्धमादाय, उत्तर द्वारतो ततो।&lt;br&gt;&#xA;निक्खम्मुप्पल खेत्तम्हा, गहेत्वा उप्पलानि च॥&lt;br&gt;&#xA;३०.&lt;br&gt;&#xA;उपागमि ब्राह्मणं तं, पुट्ठो तेना’ह सो गतिं।&lt;br&gt;&#xA;सुत्वा सो ब्राह्मणो तस्स, पुब्बागममिधागमं॥&lt;br&gt;&#xA;३१.&lt;br&gt;&#xA;विम्हितो चिन्तयी एवं, ‘‘पुरिसा जानीयो अयं।&lt;br&gt;&#xA;सचे जानेय्य एळारो, इमं हत्थे करिस्सति॥&lt;br&gt;&#xA;३२.&lt;br&gt;&#xA;तस्मा’यं दमिळा’सन्ने, वासेतुं नेव अरहति।&lt;br&gt;&#xA;राजपुत्तस्स पितुनो, सन्तिके वासमरहति’’॥&lt;br&gt;&#xA;३३.&lt;br&gt;&#xA;एव मेवं लिखित्वान, लेखं तस्स समप्पयि।&lt;br&gt;&#xA;पुण्णवड्ढन वत्थानि, पण्णाकारे बहूपि च॥&lt;br&gt;&#xA;३४.&lt;br&gt;&#xA;दत्वा तं भोजयित्वा च, पेसेसी सखिसन्तिकं।&lt;br&gt;&#xA;सो वड्ढमानच्छायायं, गत्वा राजसुतन्ति कं॥&lt;br&gt;&#xA;३५.&lt;br&gt;&#xA;लेखञ्च पण्णाकारे च, राजपुत्तस्स अप्पयि।&lt;br&gt;&#xA;तुट्ठो आह ‘‘सहस्सेन, पसादेथ इम’’न्ति सो॥&lt;br&gt;&#xA;३६.&lt;br&gt;&#xA;इस्सं करिंसु तस्स’ञ्ञे, राजपुत्तस्स सेवका।&lt;br&gt;&#xA;सो तं दससहस्सेन, पसादापेसि दारकं॥&lt;br&gt;&#xA;३७.&lt;br&gt;&#xA;तस्स केसं लिखापेत्वा, गङ्गायेव नहापिय।&lt;br&gt;&#xA;पुण्णवड्ढन वत्थयुगं, गन्धमालञ्च सुन्दरं।&lt;br&gt;&#xA;अच्छादेत्वा विलिम्पेत्वा, मण्डयित्वा सुरूपकं॥&lt;br&gt;&#xA;३८.&lt;br&gt;&#xA;सीसं दुकूलपट्टेन, वेठयित्वा उपानयुं।&lt;br&gt;&#xA;अत्तनो परिहारेन, भत्तं तस्स अदापयि॥&lt;br&gt;&#xA;३९.&lt;br&gt;&#xA;अत्तनो दससहस्स-अग्घनसयनं सुभं।&lt;br&gt;&#xA;सयनत्थं अदापेसि, तस्स योधस्स खत्तियो॥&lt;br&gt;&#xA;४०.&lt;br&gt;&#xA;सो सब्बं एकतो कत्वा, नेत्वा मातापितन्तिकं।&lt;br&gt;&#xA;मातुया दससहस्सं, सयनं पितुनो अदा॥&lt;br&gt;&#xA;४१.&lt;br&gt;&#xA;तंयेव रत्तिं आगन्त्वा, रक्खठाने अद्दस्सयि।&lt;br&gt;&#xA;पभाते राजपुत्तो तं, सुत्वा तुट्ठमनो अहु॥&lt;br&gt;&#xA;४२.&lt;br&gt;&#xA;दत्वा परिच्छदं तस्स, परिवारजनं तथा।&lt;br&gt;&#xA;दत्वा दससहस्सानी, पेसेसि पितुसन्तिकं॥&lt;br&gt;&#xA;४३.&lt;br&gt;&#xA;योधो दससहस्सानि, नेत्वा मातापितन्तिकं।&lt;br&gt;&#xA;तेसं दत्वा काकवण्ण-तिस्सो राजा मुपागमि॥&lt;br&gt;&#xA;४४.&lt;br&gt;&#xA;सो गामणिकुमारस्स, तमप्पेसि महीपति।&lt;br&gt;&#xA;सक्कतो सुरनिमिलो, योधो वसि तदन्तिके॥&lt;br&gt;&#xA;४५.&lt;br&gt;&#xA;कुटुम्बरिकण्णिकायं,&lt;br&gt;&#xA;हुन्दरीवापि गामके।&lt;br&gt;&#xA;तिसस्स अट्ठमो पुत्तो,&lt;br&gt;&#xA;अहोसि सोण नामको॥&lt;br&gt;&#xA;४६.&lt;br&gt;&#xA;सत्तवस्सिककालेपि, तालगच्छे अलुञ्चि सो।&lt;br&gt;&#xA;दस वस्सिककालम्हि, ताले लुञ्चिमहब्बलो॥&lt;br&gt;&#xA;४७.&lt;br&gt;&#xA;काले न सो महासोणो,&lt;br&gt;&#xA;दस हत्थि बलो अहु।&lt;br&gt;&#xA;राजा तं तादिसं सुत्वा,&lt;br&gt;&#xA;गहेत्वा पितुसन्तिका॥&lt;br&gt;&#xA;४८.&lt;br&gt;&#xA;गामणिस्स कुमारस्स, अदासि पोसनत्थिको।&lt;br&gt;&#xA;तेन सो लद्धसक्कारो, योधो वसि तदन्तिके॥&lt;br&gt;&#xA;४९.&lt;br&gt;&#xA;गिरिनामे जनपदे, गामे निच्छेलविट्ठिके।&lt;br&gt;&#xA;दसहत्थिबलो आसि, महानागस्स अत्रजो॥&lt;br&gt;&#xA;५०.&lt;br&gt;&#xA;लकुण्टकसरीरत्ता, अहु गोट्ठक नामको।&lt;br&gt;&#xA;करोन्ति केळिपरिहासं, तस्स जेट्ठा छ भातरो॥&lt;br&gt;&#xA;५१.&lt;br&gt;&#xA;ते गन्त्वा मासखेत्तत्थं, कोट्टयित्वा महावनं।&lt;br&gt;&#xA;तस्स भागं ठपेत्वान, गन्त्वा तस्स निवेदयुं॥&lt;br&gt;&#xA;५२.&lt;br&gt;&#xA;सो गन्त्वा तं खणंयेव, रुक्खे इम्बरसञ्ञिते।&lt;br&gt;&#xA;लुञ्चित्वान समं कत्वा, भूमिं गन्त्वा निवेदयि॥&lt;br&gt;&#xA;५३.&lt;br&gt;&#xA;गन्त्वान भातरो तस्स, दिस्वा कम्मन्त मब्भुतं।&lt;br&gt;&#xA;तस्स कम्मं कित्तयन्ता, आगच्छिंसु तदन्तिकं॥&lt;br&gt;&#xA;५४.&lt;br&gt;&#xA;तदुपादाय सो आसि, गोट्ठयिम्बरनामको।&lt;br&gt;&#xA;तथेव राजा पाहेसि, तम्बि गामणिसन्तिकं॥&lt;br&gt;&#xA;५५.&lt;br&gt;&#xA;कोटिपब्बतसामन्ता, कित्तिगामम्हि इस्सरो।&lt;br&gt;&#xA;रोहणो नाम गहपति, जातं पुत्तकमत्तनो॥&lt;br&gt;&#xA;५६.&lt;br&gt;&#xA;समान नामं कारेसि, गोट्ठकाहयराजिनो।&lt;br&gt;&#xA;दारको सो बली आसि, दसद्वादसवस्सिको॥&lt;br&gt;&#xA;५७.&lt;br&gt;&#xA;असक्कुणेय्यपासाणे, उद्धत्तुं चतुपञ्चहि।&lt;br&gt;&#xA;कीळमानो खिपि तदा, सो कीळागुळके विय॥&lt;br&gt;&#xA;५८.&lt;br&gt;&#xA;तस्स सोळसवस्सस्स, पिता गदमकारयि।&lt;br&gt;&#xA;अट्ठतिंसङ्गुलवट्टं, सोळसहत्थदीघकं॥&lt;br&gt;&#xA;५९.&lt;br&gt;&#xA;कालानं नाळिकेरानं,&lt;br&gt;&#xA;खन्धे आहच्च ताय सो।&lt;br&gt;&#xA;ते पातयित्वा तेनेव,&lt;br&gt;&#xA;यो धो सो पाकटो अहु॥&lt;br&gt;&#xA;६०.&lt;br&gt;&#xA;तथेव राजा पाहेसि, तम्पि गामणिसन्तिके।&lt;br&gt;&#xA;उपट्ठाको महासुम्म-थेरस्सा’सि पिता पन॥&lt;br&gt;&#xA;६१.&lt;br&gt;&#xA;सो महासुम्मथेरस्स, धम्मं सुत्वा कुटुम्बिको।&lt;br&gt;&#xA;सोतापत्तिफलं पत्तो, विहारे कोळपब्बते॥&lt;br&gt;&#xA;६२.&lt;br&gt;&#xA;सोतु सञ्जातसंवेगो, आरोचेत्वान राजिनो।&lt;br&gt;&#xA;दत्वा कुटुम्बं पुत्तस्स, पब्बजि थेरसन्तिके॥&lt;br&gt;&#xA;६३.&lt;br&gt;&#xA;भावनं अनुयुञ्जित्वा, अरहत्तमपापुणि।&lt;br&gt;&#xA;पुत्तो तेन’स्स पञ्ञायि, थेरपुत्ताभयो इति॥&lt;br&gt;&#xA;६४.&lt;br&gt;&#xA;कप्पकन्दरगामम्हि, कुमारस्स सुतो अहु।&lt;br&gt;&#xA;भरणो नाम सो काले, दसद्वादसवस्सिके॥&lt;br&gt;&#xA;६५.&lt;br&gt;&#xA;दारकेहि वनं गन्त्वा’-नुबन्धित्वा ससे बहू।&lt;br&gt;&#xA;पादेन पहरित्वान, द्विखण्डं भूमियं खिपि॥&lt;br&gt;&#xA;६६.&lt;br&gt;&#xA;गामिकेहि वनं गन्त्वा, सोळसवस्सिको पन।&lt;br&gt;&#xA;तथेव पातेसि लहुं, मिग गोकण्णसूकरे॥&lt;br&gt;&#xA;६७.&lt;br&gt;&#xA;भरणो सो महायोधो,&lt;br&gt;&#xA;तेनेव पाकटो अहु।&lt;br&gt;&#xA;तथेव राजा वासेसि,&lt;br&gt;&#xA;तम्पि गामणिसन्तिके॥&lt;br&gt;&#xA;६८.&lt;br&gt;&#xA;गिरिगामे जनपदे, कुटुम्बियङ्गणगामके।&lt;br&gt;&#xA;कुटुम्पिवसभो नाम, अहोसि तत्थ सम्मतो॥&lt;br&gt;&#xA;६९.&lt;br&gt;&#xA;वेळो जनपदो तस्स, सुमनो गिरिभोजको।&lt;br&gt;&#xA;सहायस्स सुते जाते, पण्णाकारपुरस्सरा॥&lt;br&gt;&#xA;७०.&lt;br&gt;&#xA;गन्त्वा उभो सकं नामं, दारकस्स अकारयुं।&lt;br&gt;&#xA;तं वुद्धं अत्तनो गेहे, वासेसि सिरिभोजको॥&lt;br&gt;&#xA;७१.&lt;br&gt;&#xA;तस्से’को सिन्धवो पोसं, कञ्चिना रोहितुं अदा।&lt;br&gt;&#xA;दिस्वा तु वेळुसुमनं, अयं अरोहको मम॥&lt;br&gt;&#xA;७२.&lt;br&gt;&#xA;अनुरूपो’ति चिन्तेत्वा,&lt;br&gt;&#xA;पहट्ठो हेसितं अका।&lt;br&gt;&#xA;तं ञत्वा भोजको ‘‘अस्सं,&lt;br&gt;&#xA;आरोहा’’ति तमाहसो॥&lt;br&gt;&#xA;७३.&lt;br&gt;&#xA;सो अस्सं आरुहित्वा तं, सीघं धावयि मण्डले।&lt;br&gt;&#xA;मण्डले सकले अस्सो, एकाबद्धो अदिस्सि सो॥&lt;br&gt;&#xA;७४.&lt;br&gt;&#xA;निसीदि धावतो च’स्स, वस्सहारो’व पिट्ठियं।&lt;br&gt;&#xA;मोचेतिपि उत्तरियं, बन्धतिपि अनादरो॥&lt;br&gt;&#xA;७५.&lt;br&gt;&#xA;तं दिस्वा परिसा सब्बा, उक्कुट्ठिं सम्पवत्तयि।&lt;br&gt;&#xA;दत्वा दससहस्सानि, तस्स सो गिरिभोजको॥&lt;br&gt;&#xA;७६.&lt;br&gt;&#xA;राजानुच्छविको’यंति, हट्ठो रञ्ञो अदासि तं।&lt;br&gt;&#xA;राजा तं वेळुसुमनं, अत्तनोयेव सन्तिके॥&lt;br&gt;&#xA;७७.&lt;br&gt;&#xA;कारेत्वा तस्स सक्कारं, वासेसि बहुमानयं।&lt;br&gt;&#xA;नकुलनगरकण्णिकायं, गामे महिन्द दोणिके॥&lt;br&gt;&#xA;७८.&lt;br&gt;&#xA;अभयस्स’न्तिमे पुत्तो, देवोनामा’सि थामवा।&lt;br&gt;&#xA;ईसकं पन खञ्जत्ता, खञ्जदेवोति तं विदुं॥&lt;br&gt;&#xA;७९.&lt;br&gt;&#xA;मिगमं गामवासीहि, सह गन्त्वान सो तदा।&lt;br&gt;&#xA;महिसे अनुबन्धित्वा, महन्ते उट्ठितुट्ठिते॥&lt;br&gt;&#xA;८०.&lt;br&gt;&#xA;हत्थेन पादे गण्हित्वा, भमेत्वा सीसमत्थके।&lt;br&gt;&#xA;असुम्ह भूमिं चुण्णेति, तेसं अट्ठीनि माणवो॥&lt;br&gt;&#xA;८१.&lt;br&gt;&#xA;तं पवत्तिं सुणित्वाव, खञ्जदेवं महीपति।&lt;br&gt;&#xA;वासेसि आहरापेत्वा, गामणिस्से’व सन्तिके॥&lt;br&gt;&#xA;८२.&lt;br&gt;&#xA;चित्तलपब्बता’सन्ने, गामे कपिट्ठनामके।&lt;br&gt;&#xA;उप्पलस्स सुतो आसि, फुस्सदेवोति नामको॥&lt;br&gt;&#xA;८३.&lt;br&gt;&#xA;गन्त्वा सह कुमारेहि, विहारं सो कुमारको।&lt;br&gt;&#xA;बोधिया पूजितं सङ्खं, आदाय धमिथामसा॥&lt;br&gt;&#xA;८४.&lt;br&gt;&#xA;असनीपातसद्दोव, सद्दो तस्स महा अहु।&lt;br&gt;&#xA;उम्मत्ता विय आसुं ते, भीता सब्बेपि दारका॥&lt;br&gt;&#xA;८५.&lt;br&gt;&#xA;तेन सो आसि उम्माद-फुस्स देवोति पाकटो।&lt;br&gt;&#xA;धनुसिप्पं अकारेसि, तस्स वंसागतं पिता॥&lt;br&gt;&#xA;८६.&lt;br&gt;&#xA;सद्दवेधि विज्जुवेधी, वालवेधी च सो अहु।&lt;br&gt;&#xA;वालुकापुण्णसकटं, बद्धधम्मसतं तथा॥&lt;br&gt;&#xA;८७.&lt;br&gt;&#xA;असनो दुम्बरमयं, अट्ठसोळसअङ्गुलं।&lt;br&gt;&#xA;तथा अयो लोहमयं, पट्टंदि चतुरङ्गलि॥&lt;br&gt;&#xA;८८.&lt;br&gt;&#xA;निब्बेधयतिकण्णेन, कण्डो तेन विसज्जितो।&lt;br&gt;&#xA;थले अट्ठुसभं याति, जले तु उसभं पन॥&lt;br&gt;&#xA;८९.&lt;br&gt;&#xA;तं सुणित्वा महाराजा, पवत्तिं पितुसन्तिका।&lt;br&gt;&#xA;तम्पि आणापयित्वान, गामणिम्हि अवासयि॥&lt;br&gt;&#xA;९०.&lt;br&gt;&#xA;तुलाधारनगासन्ने, विहारवापि गामके।&lt;br&gt;&#xA;मत्तकुटुम्बिस्स सुतो, अहु वसभनामको॥&lt;br&gt;&#xA;९१.&lt;br&gt;&#xA;तं सुजातसरीरत्ता, लभिय वसभं विदुं।&lt;br&gt;&#xA;सो वीसतिवस्सुद्देसम्हि, महाकायबलो अहु॥&lt;br&gt;&#xA;९२.&lt;br&gt;&#xA;आदाय सो कतिपयो, पुरिसेयेव आरभि।&lt;br&gt;&#xA;खेत्तत्थिको महावापिं, करोन्तो तं महब्बलो॥&lt;br&gt;&#xA;९३.&lt;br&gt;&#xA;दसहि द्वादसहि वा, वहितब्बे धुरेहिपि।&lt;br&gt;&#xA;वहन्तो पंसुपिण्डे सो, लहुं वापिं समापयि॥&lt;br&gt;&#xA;९४.&lt;br&gt;&#xA;तेन सो पाकटो आसि, तम्पि आदाय भूमिपो।&lt;br&gt;&#xA;दत्वा तं तस्स सक्कारं, गामणिस्स अदासि तं॥&lt;br&gt;&#xA;९५.&lt;br&gt;&#xA;वसभोदकवारोति, कं खेत्तं पाकटं अहु।&lt;br&gt;&#xA;एवं लभियावसभो, वसि गामणिसन्तिके॥&lt;br&gt;&#xA;९६.&lt;br&gt;&#xA;महायोधानमेतेसं, दसन्नम्पि महिपति।&lt;br&gt;&#xA;पुत्तस्स सक्कारसमं, सक्कारं कारयि तदा॥&lt;br&gt;&#xA;९७.&lt;br&gt;&#xA;आमन्तेत्वा महायोधे, दसापि च दिसम्पति।&lt;br&gt;&#xA;‘‘योधे दसदसे’केको, एसथा’ति उदाहरि॥&lt;br&gt;&#xA;९८.&lt;br&gt;&#xA;ते तथेवा’नयुं योधे, तेसम्पाह महीपति।&lt;br&gt;&#xA;तस्स योधसहस्सापि, तथेव परियेसितुं॥&lt;br&gt;&#xA;९९.&lt;br&gt;&#xA;तथा तेपा’नयुं योधे, तेसम्पाहं महीपति।&lt;br&gt;&#xA;पुनयोधसहस्सस्स, तथेव परियेसितुं॥&lt;br&gt;&#xA;१००.&lt;br&gt;&#xA;तथा तेपा’नयुं योधे, सब्बे सम्पिण्डिता तु ते।&lt;br&gt;&#xA;एकादससहस्सानि, योधासतं तथा दस॥&lt;br&gt;&#xA;१०१.&lt;br&gt;&#xA;सब्बे ते लद्धसक्कारा, भूमिपालेन सब्बदा।&lt;br&gt;&#xA;गामणिं राजपुत्तं तं, वसिंसु परिवारिय॥&lt;br&gt;&#xA;१०२.&lt;br&gt;&#xA;इति सुचरितजातब्भुतं,&lt;br&gt;&#xA;सुणिय नरो मतिमा सुखत्तिको।&lt;br&gt;&#xA;अकुसलपथतो परम्मुखो,&lt;br&gt;&#xA;कुसलपथे’भिरमेय्य सब्बदाति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;योधलाभो नाम&lt;br&gt;&#xA;तेवीसतिमो परिच्छेदो।&lt;/p&gt;</description>
    </item>
    <item>
      <title>२३ चतुवीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/23_chatuvIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/23_chatuvIsatima_parichCheda/</guid>
      <description>&lt;p&gt;चतुवीसतिम परिच्छेद&lt;/p&gt;&#xA;&lt;h2 id=&#34;दवभतकयदधम&#34;&gt;द्वेभातिकयुद्धम्&lt;/h2&gt;&#xA;&lt;p&gt;१.&lt;br&gt;&#xA;हत्थस्स थरुकम्मस्स, कुसलो कतुपासनो।&lt;br&gt;&#xA;सो गामणिराजसुतो, महागामे वसी तदा॥&lt;br&gt;&#xA;२.&lt;br&gt;&#xA;राजा राजसुतं तिस्सं, दीघवापिम्हि वासयि।&lt;br&gt;&#xA;आरक्खितुं जनपदं, सम्पन्‍न बलवाहनं॥&lt;br&gt;&#xA;३.&lt;br&gt;&#xA;कुमारो गामणिकाले, सम्पस्सन्तो बलं सकं।&lt;br&gt;&#xA;‘‘युज्झिस्सं दमिळेही’’ति, पितुरञ्‍ञो कथापयी॥&lt;br&gt;&#xA;४.&lt;br&gt;&#xA;राजा तं अनुरक्खन्तो, ‘‘ओरगङ्गं अलं’’ इति।&lt;br&gt;&#xA;वारेसि यावततियं, सो तथेव कथापयी॥&lt;br&gt;&#xA;५.&lt;br&gt;&#xA;पिता मे पुरिसो होन्तो, ने’वं वक्खति तेनि’दं।&lt;br&gt;&#xA;पिलन्धतूति पेसेसि, इत्थालङ्कारमस्स सो॥&lt;br&gt;&#xA;६.&lt;br&gt;&#xA;राजा’ह तस्स कुज्झित्वा, ‘‘करोथ हेमसङ्खलिं।&lt;br&gt;&#xA;ताय तं बन्धयिस्सामि, ना’ञ्‍ञथा रक्खियो हि सो॥&lt;br&gt;&#xA;७.&lt;br&gt;&#xA;पलायित्वान मलयं, कुज्झित्वा पितुनो अगा।&lt;br&gt;&#xA;दुट्ठत्तायेव पितरि, आहु तं दुट्ठगामणि॥&lt;br&gt;&#xA;८.&lt;br&gt;&#xA;राजा’थ आरभी कातुं, महामङ्गलचेतियं।&lt;br&gt;&#xA;निट्ठिते चेतिये सङ्घं, सन्‍निपातयि भूपति॥&lt;br&gt;&#xA;९.&lt;br&gt;&#xA;द्वादसा’सुं सहस्सानि, भिक्खू चित्तलपब्बता।&lt;br&gt;&#xA;ततो ततो द्वादसेव, सहस्सानि समागमुं॥&lt;br&gt;&#xA;१०.&lt;br&gt;&#xA;कत्वान चेतियमहं, राजा सङ्घस्स सम्मुखा।&lt;br&gt;&#xA;सब्बे योधे समानेत्वा, कारेसि सपथं तदा॥&lt;br&gt;&#xA;११.&lt;br&gt;&#xA;‘‘पुत्तानं कलहट्ठानं, न गच्छिस्साम नो’’इति।&lt;br&gt;&#xA;अकंसु सपथं सब्बे, तं युद्धं तेन नागमुं॥&lt;br&gt;&#xA;१२.&lt;br&gt;&#xA;चतुसट्ठि विहारे सो, कारापेत्वा महीपति।&lt;br&gt;&#xA;तत्तकानेव वस्सानि, ठत्वा मरितहिं तदा॥&lt;br&gt;&#xA;१३.&lt;br&gt;&#xA;रञ्‍ञो सरीरं गाहेत्वा, छन्‍नयानेन राजिनि।&lt;br&gt;&#xA;नेत्वा तिस्स महारामं, तं सङ्घस्स निवेदयि॥&lt;br&gt;&#xA;१४.&lt;br&gt;&#xA;सुत्वा तिस्सकुमारो तं, आगन्त्वा दीघवापितो।&lt;br&gt;&#xA;सरीरकिच्‍चं कारेत्वा, सक्‍कच्‍चं पितुनो सयं॥&lt;br&gt;&#xA;१५.&lt;br&gt;&#xA;मातरं कण्डुलं हत्थिं, आदियित्वा महब्बलो।&lt;br&gt;&#xA;भातुभया दीघवापिं, अगमासि लहुं ततो॥&lt;br&gt;&#xA;१६.&lt;br&gt;&#xA;तं पवत्तिं निवेदेतुं, दुट्ठगामणि सन्तिकं।&lt;br&gt;&#xA;लेखं दत्वा विसज्‍जेसुं, सच्‍चेमच्‍चा समागता॥&lt;br&gt;&#xA;१७.&lt;br&gt;&#xA;सो गुत्तहालमागन्त्वा, तत्थ चारे विसज्‍जिय।&lt;br&gt;&#xA;महागाममुपगन्त्वा, सयं रज्‍जे’भिसेचयि॥&lt;br&gt;&#xA;१८.&lt;br&gt;&#xA;मातत्थं कण्डूलत्थञ्‍च, भातुलेखं विसज्‍जयि।&lt;br&gt;&#xA;अलद्धा यावततियं, युद्धाय समुपागमि॥&lt;br&gt;&#xA;१९.&lt;br&gt;&#xA;अहु द्विन्‍नं महायुद्धं, चूळङ्गणियपिट्ठियं।&lt;br&gt;&#xA;तत्थ नेकसहस्सानि, पतिंसु राजिनो नरा॥&lt;br&gt;&#xA;२०.&lt;br&gt;&#xA;राजा च तिस्सामच्‍चो च, वळवादीघुतुनिका।&lt;br&gt;&#xA;तयोयेव पलायिंसु, कुमारो अनुबन्धिते॥&lt;br&gt;&#xA;२१.&lt;br&gt;&#xA;उभिन्‍नमन्तरे भिक्खू, मन्तयिंसु महीधरं।&lt;br&gt;&#xA;तं दिस्वा ‘‘भिक्खुसङ्घस्स, कम्मं’’ इति निवत्ति सो॥&lt;br&gt;&#xA;२२.&lt;br&gt;&#xA;कप्पकन्दरनज्‍जासो, जवमालितित्थमागतो।&lt;br&gt;&#xA;राजा’ह तिस्समच्‍चं तं, ‘‘छातज्झत्ता मयं’’इति॥&lt;br&gt;&#xA;२३.&lt;br&gt;&#xA;सुवण्णसरके खित्त-भत्तं नीहरितस्स सो।&lt;br&gt;&#xA;सङ्घे दत्वा भुञ्‍जनतो, कारेत्वा चतुभागकं॥&lt;br&gt;&#xA;२४.&lt;br&gt;&#xA;‘‘घोसेहि काल’’मिच्‍चा’ह,&lt;br&gt;&#xA;तिस्सो कालमघोसयि।&lt;br&gt;&#xA;सुणित्वा दिब्बसोतेन,&lt;br&gt;&#xA;रञ्‍ञो सक्खाय दायको॥&lt;br&gt;&#xA;२५.&lt;br&gt;&#xA;थेरो पियङ्गु दीपट्ठो, थेरं तत्थ नियोजयि।&lt;br&gt;&#xA;तिस्सं कुटुम्बिकसुतं, सो तत्थ नभसा’गमा॥&lt;br&gt;&#xA;२६.&lt;br&gt;&#xA;तस्स तिस्सो करापत्त-आदाया’दासि राजिनो।&lt;br&gt;&#xA;सङ्घस्स भागं सम्भागं, राजा पत्ते खिपापयि॥&lt;br&gt;&#xA;२७.&lt;br&gt;&#xA;सम्भागं खिपि तिस्सो च, सम्भागं वळवापि च।&lt;br&gt;&#xA;न इच्छितस्साभागञ्‍च, तिस्सो पत्तम्हि पक्खिपि॥&lt;br&gt;&#xA;२८.&lt;br&gt;&#xA;भत्तस्स पुण्णपत्तं तं, अदाथेरस्स भूपति।&lt;br&gt;&#xA;अदा गोतमथेरस्स, सो गन्त्वा नभसा लहुं॥&lt;br&gt;&#xA;२९.&lt;br&gt;&#xA;भिक्खूनं भुञ्‍जमानानं, दत्वा आलोपभागसो।&lt;br&gt;&#xA;पञ्‍चसतानं सो थेरो, लद्धेहि तु तदन्तिका॥&lt;br&gt;&#xA;३०.&lt;br&gt;&#xA;भागेहि पत्तं पूरेत्वा, आकासे खिपि राजिनो।&lt;br&gt;&#xA;दिस्वा’ गतं गहेत्वा तं, तिस्सो भोजिसि भूपतिं॥&lt;br&gt;&#xA;३१.&lt;br&gt;&#xA;भुञ्‍जित्वान सयञ्‍जापि, वळवञ्‍च अभोजयि।&lt;br&gt;&#xA;सत्ताहं चुम्बटं कत्वा, राजा पत्तं विसज्‍जयि॥&lt;br&gt;&#xA;३२.&lt;br&gt;&#xA;गन्त्वान सो महागामं, समादाय बलं पुन।&lt;br&gt;&#xA;सट्ठिसहस्सं युद्धाय, गन्त्वा युज्झि सभातरा॥&lt;br&gt;&#xA;३३.&lt;br&gt;&#xA;राजा वळवमारुय्ह, तिस्सो कण्डूल हत्थिनं।&lt;br&gt;&#xA;द्वे भातरो समागञ्छुं, युज्झमाना रणे तदा॥&lt;br&gt;&#xA;३४.&lt;br&gt;&#xA;राजा करिं करित्व’न्तो, वळवामण्डलं अका।&lt;br&gt;&#xA;तथापि छिद्दं नो दिस्वा, लङ्घा पेतुं मतिंअका॥&lt;br&gt;&#xA;३५.&lt;br&gt;&#xA;वळवं लङ्घयित्वान, हत्थिनं भातिको’परि।&lt;br&gt;&#xA;तोमरं खिपि चम्मंव, यथा छिज्‍जति पिट्ठियं॥&lt;br&gt;&#xA;३६.&lt;br&gt;&#xA;अनेकानि सहस्सानि, कुमारस्स नरातहिं।&lt;br&gt;&#xA;पतिंसु युद्धे युज्झन्ता, भिज्‍ज चेव महब्बलं॥&lt;br&gt;&#xA;३७.&lt;br&gt;&#xA;‘‘आरोहकस्स वेकल्‍ला, इत्थी मं लङ्घयी’’इति।&lt;br&gt;&#xA;कुद्धोकरी तं चालेन्तो, रुक्खमेक मुपागमि॥&lt;br&gt;&#xA;३८.&lt;br&gt;&#xA;कुमारो आरुही रुक्खं, हत्थी सामिमुपागमि।&lt;br&gt;&#xA;तमारुय्ह पलायन्तं, कुमारो मनुबन्धि सो॥&lt;br&gt;&#xA;३९.&lt;br&gt;&#xA;पविसित्वा विहारं सो, महाथेर घरंगतो।&lt;br&gt;&#xA;निपज्‍जहेट्ठा मञ्‍चस्स, कुमारो भातुनोभया॥&lt;br&gt;&#xA;४०.&lt;br&gt;&#xA;पसारयि महाथेरो, चीवरं तत्थ मञ्‍चके।&lt;br&gt;&#xA;राजा अनुपदं गन्त्वा, ‘‘कुहिं तिस्सो’’ति पुच्छथ॥&lt;br&gt;&#xA;४१.&lt;br&gt;&#xA;‘‘मञ्‍चे तत्थ महाराज’’, इति थेरो अवोच तं।&lt;br&gt;&#xA;हेट्ठा मञ्‍चेति जानित्वा, ततो निक्खम्म भूपति॥&lt;br&gt;&#xA;४२.&lt;br&gt;&#xA;समन्ततो विहारस्स, रक्खं कारयि तं पन।&lt;br&gt;&#xA;पञ्‍चकम्हि निपज्‍जेत्वा, दत्वा उपरि चीवरं॥&lt;br&gt;&#xA;४३.&lt;br&gt;&#xA;मञ्‍चपादेसु गण्हित्वा, चत्तारो दहरा यती।&lt;br&gt;&#xA;मतभिक्खुनियामेन, कुमारं बहि नीहरुं॥&lt;br&gt;&#xA;४४.&lt;br&gt;&#xA;नीयमानन्तु तं ञत्वा, इध माह महीपति।&lt;br&gt;&#xA;‘‘तिस्स त्वं कुलदेवतानं, सीसे हुत्वान निय्यासि॥&lt;br&gt;&#xA;४५.&lt;br&gt;&#xA;बलक्‍कारेन गहणं, कुलदेवेहि नत्थि मे।&lt;br&gt;&#xA;गुणं त्वं कुलदेवानं, सरेय्यासि कदाचिपि’’॥&lt;br&gt;&#xA;४६.&lt;br&gt;&#xA;ततोयेव महागामं, अगमासि महीपति।&lt;br&gt;&#xA;आणापेसि च तत्थेव, मातरं मातुगारवो॥&lt;br&gt;&#xA;४७.&lt;br&gt;&#xA;[वस्सानि अट्ठसट्ठिंसो, अट्ठा धम्मट्ठमानसो।&lt;br&gt;&#xA;अट्ठसट्ठिविहारे च, कारापेसि महीपति॥]&lt;br&gt;&#xA;४८.&lt;br&gt;&#xA;निक्खामितो सो भिक्खूहि, तिस्सोराज सुतो पन।&lt;br&gt;&#xA;दीघवापिं ततोयेव, अगम’ञ्‍ञतरो विय॥&lt;br&gt;&#xA;४९.&lt;br&gt;&#xA;कुमारो गोधगत्तस्स, तिस्सथेरस्स आह सो।&lt;br&gt;&#xA;‘‘सापराधो अहं भन्ते, खमापेस्सामि भातरं॥&lt;br&gt;&#xA;५०.&lt;br&gt;&#xA;वेय्यावच्‍चकरा कारं, तिस्सं पञ्‍चसतानि च।&lt;br&gt;&#xA;भिक्खुनमादियित्वा सो, थेरो राज मुपागमि॥&lt;br&gt;&#xA;५१.&lt;br&gt;&#xA;राजपुत्तं ठपेत्वान, थेरो सोपान मत्थके।&lt;br&gt;&#xA;ससङ्घो पाविसि सद्धो, निसीदाविय भूमिपो॥&lt;br&gt;&#xA;५२.&lt;br&gt;&#xA;उपानयी यागुआदिं, थेरो पत्तं विधेसिसो।&lt;br&gt;&#xA;‘‘किन्ति वुत्तो’ब्रवि तिस्सं, आदाय अगता’’इति॥&lt;br&gt;&#xA;५३.&lt;br&gt;&#xA;‘‘कुहिं चोरो’’ति वुत्तो च, ठितठानं निवेदयि।&lt;br&gt;&#xA;विहारदेवी गन्त्वान, छादियठासि पुत्तक॥&lt;br&gt;&#xA;५४.&lt;br&gt;&#xA;राजा’ह थेरं ‘‘ञातो वो,&lt;br&gt;&#xA;दासभावो इदानि नो।&lt;br&gt;&#xA;सामणेरं पेसयेथ,&lt;br&gt;&#xA;तुम्हे मे सत्तवस्सिकं॥&lt;br&gt;&#xA;५५.&lt;br&gt;&#xA;जनक्खयं विनायेव, कलहो न भवेय्य नो।&lt;br&gt;&#xA;राजा सङ्घस्स दोसेसो, भंघे दण्डं करिस्सति॥&lt;br&gt;&#xA;५६.&lt;br&gt;&#xA;हेस्सता’गतकिच्‍चा वो,&lt;br&gt;&#xA;यागादिं गण्हाथाति सो।&lt;br&gt;&#xA;दत्वा तं भिक्खुसङ्घस्स,&lt;br&gt;&#xA;पक्‍कोसित्वान भातरं॥&lt;br&gt;&#xA;५७.&lt;br&gt;&#xA;तत्थेव सङ्घमज्झम्हि, निसिन्‍नो भातरा सह।&lt;br&gt;&#xA;भुञ्‍जित्वा एकतोयेव, भिक्खु सङ्घं विसज्‍जयि॥&lt;br&gt;&#xA;५८.&lt;br&gt;&#xA;सस्सकम्मानि कारेतुं, तिस्सं तत्थेव पाहिणि।&lt;br&gt;&#xA;सयम्पि भेरिं चारेत्वा, सस्सकम्मानि कारयि॥&lt;br&gt;&#xA;५९.&lt;br&gt;&#xA;इति वेरमनेकविकप्पचितं,&lt;br&gt;&#xA;समयन्ति बहुं अपि सप्पुरिसं।&lt;br&gt;&#xA;इति चिन्तिय कोहि नरो मतिमा,&lt;br&gt;&#xA;न भवेय्य परेसु सुसन्त मनोति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;द्वेभातिकयुद्धं नाम&lt;br&gt;&#xA;चतुवीसतिमो परिच्छेदो।&lt;/p&gt;</description>
    </item>
    <item>
      <title>२४ पञ्‍चवीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/24_pa~nchavIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/24_pa~nchavIsatima_parichCheda/</guid>
      <description>&lt;p&gt;पञ्‍चवीसतिम परिच्छेद&lt;/p&gt;&#xA;&lt;h2 id=&#34;दटठगमण-वजय&#34;&gt;दुट्ठगामणि विजयो&lt;/h2&gt;&#xA;&lt;p&gt;१.&lt;br&gt;&#xA;दुट्ठगामणिराजा’थ , कत्वान जनसङ्गहं।&lt;br&gt;&#xA;कुन्ते धातुं निधापेत्वा, सयोग्गबलवाहनो॥&lt;br&gt;&#xA;२.&lt;br&gt;&#xA;गन्त्वा तिस्समहारामं, वन्दित्वा सङ्घमब्रवि।&lt;br&gt;&#xA;‘‘पारगङ्गं गमिस्सामि, जोतेतुं सासनं अहं॥&lt;br&gt;&#xA;३.&lt;br&gt;&#xA;सक्‍कातुं भिक्खवो देथ, अम्हेहि सहगामिनो।&lt;br&gt;&#xA;मङ्गलञ्‍चेव रक्खा च, भिक्खूनं दस्सनं हिनो॥&lt;br&gt;&#xA;४.&lt;br&gt;&#xA;अदासि दण्डकम्मत्थं, सङ्घो पञ्‍चसतं यती।&lt;br&gt;&#xA;भिक्खुसङ्घतमादाय, ततो निक्खम्म भूपति॥&lt;br&gt;&#xA;५.&lt;br&gt;&#xA;सोधापेत्वान मलये, इधागमनमञ्‍जसं।&lt;br&gt;&#xA;कण्डुलं हत्थिमारुय्ह, योधेहि परिवारितो॥&lt;br&gt;&#xA;६.&lt;br&gt;&#xA;महता बलकायेन, युद्धाय अभिनिक्खमि।&lt;br&gt;&#xA;महागामेन सम्बद्धा, सेनागा’गुत्तहालकं॥&lt;br&gt;&#xA;७.&lt;br&gt;&#xA;महियङ्गणमागम्म, छत्तं दमिळमग्गही।&lt;br&gt;&#xA;घातेत्वा दमिळे तत्थ, आगन्त्वा अम्बतित्थकं॥&lt;br&gt;&#xA;८.&lt;br&gt;&#xA;गङ्गा परिखासम्पन्‍नं, तित्थम्बदमिळं पन।&lt;br&gt;&#xA;युज्झं चतूहि मा सेहि, कतहत्थं महब्बलं॥&lt;br&gt;&#xA;९.&lt;br&gt;&#xA;मातरं दस्सयित्वान, तेन लेसेन अग्गहि।&lt;br&gt;&#xA;ततोओरुय्ह दमिळे, सत्तराजे महब्बले॥&lt;br&gt;&#xA;१०.&lt;br&gt;&#xA;एकाहेनेव गण्हित्वा, खेमं कत्वा महब्बलो।&lt;br&gt;&#xA;बलस्सा’दा धनं तेन, खेमारामोति वुच्‍चति॥&lt;br&gt;&#xA;११.&lt;br&gt;&#xA;महाकोट्ठन्तरे सोब्भे, दोणो गवरमग्गही।&lt;br&gt;&#xA;हालकोले इस्सरियं, नाळिसोब्भम्हि नाळिकं॥&lt;br&gt;&#xA;१२.&lt;br&gt;&#xA;दीघाभयगल्‍लकम्हि, गण्हि दीघाभयम्पि च।&lt;br&gt;&#xA;कच्छिपिट्ठे कपिसीसं, चतुमासेन अग्गहि॥&lt;br&gt;&#xA;१३.&lt;br&gt;&#xA;कोटनगरे कोटञ्‍च, ततो हालवहाणकं।&lt;br&gt;&#xA;वहिट्ठे वहिट्ठदमिळं, गामणिम्हि च गामणिं॥&lt;br&gt;&#xA;१४.&lt;br&gt;&#xA;कुम्भगामम्हि कुम्भञ्‍च, नन्दिगामम्हि नन्दिकं।&lt;br&gt;&#xA;गण्हि खाणुं खाणुगामे, द्वे तु तम्बुण्णमे पन॥&lt;br&gt;&#xA;१५.&lt;br&gt;&#xA;मातुलं भागिनेय्यञ्‍च, तम्बउण्णमनामके।&lt;br&gt;&#xA;जम्बुचग्गही सोसो च, गामो’हु तं तदव्हयो॥&lt;br&gt;&#xA;१६.&lt;br&gt;&#xA;‘‘अजानित्वा सकंसेनं, घातेन्ति सजना’’ इति।&lt;br&gt;&#xA;सुत्वान सच्‍चकिरियं, अकरी तत्थ भूपति॥&lt;br&gt;&#xA;१७.&lt;br&gt;&#xA;रज्‍जसुखाय वायामो, नायं मम कदाचिपि।&lt;br&gt;&#xA;सम्बुद्ध सासनस्सेव, ठपनाय अयं मम॥&lt;br&gt;&#xA;१८.&lt;br&gt;&#xA;तेन सच्‍चेन मेसेना-कायोपगतभण्डिकं।&lt;br&gt;&#xA;जालवण्णंव होतूति, तं तथेवतदा अहु॥&lt;br&gt;&#xA;१९.&lt;br&gt;&#xA;गङ्गातीरम्हि दमिळा, सब्बे घातितसेसका।&lt;br&gt;&#xA;विजितं नगरं नाम, सरणत्थाय पाविसुं॥&lt;br&gt;&#xA;२०.&lt;br&gt;&#xA;फासुके अङ्गणठाने, खन्धावारं निवेसयि।&lt;br&gt;&#xA;तं खन्धावार&amp;hellip;..ठीति, नामेना’होसि पाकटं॥&lt;br&gt;&#xA;२१.&lt;br&gt;&#xA;विजितनगरगाहत्थं, वीमंसन्तो नराधिपो।&lt;br&gt;&#xA;दिस्वा’यन्तं नन्दिमित्तं, विसज्‍जापेसि कण्डुलं॥&lt;br&gt;&#xA;२२.&lt;br&gt;&#xA;गण्हितुं आगतं हत्थिं, नन्दीमित्तो करेहितं।&lt;br&gt;&#xA;उभो दन्ते पीळयित्वा, उक्‍कुटिकं निसीदयि॥&lt;br&gt;&#xA;२३.&lt;br&gt;&#xA;हत्थिना नन्दिमित्तो तु, यस्मा यत्थ अयुज्झि सो।&lt;br&gt;&#xA;तस्मा तत्थ ततो गामो, हत्थिपोरोति वुच्‍चति॥&lt;br&gt;&#xA;२४.&lt;br&gt;&#xA;वीमंसित्वा उभो राजा, विजितं नगरं अगा।&lt;br&gt;&#xA;योधानं दक्खिणद्वारे, सङ्गामो आसि भिंसनो॥&lt;br&gt;&#xA;२५.&lt;br&gt;&#xA;पुरत्थिमम्हि द्वारम्हि, सो वेळुसुमनो पन।&lt;br&gt;&#xA;अनेक सङ्खे दमिळे, अस्सारुळ्हे अघातयि॥&lt;br&gt;&#xA;२६.&lt;br&gt;&#xA;द्वारं थकेसुं दमिळा, राजा योधे विसज्‍जयि।&lt;br&gt;&#xA;कण्णुलो नन्दिमित्तो च, सुरनिमिलो च दक्खिणे॥&lt;br&gt;&#xA;२७.&lt;br&gt;&#xA;महासोणो च गोट्ठो च,&lt;br&gt;&#xA;थेर पुत्तो च ते तयो।&lt;br&gt;&#xA;द्वारेसु तीसु कम्मानि,&lt;br&gt;&#xA;इतरेसु तदा करुं॥&lt;br&gt;&#xA;२८.&lt;br&gt;&#xA;नगरं तं तिपरिखं, उच्‍चपाकार गोपितं।&lt;br&gt;&#xA;अयोकम्मकतद्वारं, अरीहि दुप्पधंसियं॥&lt;br&gt;&#xA;२९.&lt;br&gt;&#xA;जाणूहि ठत्वा दाठाहि, भिन्दित्वान सिलायुधा।&lt;br&gt;&#xA;इट्ठका चेव हत्थि सो, अयोद्वारमुपागमि॥&lt;br&gt;&#xA;३०.&lt;br&gt;&#xA;गोपुरट्ठा तु दमिळा, खिपिंसु विविधा’युधे।&lt;br&gt;&#xA;पक्‍कं अयोगुळञ्‍चेव, कथिकञ्‍च सिलेसिकं॥&lt;br&gt;&#xA;३१.&lt;br&gt;&#xA;पिट्ठिं खित्ते सिलेसम्हि, धूपायन्ते’थ कण्डुलो।&lt;br&gt;&#xA;वेदनट्टो’दकठानं, गन्त्वान तत्थ ओगही॥&lt;br&gt;&#xA;३२.&lt;br&gt;&#xA;न इदं सुरापाणं ते, अयोद्वार विघाटनं।&lt;br&gt;&#xA;गच्छ द्वारं विघाटेहि, इच्‍चाहगोट्ठयिम्बरो॥&lt;br&gt;&#xA;३३.&lt;br&gt;&#xA;सो मानं जनयित्वान, कोञ्‍चं कत्वा गजुत्तमो।&lt;br&gt;&#xA;उदका उट्ठहित्वान, थले अट्ठासि दप्पवा॥&lt;br&gt;&#xA;३४.&lt;br&gt;&#xA;हत्थिवज्‍जे वियोजेत्वा, सिलेसं ओसधं अका।&lt;br&gt;&#xA;राजा आरुय्ह हत्थिं तं, कुम्भे फुसियपाणिना॥&lt;br&gt;&#xA;३५.&lt;br&gt;&#xA;‘‘लंकादीपम्हि सकले, रज्‍जं ते तात कण्डुल।&lt;br&gt;&#xA;दम्मी’’ति तं तोसयित्वा, भोजेत्वा वरभोजनं॥&lt;br&gt;&#xA;३६.&lt;br&gt;&#xA;वेठयित्वा साटकेन, कारयित्वा सुवम्मितं।&lt;br&gt;&#xA;सत्तगुणं माहिसचम्मं, बन्धेत्वा चम्मपिट्ठियं॥&lt;br&gt;&#xA;३७.&lt;br&gt;&#xA;तस्सो’ परितेलचम्मं, दापेत्वा तं विसज्‍जयि।&lt;br&gt;&#xA;असनीविय गज्‍जन्तो, सो गहेत्वा’पद्दवे सह॥&lt;br&gt;&#xA;३८.&lt;br&gt;&#xA;पदरं विज्झि दाठाहि, उम्मारं पदसा’हनि।&lt;br&gt;&#xA;सद्धारबाहं तं द्वारं, भूमियं सरवं पति॥&lt;br&gt;&#xA;३९.&lt;br&gt;&#xA;गोपुरे दब्बसम्भारं, पतन्तं हत्तिपिट्ठियं।&lt;br&gt;&#xA;बाहाहि परिहरित्वान, नन्दीमित्तो पवट्टयि॥&lt;br&gt;&#xA;४०.&lt;br&gt;&#xA;दिस्वान तस्स किरियं, कण्डुलो तुट्ठमानसो।&lt;br&gt;&#xA;दाठापीठनवेरं तं, छड्ढेसि पठमं कतं॥&lt;br&gt;&#xA;४१.&lt;br&gt;&#xA;अत्थनो पिट्ठितोयेव, पवेसत्थाय कण्डुलो।&lt;br&gt;&#xA;निवत्तित्वान ओलोकि, योधं तत्थ गजुत्तमो॥&lt;br&gt;&#xA;४२.&lt;br&gt;&#xA;‘‘हत्थिनाकतमग्गेन, नप्पवेक्खामहं’’इति।&lt;br&gt;&#xA;नन्दीमित्तो विचिन्तेत्वा, पाकारं हनि बाहुना॥&lt;br&gt;&#xA;४३.&lt;br&gt;&#xA;सो अट्ठारसहत्थुच्‍चो, पतिअट्ठुसभो किर।&lt;br&gt;&#xA;ओलोकि सुरनिमलं, अनिच्छं सोपि तं पथं॥&lt;br&gt;&#xA;४४.&lt;br&gt;&#xA;लङ्घयित्वान पाकारं,&lt;br&gt;&#xA;नगरब्भन्तरे पति।&lt;br&gt;&#xA;भिन्दित्वा द्वारमेकेकं,&lt;br&gt;&#xA;गोट्ठो सोणोव पाविसि॥&lt;br&gt;&#xA;४५.&lt;br&gt;&#xA;हत्ती गहेत्वा रथचक्‍कं, मित्तो सकटपञ्‍जरं।&lt;br&gt;&#xA;नाळिकेरतरुं गोट्ठो, निम्मलो खग्गमुत्तमं॥&lt;br&gt;&#xA;४६.&lt;br&gt;&#xA;तालरुक्खं महासोणो, थेरपुत्तो महागदं।&lt;br&gt;&#xA;विसुं विसुं वीथिगता, दमिळे तत्थ चुण्णयुं॥&lt;br&gt;&#xA;४७.&lt;br&gt;&#xA;विजितं नगरं भेत्वा, चतुमासेन खत्तियो।&lt;br&gt;&#xA;तथो गिरिलकं गन्त्वा, गिरियं दमिळं हनि॥&lt;br&gt;&#xA;४८.&lt;br&gt;&#xA;गन्त्वा महेलनगरं, तिमहापरिखं ततो।&lt;br&gt;&#xA;कदम्ब पुप्फवल्‍लीहि, समन्ता परिवारितं॥&lt;br&gt;&#xA;४९.&lt;br&gt;&#xA;एकद्वारं दुप्पवेसं, चतुमासे वसं तहिं।&lt;br&gt;&#xA;गण्हि महेलराजानं, मन्तयुद्धेन भूमिपो॥&lt;br&gt;&#xA;५०.&lt;br&gt;&#xA;ततो’नुराधनगरं, आगच्छन्तो महीपति।&lt;br&gt;&#xA;खन्धावारं निवेसेसि, परितोकासपब्बतं॥&lt;br&gt;&#xA;५१.&lt;br&gt;&#xA;मासम्हि जेट्ठमूलम्हि, तळाकं तत्थ कारिय।&lt;br&gt;&#xA;जलं कीळि तहिं गामो, पोसोननगरव्हयो॥&lt;br&gt;&#xA;५२.&lt;br&gt;&#xA;तं युद्धायागतं सुत्वा, राजानं दुट्ठगामणिं।&lt;br&gt;&#xA;अमच्‍चे सन्‍निपातेत्वा, एळारो आह भूमिपो॥&lt;br&gt;&#xA;५३.&lt;br&gt;&#xA;‘‘सो राजा च सयंयोधो,&lt;br&gt;&#xA;योधा चस्स महूकिर।&lt;br&gt;&#xA;अमच्‍चो किन्‍नु कातब्बं,&lt;br&gt;&#xA;किन्ति मञ्‍ञन्ति नो इमे॥&lt;br&gt;&#xA;५४.&lt;br&gt;&#xA;दीघजत्तुप्पभुतयो, योधा एळारराजिनो।&lt;br&gt;&#xA;‘‘सुवे युद्धं करिस्सामि’’, इति ते निच्छयं करुं॥&lt;br&gt;&#xA;५५.&lt;br&gt;&#xA;दुट्ठगामणिराजापि, मन्तेत्वा मातुया सह।&lt;br&gt;&#xA;तस्सा मतेन कारेसि, द्वत्तिंस बलकोट्ठके॥&lt;br&gt;&#xA;५६.&lt;br&gt;&#xA;राजच्छत्तधरे तत्थ, ठपेसि राजरूपके।&lt;br&gt;&#xA;अब्भन्तरे कोट्ठके तु, सयं अट्ठासि भूपति॥&lt;br&gt;&#xA;५७.&lt;br&gt;&#xA;एळारराजा सन्‍नद्धो, महापब्बत हत्थिनं।&lt;br&gt;&#xA;आरुय्ह अगमा तत्थ, सयोग्ग बलवाहनो॥&lt;br&gt;&#xA;५८.&lt;br&gt;&#xA;सङ्गामे वत्तमानम्हि, दीघजत्तु महब्बलो।&lt;br&gt;&#xA;आदाय खग्गफलकं, युज्झमानो भयानको॥&lt;br&gt;&#xA;५९.&lt;br&gt;&#xA;हत्थे अट्ठरसु’ग्गन्त्वा, नभं तं राजरूपकं।&lt;br&gt;&#xA;छिन्दित्वा असिना भिन्दि, पठमं बलकोट्ठकं॥&lt;br&gt;&#xA;६०.&lt;br&gt;&#xA;एवं सेसेपि भिन्दित्वा, मलकोट्ठे महब्बलो।&lt;br&gt;&#xA;ठितं गामणिराजेन, बलकोट्ठमुपागमि॥&lt;br&gt;&#xA;६१.&lt;br&gt;&#xA;योधो सो सुरनिमलो, गच्छन्तं राजिनो’परि।&lt;br&gt;&#xA;सावेत्वा अत्तनो नामं, तमक्‍कोसि महब्बलो॥&lt;br&gt;&#xA;६२.&lt;br&gt;&#xA;इतरो ‘‘तं वधिस्स’’न्ति, कुद्धो आकासमुग्गमि।&lt;br&gt;&#xA;इतरो ओतरन्तस्स, फलकं उपनामयि॥&lt;br&gt;&#xA;६३.&lt;br&gt;&#xA;‘‘छिन्दा मेतं सफलकं’’, इति चिन्तिय सो पन।&lt;br&gt;&#xA;फलकं हनि खग्गेन, तं मुञ्‍चियि’ तरोसयि॥&lt;br&gt;&#xA;६४.&lt;br&gt;&#xA;कप्पेन्तो मुत्तफलकं, दीघजत्तु तहिं पति।&lt;br&gt;&#xA;उट्ठाय सूरनिमिलो, पतितं सत्तिया’हनि॥&lt;br&gt;&#xA;६५.&lt;br&gt;&#xA;सङ्खं धमि फुस्सदेवो, सेना भिज्‍जित्थ दामिळि।&lt;br&gt;&#xA;एळरोपि निवत्तित्थ, घातेसुं दमिळे बहू॥&lt;br&gt;&#xA;६६.&lt;br&gt;&#xA;तत्थ वापि जलं आसि, हतानं लोहिता विलं।&lt;br&gt;&#xA;तस्मा कुलत्थवा पीति, नामतो विस्सुतं अहु॥&lt;br&gt;&#xA;६७.&lt;br&gt;&#xA;चरापेत्वा तहिं भेरिं, दुट्ठगामणि भूपति।&lt;br&gt;&#xA;‘‘न हनिस्सतु एळारं, मंमुञ्‍चिय परो’’इति॥&lt;br&gt;&#xA;६८.&lt;br&gt;&#xA;सन्‍नद्धो सयमारुय्ह, सन्‍नद्धं कण्डुलं करिं।&lt;br&gt;&#xA;एळारं अनुबन्धन्तो, दक्खिणद्वारमागमि॥&lt;br&gt;&#xA;६९.&lt;br&gt;&#xA;पुरदक्खिणद्वारम्हि, उभो युज्झिंसु भूमिपा।&lt;br&gt;&#xA;तोमरं खिपि एळारो, गामणि तमवञ्‍चयि॥&lt;br&gt;&#xA;७०.&lt;br&gt;&#xA;विज्झापेसि च दन्तेहि, तं हत्थिं सकहत्थिना।&lt;br&gt;&#xA;तोमरं खिपि एळारं, सहत्थि तत्थ सो पति॥&lt;br&gt;&#xA;७१.&lt;br&gt;&#xA;ततो विजितसङ्गामो, सयोग्गबलवाहनो।&lt;br&gt;&#xA;लंकं एकातपत्तं सो, कत्वान पाविसि पुरं॥&lt;br&gt;&#xA;७२.&lt;br&gt;&#xA;पुरम्हि भेरिं चारेत्वा, समन्ता योजने जने।&lt;br&gt;&#xA;सन्‍निपातिय कारेसि, पूजं एळारराजिनो॥&lt;br&gt;&#xA;७३.&lt;br&gt;&#xA;तं देहपतितठाने, कूटागारेन झापयि।&lt;br&gt;&#xA;चेतियं तत्थ कारेसि, परिहारमदासि च॥&lt;br&gt;&#xA;७४.&lt;br&gt;&#xA;अज्‍जापि लंकापतिनो, तं पदेससमीपगा।&lt;br&gt;&#xA;तेनेव परिहारेन, न वादापेन्ति तूरियं॥&lt;br&gt;&#xA;७५.&lt;br&gt;&#xA;एवं द्वत्तिंस दमिळ, राजानो दुट्ठगामणि।&lt;br&gt;&#xA;गण्हित्वा एकच्छत्तेन, लंकारज्‍जमकासि सो॥&lt;br&gt;&#xA;७६.&lt;br&gt;&#xA;विजिते नगरे भिन्‍ने, योधो सो दीघजत्तुको।&lt;br&gt;&#xA;एळारस्स निवेदेत्वा, भागिनेय्यस्स योधतं॥&lt;br&gt;&#xA;७७.&lt;br&gt;&#xA;तस्स हल्‍लुक नामस्स, भागिनेय्यस्स अत्तनो।&lt;br&gt;&#xA;पेसयी चागमत्थाय, तस्स सुत्वान हल्‍लुको॥&lt;br&gt;&#xA;७८.&lt;br&gt;&#xA;एळारदड्ढदिवसा, सत्तमे दिवसे इध।&lt;br&gt;&#xA;पुरिसानं सहस्सेहि, सट्ठिया सह ओतरि॥&lt;br&gt;&#xA;७९.&lt;br&gt;&#xA;ओतिण्णो सो सुणित्वापि, पतनं तस्स राजिनो।&lt;br&gt;&#xA;‘‘युज्झिस्सामी’’ति लज्‍जाय, महातित्थं इधागमा॥&lt;br&gt;&#xA;८०.&lt;br&gt;&#xA;खन्धावारं निवेसेसि, गामे कोळम्बहालके।&lt;br&gt;&#xA;राजा तस्सा’गमं सुत्वा, युद्धाय अभिनिक्खमि॥&lt;br&gt;&#xA;८१.&lt;br&gt;&#xA;युद्धसन्‍नह सन्‍नद्धो, हत्थिमारुय्ह कण्डुलं।&lt;br&gt;&#xA;हत्थस्स रथयो धेहि, पन्तीहि च अनुनको॥&lt;br&gt;&#xA;८२.&lt;br&gt;&#xA;उम्मादफुस्सो देवो सो, दीपे अग्गधनुग्गहो।&lt;br&gt;&#xA;दसड्ढायुधसनद्धो, सेसयोधा च अन्वगुं॥&lt;br&gt;&#xA;८३.&lt;br&gt;&#xA;पवत्ते तुमूले युद्धे, सन्‍नद्धो भल्‍लुको तहिं।&lt;br&gt;&#xA;राजाभिमुख मायासि, नागराजा तु कण्डुलो॥&lt;br&gt;&#xA;८४.&lt;br&gt;&#xA;तं वेगमन्दिभावत्थं, पच्‍चोसक्‍कि सनिं सनिं।&lt;br&gt;&#xA;सेनापि सद्धिं तेनेव, पच्‍चोसक्‍कि सनिं सनिं॥&lt;br&gt;&#xA;८५.&lt;br&gt;&#xA;राजाह ‘‘पुब्बे युद्धेसु, अट्ठवीसतिया अयं।&lt;br&gt;&#xA;न पच्‍चोसक्‍कि किं एतं, फुस्सदेवा’’ति आह सो॥&lt;br&gt;&#xA;८६.&lt;br&gt;&#xA;जयो नो परमो देव, जयभूमि मयं गजो।&lt;br&gt;&#xA;पच्‍चोसक्‍कति पेक्खन्तो, जयठानम्हि ठस्सति॥&lt;br&gt;&#xA;८७.&lt;br&gt;&#xA;नागो’थ पच्‍चोसक्‍कित्वा, फुस्सदेवस्स पस्सतो।&lt;br&gt;&#xA;महाविहारसीमन्ते, अट्ठासि सुप्पतिट्ठितो॥&lt;br&gt;&#xA;८८.&lt;br&gt;&#xA;तत्रट्ठितो नागराजा, भल्‍लुको दमिळो तहिं।&lt;br&gt;&#xA;राजाभिमुखमागन्त्वा, उप्पण्डेसि महीपति॥&lt;br&gt;&#xA;८९.&lt;br&gt;&#xA;मुखं पिधाय खग्गेन, राजा अक्‍कोसि तं पन।&lt;br&gt;&#xA;‘‘रञ्‍ञो मुखम्हि पातेमि’’, इति कण्डञ्‍च सो खिपि॥&lt;br&gt;&#xA;९०.&lt;br&gt;&#xA;आहच्‍च सो खग्गतलं, कण्डो पपति भूमियं।&lt;br&gt;&#xA;‘‘मुखे विद्धो’’ति सञ्‍ञाय, उक्‍कट्ठिं भल्‍लुको अका॥&lt;br&gt;&#xA;९१.&lt;br&gt;&#xA;रञ्‍ञो पच्छा निसिन्‍नो भो, फुस्सदेवो महब्बलो।&lt;br&gt;&#xA;कण्ड खिपिमुखे तस्स, घट्टेन्तो राजकुण्डलं॥&lt;br&gt;&#xA;९२.&lt;br&gt;&#xA;राजानं पादतो कत्वा, पतमानस्स तस्स तु।&lt;br&gt;&#xA;खिपित्वा अपरं कण्डं, विज्झित्वा तस्स जण्डुकं॥&lt;br&gt;&#xA;९३.&lt;br&gt;&#xA;राजानं सीसतो कत्वा, पातेसी लहुहत्थको।&lt;br&gt;&#xA;भल्‍लुके पतिते तस्मिं, जयनादो पवत्तथ॥&lt;br&gt;&#xA;९४.&lt;br&gt;&#xA;फुस्सदेवो तहिंयेव, ञापेतुं दोस मत्तनो।&lt;br&gt;&#xA;कण्डवल्‍लिं सकं छेत्वा, पसतं लोहितं सयं॥&lt;br&gt;&#xA;९५.&lt;br&gt;&#xA;रधञ्‍ञा दस्सेसि तं दिस्वा, राजा तं पुच्छि‘‘किं’’इति।&lt;br&gt;&#xA;राज दण्डो कतो मेति, सो अवोच महीपति॥&lt;br&gt;&#xA;९६.&lt;br&gt;&#xA;कोधो दोसोति वुत्तोव,&lt;br&gt;&#xA;आह कुण्डल घट्टनं।&lt;br&gt;&#xA;अदोसं दोसमञ्‍ञाय,&lt;br&gt;&#xA;किमेतं करि भातिक॥&lt;br&gt;&#xA;९७.&lt;br&gt;&#xA;इति वत्वा महाराजा, कतञ्‍ञु इध माह च।&lt;br&gt;&#xA;‘‘कण्डानुच्छविको तुय्हं, सक्‍कारो हेस्सते महा॥&lt;br&gt;&#xA;९८.&lt;br&gt;&#xA;घातेत्वा दमिळे सब्बे, राजा लद्धजयो कतो।&lt;br&gt;&#xA;पासाद तलमारुय्ह, सीहासनगतो तहिं॥&lt;br&gt;&#xA;९९.&lt;br&gt;&#xA;नाटकामच्‍च मज्झम्हि, फुस्सदेवस्स तं सरं।&lt;br&gt;&#xA;आणापेत्वा ठपापेत्वा, पुंखेन उजुकं तले॥&lt;br&gt;&#xA;१००.&lt;br&gt;&#xA;कहापणेहि कण्डं तं, आसित्ते’यु परूपरि।&lt;br&gt;&#xA;छादापेत्वा दापेसि, फुस्सदेवस्स तं खणे॥&lt;br&gt;&#xA;१०१.&lt;br&gt;&#xA;नरिन्दपासादतले, नरिन्दोथ अलङ्कते।&lt;br&gt;&#xA;सुगन्धदीपुज्‍जलिते, नानागन्धसमायुते॥&lt;br&gt;&#xA;१०२.&lt;br&gt;&#xA;नाटक जनयोगेन, अच्छराहि च भूसिते।&lt;br&gt;&#xA;अनग्घत्थरणत्थिण्णे, मुदुके सयने सुभे॥&lt;br&gt;&#xA;१०३.&lt;br&gt;&#xA;सयितो सिरिसम्पत्तिं, महतिं अपिपेक्खिय।&lt;br&gt;&#xA;कतं अक्खोभिणिघातं, सरन्तो न सुखं लभि॥&lt;br&gt;&#xA;१०४.&lt;br&gt;&#xA;यियङ्गुदीपे अरहन्तो, ञत्वा तं तस्सतक्‍कितं।&lt;br&gt;&#xA;अट्ठा’रहन्ते पाहेसुं, तमस्सासेतुमिस्सरं॥&lt;br&gt;&#xA;१०५.&lt;br&gt;&#xA;आगम्म ते मज्झायामे, राज द्वारम्हि ओतरुं।&lt;br&gt;&#xA;निवेदि तब्भागमना, पासाद तलेमारुहुं॥&lt;br&gt;&#xA;१०६.&lt;br&gt;&#xA;वन्दित्वा ते महाराज, निसीदापिय आसने।&lt;br&gt;&#xA;कत्वा विविधसक्‍कारं, पुच्छि आगतकारणं॥&lt;br&gt;&#xA;१०७.&lt;br&gt;&#xA;पियङ्गुदीपे सङ्घेन, पेसितं मनुजाधिप।&lt;br&gt;&#xA;तमस्सा सयितुं अम्हे, इति राजा पुना’हते॥&lt;br&gt;&#xA;१०८.&lt;br&gt;&#xA;‘‘कथं नु भन्ते अस्सासो, मम हेस्सति येन मे।&lt;br&gt;&#xA;अक्खोभिणिमहासेन, घातो कारापितो’’इति॥&lt;br&gt;&#xA;१०९.&lt;br&gt;&#xA;‘‘सग्गमग्गन्तरायो च, नत्थि ते तेन कम्मुना।&lt;br&gt;&#xA;दीयड्ढमनुजा चे’त्थ, घातिता मनुजाधिप॥&lt;br&gt;&#xA;११०.&lt;br&gt;&#xA;सरणेसु ठितो एको, पञ्‍चसीलेपि चा’परो।&lt;br&gt;&#xA;मिच्छादिट्ठि च दुस्सीलो, सेसा पसुसमामता॥&lt;br&gt;&#xA;१११.&lt;br&gt;&#xA;जोतयिस्ससि चेव त्वं, बहुधा बुद्धसासनं।&lt;br&gt;&#xA;मनोविलेखं तस्मा त्वं, विनोदय नरिस्सर॥&lt;br&gt;&#xA;११२.&lt;br&gt;&#xA;इति वुत्तो महाराजा, तेहि अस्सासमागतो।&lt;br&gt;&#xA;वन्दित्वा ते विसज्‍जेत्वा, सयितो पुन चिन्तयि॥&lt;br&gt;&#xA;११३.&lt;br&gt;&#xA;विना सङ्घेन आहारं, माभुञ्‍जेथ कदाचिपि’’।&lt;br&gt;&#xA;इति मातापिता’हारे, सपिंसु दहरे’ वनो॥&lt;br&gt;&#xA;११४.&lt;br&gt;&#xA;अदत्वा भिक्खुसङ्घस्स, भुत्तं अत्थि नुखो इति।&lt;br&gt;&#xA;अद्दस पातरासम्हि, एकं मरिचवट्टिकं॥&lt;br&gt;&#xA;११५.&lt;br&gt;&#xA;सङ्घस्स अट्ठपेत्वाव परिभुत्तं सतिं विना।&lt;br&gt;&#xA;तदत्थं दण्डकम्मं मे, कत्तब्बन्ति च चिन्तयि॥&lt;br&gt;&#xA;११६.&lt;br&gt;&#xA;एते तेनेककोटि इध मनुजगणे घातिते चिन्तयित्वा,&lt;br&gt;&#xA;कामानं हेतु एतं मनसि च कयिरा साधु आदीनवं तं।&lt;br&gt;&#xA;सब्बेसं घातनिं तं मनसि च कयिरा’ निच्‍चतं साधु साधु,&lt;br&gt;&#xA;एवं दुक्खा पमोक्खं सुभगति महवा पापुणेय्या’चीरेनाति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;दुट्ठगामणिविजयो नाम&lt;br&gt;&#xA;पञ्‍चवीसतिमो परिच्छेदो।&lt;/p&gt;</description>
    </item>
    <item>
      <title>२५ छब्बीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/25_ChabbIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/25_ChabbIsatima_parichCheda/</guid>
      <description>&lt;p&gt;छब्बीसतिम परिच्छेद&lt;/p&gt;&#xA;&lt;h2 id=&#34;मरचवटटकवहरमह&#34;&gt;मरिचवट्टिकविहारमहो&lt;/h2&gt;&#xA;&lt;p&gt;१.&lt;br&gt;&#xA;एकच्छत्तं करित्वान, लंकारज्‍जं महायसो।&lt;br&gt;&#xA;नानन्तरं संविदहि, योधानं सो यथारहं॥&lt;br&gt;&#xA;२.&lt;br&gt;&#xA;थेरपुत्ताभयो योधो, दिय्यमानं न इच्छितं।&lt;br&gt;&#xA;पुच्छितोव किमत्थन्ति, युद्धमत्थीति अब्रवि॥&lt;br&gt;&#xA;३.&lt;br&gt;&#xA;एकरज्‍जे कते युद्धं, किनामत्तीति पुच्छितो।&lt;br&gt;&#xA;युद्धं किलेस चोरेहि, करिस्सामि सुदुज्‍जयं॥&lt;br&gt;&#xA;४.&lt;br&gt;&#xA;इच्‍चेव माह तं राजा, पुनप्पुनं निसेधयि।&lt;br&gt;&#xA;पुनप्पुनं सोयाचित्वा, रञ्‍ञोनुञ्‍ञाय पब्बजि॥&lt;br&gt;&#xA;५.&lt;br&gt;&#xA;पब्बजित्वा च कालेन, अरहत्तमपापुणि।&lt;br&gt;&#xA;पञ्‍चखीणासवसत-परिवाएरा अहोसि च॥&lt;br&gt;&#xA;६.&lt;br&gt;&#xA;छत्तमङ्गल सत्ताहे, गते गतभयो’ भयो।&lt;br&gt;&#xA;राजा कता भिसेकोव, महता विभवेन सो॥&lt;br&gt;&#xA;७.&lt;br&gt;&#xA;तिस्सवापि’मगा कीळ-विधिना समलङ्क तं।&lt;br&gt;&#xA;कीळितुं अभिसित्तानं, चारित्तञ्‍चा नुरक्खितुं॥&lt;br&gt;&#xA;८.&lt;br&gt;&#xA;रञ्‍ञो परिच्छदं सब्बं, उपायनसतानि च।&lt;br&gt;&#xA;मरिचवट्टिविहारस्स, ठानम्हि ठपयिंसु च॥&lt;br&gt;&#xA;९.&lt;br&gt;&#xA;तत्थेव थूपठानम्हि, सधातुं कुन्तमुत्तमं।&lt;br&gt;&#xA;ठपेसुं कुन्तधरका, उजुकं राजमानुसा॥&lt;br&gt;&#xA;१०.&lt;br&gt;&#xA;सहोरोधो महाराजा, कीळित्वा सलिले दिवा।&lt;br&gt;&#xA;सायमाहं गमिस्साम, कुन्तं वड्ढेथ भो’’इति॥&lt;br&gt;&#xA;११.&lt;br&gt;&#xA;चालेतुं तं न सक्खिंसु, कुन्तं राजाधिकारिका।&lt;br&gt;&#xA;गन्धामालाहि पूजेसुं, राजसेनासमागता॥&lt;br&gt;&#xA;१२.&lt;br&gt;&#xA;राजा महन्तं अच्छेरं, दिस्वा तं हट्ठमानसो।&lt;br&gt;&#xA;विधाय तत्थ आरक्खं, पविसित्वा पुरं ततो॥&lt;br&gt;&#xA;१३.&lt;br&gt;&#xA;कुन्तं परिक्खिपापेत्वा, चेतियं तत्थ कारयि।&lt;br&gt;&#xA;थूपं परिक्खिपापेत्वा, विहारञ्‍च अकारयि॥&lt;br&gt;&#xA;१४.&lt;br&gt;&#xA;तीहि वस्सेहि निठासि, विहारो सो नरिस्सरो।&lt;br&gt;&#xA;सङ्घं ससन्‍निपातेसि, विहरमहाकारणा॥&lt;br&gt;&#xA;१५.&lt;br&gt;&#xA;भिक्खुनं सतसहस्सानि, तदा भिक्खुनियो पन।&lt;br&gt;&#xA;नवुति च सहस्सानि, अभविंसु समागता॥&lt;br&gt;&#xA;१६.&lt;br&gt;&#xA;तस्मिं समागमे सङ्घं, इदमाक महीपति।&lt;br&gt;&#xA;‘‘सङ्घं भन्ते विसरित्वा, भुञ्‍जिं मरिचवट्टिकं॥&lt;br&gt;&#xA;१७.&lt;br&gt;&#xA;हस्से’तं दण्डकम्मं मे, भवतूति अकारयि।&lt;br&gt;&#xA;सचेतियं मरिचवट्टि-विहारं सुमनोहरं॥&lt;br&gt;&#xA;१८.&lt;br&gt;&#xA;पतिग्गण्हातु तं सङ्घो, इति सो दक्खिणोदकं।&lt;br&gt;&#xA;पातित्वा भिक्खुसङ्घस्स, विहारं सुमनो अदा॥&lt;br&gt;&#xA;१९.&lt;br&gt;&#xA;विहारे तं समन्तापि, महन्तं मण्डपं सुभं।&lt;br&gt;&#xA;कारेत्वा तत्थ सङ्घस्स, महादानं पवत्तयि॥&lt;br&gt;&#xA;२०.&lt;br&gt;&#xA;पादे पतिट्ठापेत्वापि,&lt;br&gt;&#xA;जले अभयवापिया।&lt;br&gt;&#xA;कतो सो मण्डपो आसि,&lt;br&gt;&#xA;सेसो कासे कथावका॥&lt;br&gt;&#xA;२१.&lt;br&gt;&#xA;सत्ताहं अन्‍नपानादिं, दत्वान मनुजाधिपो।&lt;br&gt;&#xA;अदा सामणकं सब्बं, परिक्खारं महारहं॥&lt;br&gt;&#xA;२२.&lt;br&gt;&#xA;अहु सतसहस्सग्घो, परिक्खारो स आदिको।&lt;br&gt;&#xA;अन्ते सहस्सग्घनको, सब्ब सङ्घो च तंलभि॥&lt;br&gt;&#xA;२३.&lt;br&gt;&#xA;युद्धे दाने च सूरेन, सूरिना रतनत्तये।&lt;br&gt;&#xA;पसन्‍नामलचित्तेन, सासनुजोत नत्थिना॥&lt;br&gt;&#xA;२४.&lt;br&gt;&#xA;रञ्‍ञा कतञ्‍ञुना तेन, थूपकारापनादितो।&lt;br&gt;&#xA;विहार महनन्तानि, पूजेतुं रतनत्तयं॥&lt;br&gt;&#xA;२५.&lt;br&gt;&#xA;परिच्‍चत्तधनाने’त्थ, अनग्घानि विमुञ्‍चिय।&lt;br&gt;&#xA;सेसानि होन्ति एकाय, ऊनवीसतिकोटियो॥&lt;br&gt;&#xA;२६.&lt;br&gt;&#xA;तोगा दसद्धविध दोसविदूसितापि,&lt;br&gt;&#xA;पञ्‍ञाविसेस सहितेहि जनेहि पत्ता।&lt;br&gt;&#xA;होन्तेव पञ्‍चगुणयोग गहितसारं,&lt;br&gt;&#xA;इच्‍चस्स सारगहणे मतिमायतेय्याति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;मरिचवट्टिकविहारमहोनाम&lt;br&gt;&#xA;छब्बीसतिमो परिच्छेदो।&lt;/p&gt;</description>
    </item>
    <item>
      <title>२६ सत्तवीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/26_sattavIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/26_sattavIsatima_parichCheda/</guid>
      <description>&lt;p&gt;सत्तवीसतिम परिच्छेद&lt;/p&gt;&#xA;&lt;h2 id=&#34;लहपसदमह&#34;&gt;लोहपासादमहो&lt;/h2&gt;&#xA;&lt;p&gt;१.&lt;br&gt;&#xA;ततो राजा विचिन्तेसि, विस्सुतं सुस्सुतं सुतं।&lt;br&gt;&#xA;महापञ्ञो सदा पुञ्ञो, पञ्ञाय कतनिच्छयो॥&lt;br&gt;&#xA;२.&lt;br&gt;&#xA;‘‘दीपप्पसादको थेरो, राजिनो अय्यकस्स मे।&lt;br&gt;&#xA;एवं किराहनत्ता ते, दुट्ठगामणिभूपति॥&lt;br&gt;&#xA;३.&lt;br&gt;&#xA;महापुञ्ञो महाथूपं, सोण्णमालिं मनोरमं।&lt;br&gt;&#xA;वीसंहत्थसतं उच्चं, कारेस्सति अनागते॥&lt;br&gt;&#xA;४.&lt;br&gt;&#xA;पुनो उपोसथागारं, नानारतनमण्डितं।&lt;br&gt;&#xA;नवभूमं करित्वान, लोहपासाद मेव च॥&lt;br&gt;&#xA;५.&lt;br&gt;&#xA;इति चिन्तिय भूमिन्दो, लिखित्वेवं ठपापितं।&lt;br&gt;&#xA;पेक्खापेन्तो राजगेहे, ठितं एव करण्डके॥&lt;br&gt;&#xA;६.&lt;br&gt;&#xA;सोवण्णपट्टं लद्धान, लेखं तत्थ अवाचयि।&lt;br&gt;&#xA;‘‘चत्तालीससतं वस्सं, अतिक्कम्म अनागते॥&lt;br&gt;&#xA;७.&lt;br&gt;&#xA;काकवण्णसुतो दुट्ठ-गामणिमनुजाधिपो।&lt;br&gt;&#xA;इदञ्चिदञ्च एवञ्च, कारेस्सती’’ति वाचितं॥&lt;br&gt;&#xA;८.&lt;br&gt;&#xA;सुत्वा हट्ठो उदानेत्वा, अप्पोट्ठेसि महीपति।&lt;br&gt;&#xA;ततो पातो’व गन्त्वान, महामेघवनं सुभं॥&lt;br&gt;&#xA;९.&lt;br&gt;&#xA;सन्निपातं कारयित्वा, भिक्खुसङ्घस्स अब्रवि।&lt;br&gt;&#xA;‘‘विमानतुल्यं पासादं, कारयिस्सामि वो अहं॥&lt;br&gt;&#xA;१०.&lt;br&gt;&#xA;दिब्बं विमानं पेसेत्वा, तदा लेखं अदाथ मे’’।&lt;br&gt;&#xA;भिक्खुसङ्घो विसज्जेसि, अट्ठ खीणासवे तहिं॥&lt;br&gt;&#xA;११.&lt;br&gt;&#xA;कस्सपमुनिनो काले, असोको नाम ब्राह्मणो।&lt;br&gt;&#xA;अट्ठ सलाकभत्तानि, सङ्घस्स परिणामिय॥&lt;br&gt;&#xA;१२.&lt;br&gt;&#xA;भरणिं नाम दासिं सो, ‘‘निच्चं देही’’ति अब्रवि।&lt;br&gt;&#xA;दत्वा सा तानि सक्कच्चं, यावजीवं ततो चुता॥&lt;br&gt;&#xA;१३.&lt;br&gt;&#xA;आकासट्ठविमानम्हि, निब्बत्तिरुचिरे सुभे।&lt;br&gt;&#xA;अच्छरानं सहस्सेन, सदा’सि परिवारिता॥&lt;br&gt;&#xA;१४.&lt;br&gt;&#xA;तस्सा रतनपासादो, द्वादसयोजनुग्गतो।&lt;br&gt;&#xA;योजनानं परिक्खेपो, चत्तालीसञ्च अट्ठ च॥&lt;br&gt;&#xA;१५.&lt;br&gt;&#xA;कूटागारसहस्सेन, मण्डितो नवभूमिको।&lt;br&gt;&#xA;सहस्सगब्भसम्पन्नो, राजमानो चतुम्मुखो॥&lt;br&gt;&#xA;१६.&lt;br&gt;&#xA;सहस्ससङ्खसंवुत्ति, सीहपञ्जर नेत्तवा।&lt;br&gt;&#xA;सकिङ्कणिकजालाय, सज्जितो वेदिकाय च॥&lt;br&gt;&#xA;१७.&lt;br&gt;&#xA;अम्बलट्ठिकपासादो, तस्स मज्झे ठितो अहु।&lt;br&gt;&#xA;सन्तमतो दिस्समानो, पग्गहितधजाकुलो॥&lt;br&gt;&#xA;१८.&lt;br&gt;&#xA;तावतिंसञ्च गच्छन्ता, दिस्वा थेरं तमेव ते।&lt;br&gt;&#xA;हिङ्गुलेन तदा लेखं, लेखयित्वा पटे ततो॥&lt;br&gt;&#xA;१९.&lt;br&gt;&#xA;निवत्तित्वान आगन्त्वा, पटं सङ्घस्स दस्सयुं।&lt;br&gt;&#xA;सङ्घो पटं गहेत्वा तं, पाहेसि राजसन्तिकं॥&lt;br&gt;&#xA;२०.&lt;br&gt;&#xA;तं दिस्वा सुमनो राजा, आगम्माराम मुत्तमं।&lt;br&gt;&#xA;आलेखतुल्यं कारेसि, लोहपासाद मुत्तमं॥&lt;br&gt;&#xA;२१.&lt;br&gt;&#xA;कम्मारम्भनकालेव, चतुद्वारम्हि भोगवा।&lt;br&gt;&#xA;अट्ठसतसहस्सानि, हिरञ्ञानि ठपापयि॥&lt;br&gt;&#xA;२२.&lt;br&gt;&#xA;पुटसहस्स वत्थानि, द्वारे द्वारे ठपापयि।&lt;br&gt;&#xA;गुळ तेलसक्खरमधु-पुरा चानेक चाटियो॥&lt;br&gt;&#xA;२३.&lt;br&gt;&#xA;‘‘अमूलककम्म मेत्थ, न कातब्ब’’न्ति भासिय।&lt;br&gt;&#xA;अग्घापेत्वा कतं कम्मं, तेसं मूलमदापयि॥&lt;br&gt;&#xA;२४.&lt;br&gt;&#xA;हत्थसतं हत्थसतं, आसि एकेक पस्सतो।&lt;br&gt;&#xA;उच्चतो तत्तकोयेव, पासादो हि चतुम्मुखो॥&lt;br&gt;&#xA;२५.&lt;br&gt;&#xA;तस्मिं पासाद सेट्ठस्मिं, अहेसुं नवभूमियो।&lt;br&gt;&#xA;एकेकिस्सा भूमिया च, कूटागारसतानि च॥&lt;br&gt;&#xA;२६.&lt;br&gt;&#xA;कूटागारानि सब्बानि, सज्झुना खचिता न’युं।&lt;br&gt;&#xA;पवालवेदिका तेसं, नानारतन भूसिता॥&lt;br&gt;&#xA;२७.&lt;br&gt;&#xA;नानारतन चित्तानि, तासं पदुमकानि च।&lt;br&gt;&#xA;सज्झकिंकिणिकापन्ति-परिक्खित्ताव ता अहु॥&lt;br&gt;&#xA;२८.&lt;br&gt;&#xA;सहस्सं तत्थ पासादो, गब्भा आसुं सुसङ्खता।&lt;br&gt;&#xA;नानारतन खचिता, सीहपञ्जरनेत्तवा॥&lt;br&gt;&#xA;२९.&lt;br&gt;&#xA;नारिवाहनयानन्तु, सुत्वा वेस्सवणस्स सो।&lt;br&gt;&#xA;तदा कारमकारेसि, मज्झे रतनमण्डपं॥&lt;br&gt;&#xA;३०.&lt;br&gt;&#xA;सीहब्यग्घादिरूपेहि, देवता रूपकेहि च।&lt;br&gt;&#xA;अहु रतनमयोहे’स, थम्भेहि च विभूसितो॥&lt;br&gt;&#xA;३१.&lt;br&gt;&#xA;मुत्ताजालपरिक्खेपो, मण्डपन्ते समन्ततो।&lt;br&gt;&#xA;पवालवेदिका चेत्थ, पुब्बे वुत्तविधा अहु॥&lt;br&gt;&#xA;३२.&lt;br&gt;&#xA;सत्तरतन चित्तस्स, वेमज्झे मण्डपस्स तु।&lt;br&gt;&#xA;रुचिरो दन्तपल्लङ्को, रम्मो फलिकसन्थरो॥&lt;br&gt;&#xA;३३.&lt;br&gt;&#xA;दन्तमयापस्सये’त्थ, सुवण्णमय सूरियो।&lt;br&gt;&#xA;सज्झुमये चन्दिमा च, तारा च मुत्तका मया॥&lt;br&gt;&#xA;३४.&lt;br&gt;&#xA;नानारतन पदुमानि, तत्थ तत्थ यथारहं।&lt;br&gt;&#xA;जातकानि च तत्थेव, आसुं सोण्णलतन्तरे॥&lt;br&gt;&#xA;३५.&lt;br&gt;&#xA;महग्घपच्चत्थरणे, पल्लङ्के’ति मनोरमे।&lt;br&gt;&#xA;मनोहरा’सिट्ठपिता, रुचिरं दन्तबीजनी॥&lt;br&gt;&#xA;३६.&lt;br&gt;&#xA;पवालपादुका तत्थ, फलिकम्हि पतिट्ठिता।&lt;br&gt;&#xA;सेतच्छत्तं सज्झुदण्डं, पल्लङ्को’परिसोभथ॥&lt;br&gt;&#xA;३७.&lt;br&gt;&#xA;सत्तरतन मयानेत्थ, अट्ठमङ्गलिकानि च।&lt;br&gt;&#xA;चतुप्पदानं पन्ती च, मणिमुत्तन्तरा अहुं॥&lt;br&gt;&#xA;३८.&lt;br&gt;&#xA;रजतानञ्च घण्टानं, पन्ती भत्तन्तलम्बिता।&lt;br&gt;&#xA;पासादछत्तपल्लङ्क-मण्डपा’सुं अनग्घिका॥&lt;br&gt;&#xA;३९.&lt;br&gt;&#xA;महग्घ पञ्ञपापेसि, मञ्चपीठं यथारहं।&lt;br&gt;&#xA;तथेव भूमत्थरणं, कम्बलञ्च महारहं॥&lt;br&gt;&#xA;४०.&lt;br&gt;&#xA;आचाम कुम्भिसोवण्णा, उलुङ्को च अहु तहिं।&lt;br&gt;&#xA;पासाद परिभोगेसु, सेसेसु च कथा’ वका॥&lt;br&gt;&#xA;४१.&lt;br&gt;&#xA;चारुपाकार परिवारो,&lt;br&gt;&#xA;सो चतुद्वारकोट्ठको।&lt;br&gt;&#xA;पासादो’लङ्कतो सोभि,&lt;br&gt;&#xA;तावतिंस सभा विय॥&lt;br&gt;&#xA;४२.&lt;br&gt;&#xA;तम्ब लोहिट्ठकाहे’सो,&lt;br&gt;&#xA;पासादो छादितो अहु।&lt;br&gt;&#xA;लोह पासाद वोहारो,&lt;br&gt;&#xA;तेन तस्स अजायथ॥&lt;br&gt;&#xA;४३.&lt;br&gt;&#xA;नट्ठिते लोहपासादे, सो सङ्घं सन्निपातयि।&lt;br&gt;&#xA;राजा सङ्घो सन्निपति, मरिचवट्टिमहे विय॥&lt;br&gt;&#xA;४४.&lt;br&gt;&#xA;पुथुज्जना’व अट्ठंसु, भिक्खू पठमभूमियं।&lt;br&gt;&#xA;तेपिटका दुतियाय, सोतापन्नादयो पन॥&lt;br&gt;&#xA;४५.&lt;br&gt;&#xA;एके केयेव अट्ठंसु, ततियादीसु भूमिसु।&lt;br&gt;&#xA;अरहन्तो च अट्ठंसु, उद्धं चतूसु भूमिसु॥&lt;br&gt;&#xA;४६.&lt;br&gt;&#xA;सङ्घस्स दत्वा पासादं, दक्खिणम्बुपुरस्सरं।&lt;br&gt;&#xA;राजा’दत्थ महादानं, सत्ताहं पुब्बकं पिय॥&lt;br&gt;&#xA;४७.&lt;br&gt;&#xA;पासाद महचत्तानि, महाचागेन राजिना।&lt;br&gt;&#xA;अनग्घानि ठपेत्वान, अहेसुं तिंसकोटियो॥&lt;br&gt;&#xA;४८.&lt;br&gt;&#xA;निस्सारे धननिचये विसेससारं,&lt;br&gt;&#xA;ये दानं परिगणयन्ति साधुपञ्ञा।&lt;br&gt;&#xA;ते दानं विपुलमपेत चित्तसङ्गा,&lt;br&gt;&#xA;सत्तानं हितपरमा ददन्ति एवंति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;लोकहपासादमहो नाम&lt;br&gt;&#xA;सत्तवीसतिमो परिच्छेदो।&lt;/p&gt;</description>
    </item>
    <item>
      <title>२७ अट्ठवीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/27_aTThavIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/27_aTThavIsatima_parichCheda/</guid>
      <description>&lt;p&gt;अट्ठवीसतिम परिच्छेद&lt;/p&gt;&#xA;&lt;h2 id=&#34;मह-थपसधन-लभ&#34;&gt;महा थूपसाधन लाभो&lt;/h2&gt;&#xA;&lt;p&gt;१.&lt;br&gt;&#xA;ततो सतसहस्सं सो, विस्सज्‍जेत्वा महीपति।&lt;br&gt;&#xA;कारापेसि महाबोधि-पूजं सुळारमुत्तमं॥&lt;br&gt;&#xA;२.&lt;br&gt;&#xA;ततो पुरं पविसिन्तो, थूपठाने निवेसितं।&lt;br&gt;&#xA;पस्सित्वान सीलायूपं, सरित्वा पुब्बकं सुतिं॥&lt;br&gt;&#xA;३.&lt;br&gt;&#xA;‘‘कारेस्सामि महाथूपं’’, इति हट्ठो महातलं।&lt;br&gt;&#xA;आरुय्ह रत्तिं भुञ्‍जित्वा, सयितो इति चिन्तयि॥&lt;br&gt;&#xA;४.&lt;br&gt;&#xA;‘‘दमिळे मद्दमानेन, लोको’यं पीळितो मया।&lt;br&gt;&#xA;न सक्‍का बलिमुद्धत्तुं, तं वज्‍जिय बलिं अहं॥&lt;br&gt;&#xA;५.&lt;br&gt;&#xA;कारयन्तो महाथूपं, कतं धम्मेन इट्ठिका।&lt;br&gt;&#xA;उप्पादेस्सामि ‘‘इच्‍चेवं, चिन्तयन्तस्स चिन्तितं॥&lt;br&gt;&#xA;६.&lt;br&gt;&#xA;छत्तम्हि देवताजानी, ततो कोलाहलं अहु।&lt;br&gt;&#xA;देवेसु ञत्वा तं सक्‍को, विस्सकम्मान मब्रवि॥&lt;br&gt;&#xA;७.&lt;br&gt;&#xA;‘‘इट्ठकत्तं चेतियस्स, राजा चिन्तेसि गामणि।&lt;br&gt;&#xA;गन्त्वा पुरा योजनम्हि, गम्भीर नदी यन्तिके॥&lt;br&gt;&#xA;८.&lt;br&gt;&#xA;मापेहि इट्ठिका तत्तं’, इति सक्‍के न भासितो।&lt;br&gt;&#xA;विस्सकम्मो इधागम्म, मापेसि तत्थ इट्ठिका॥&lt;br&gt;&#xA;९.&lt;br&gt;&#xA;पभाते लुद्दको तत्थ, सुनखेहि वनं अगा।&lt;br&gt;&#xA;वोधारूपेन दस्सेसि, लुद्दकं भुम्मदेवता॥&lt;br&gt;&#xA;१०.&lt;br&gt;&#xA;लुद्दको तं’नुबन्धन्तो, गन्त्वा दिस्वान इट्ठका।&lt;br&gt;&#xA;अन्तरहिताय गोधाय, इति चिधन्तसि सो तहिं॥&lt;br&gt;&#xA;११.&lt;br&gt;&#xA;‘‘कारेतु कामो किर नो, महाथूपं महीपति।&lt;br&gt;&#xA;उपायनमिदं तस्सं’, इति गन्त्वा निवेदयि॥&lt;br&gt;&#xA;१२.&lt;br&gt;&#xA;तस्स तं वचनं सुत्वा, पियं जनहि तप्पियो।&lt;br&gt;&#xA;राजा कारेसि सक्‍कारं, महन्तं तुट्ठमानसो॥&lt;br&gt;&#xA;१३.&lt;br&gt;&#xA;पुरापुब्बुत्तरे देसे, योजनत्तय मत्थके।&lt;br&gt;&#xA;आचार विट्ठिगामम्हि, सोळसकरीसे कले॥&lt;br&gt;&#xA;१४.&lt;br&gt;&#xA;सोवण्ण बीजानु’ट्ठिंसु, विविधानि पमाणतो।&lt;br&gt;&#xA;विदत्थुक्‍कट्ठ माणानि, अङ्गुलिमाणा निहेठतो॥&lt;br&gt;&#xA;१५.&lt;br&gt;&#xA;सुवण्ण पुण्णं तं भूमिं, दिस्वा सङ्गामवासिका।&lt;br&gt;&#xA;सुवण्ण पाहिं आदाय, गन्त्वा रञ्‍ञो निवेदयुं॥&lt;br&gt;&#xA;१६.&lt;br&gt;&#xA;पुरापाचिन पस्सम्हि, सत्त योजन मत्थके।&lt;br&gt;&#xA;गङ्गापारे तम्बपिट्ठे, तम्बलोहं समुट्ठहि॥&lt;br&gt;&#xA;१७.&lt;br&gt;&#xA;तङ्गामिका तम्बलोह-बीजमादाय पातिया।&lt;br&gt;&#xA;राजान मुपसङ्कम्म, तमत्थञ्‍च निवेदयुं॥&lt;br&gt;&#xA;१८.&lt;br&gt;&#xA;पुब्बदक्खिणदेसम्हि, पुरतो चतुयोजने।&lt;br&gt;&#xA;सुमन वापि गामम्हि, उट्ठहिंसु मणीबहू॥&lt;br&gt;&#xA;१९.&lt;br&gt;&#xA;उपल कुरुविन्देहि, मिस्सकानेव गामिका।&lt;br&gt;&#xA;आदाय पातियाएव, गन्त्वा रञ्‍ञो निवेदयुं॥&lt;br&gt;&#xA;२०.&lt;br&gt;&#xA;पुरतो दक्खिणे पस्से, अट्ठयोजनमत्थके।&lt;br&gt;&#xA;अम्बट्ठ कोललेणम्हि, रजतं उपपज्‍जथ॥&lt;br&gt;&#xA;२१.&lt;br&gt;&#xA;नगरे वाणिजो एको, आदाय सकटे बहू।&lt;br&gt;&#xA;मलया सिङ्गीवेरादिं, आनेतुं मलयं गतो॥&lt;br&gt;&#xA;२२.&lt;br&gt;&#xA;लेणस्स अविदूरम्हि, सकटानिट्ठ पापिय।&lt;br&gt;&#xA;पतोदादारुनिच्छन्तो, आरुळ्हो तं महीधरं॥&lt;br&gt;&#xA;२३.&lt;br&gt;&#xA;चाटिप्पमाण तं तत्थ, पक्‍कभारेन नामि तं।&lt;br&gt;&#xA;दिस्वा पन सलट्ठिञ्‍च, पासाणट्ठञ्‍च तं फलं॥&lt;br&gt;&#xA;२४.&lt;br&gt;&#xA;वण्टे तं वासिया छेत्वा, दस्साम’ग्गन्ति चिन्तिय।&lt;br&gt;&#xA;कालं घोसेसि सद्धाय, चत्तारो’नासवागमुं॥&lt;br&gt;&#xA;२५.&lt;br&gt;&#xA;हट्ठो सो ते’भिवादेत्वा, निसीदापिय सादरो।&lt;br&gt;&#xA;वासिया वण्टसामन्ता, तचं छेत्वा अपस्सयं॥&lt;br&gt;&#xA;२६.&lt;br&gt;&#xA;मुञ्‍जित्वा’वाट पुण्णं तं, यूसं पत्तेही आदिय।&lt;br&gt;&#xA;चत्तारो यूस पूरेते, पत्ते तेसमदासिसो॥&lt;br&gt;&#xA;२७.&lt;br&gt;&#xA;ते तं गहेत्वा पक्‍कामुं,&lt;br&gt;&#xA;कालं घोसेसि सो पुन।&lt;br&gt;&#xA;अञ्‍ञे खिणासवा थेरा,&lt;br&gt;&#xA;चत्तारो तत्थ आगमुं॥&lt;br&gt;&#xA;२८.&lt;br&gt;&#xA;तेसं पत्ते गहेत्वा सो, पत्तामिञ्‍जहि पूरिय।&lt;br&gt;&#xA;अदासि तेसं पक्‍कामुं, तयो एको नपक्‍कमि॥&lt;br&gt;&#xA;२९.&lt;br&gt;&#xA;रजतं तस्स दस्सेतुं, ओरोहित्वा ततो हि सो।&lt;br&gt;&#xA;निसज्‍ज लेणासन्‍नम्हि, तामिञ्‍जा परिभुञ्‍जथ॥&lt;br&gt;&#xA;३०.&lt;br&gt;&#xA;सेसामिञ्‍जा वाणिजो’पि, भुञ्‍जित्वा यावदत्थकं।&lt;br&gt;&#xA;भण्डिकाय गहेत्वान, सेसथेरपदानुगो॥&lt;br&gt;&#xA;३१.&lt;br&gt;&#xA;अञ्‍जसा इमिना त्वम्पि, गच्छ दानी उपासक।&lt;br&gt;&#xA;गन्त्वान थेरं पस्सित्वा, वेय्यावच्‍च महासि च॥&lt;br&gt;&#xA;३२.&lt;br&gt;&#xA;थेरो च लेणद्वारेन, तस्स मग्ग अमापयि।&lt;br&gt;&#xA;थेरं वन्दिय सो तेन, गच्छन्तो लेणमद्दस॥&lt;br&gt;&#xA;३३.&lt;br&gt;&#xA;लेण द्वारम्हि ठत्वान, पस्सित्वा रजतम्पि सो।&lt;br&gt;&#xA;वासिया आहनित्वान, रजतति विजानिय॥&lt;br&gt;&#xA;३४.&lt;br&gt;&#xA;गहेत्वेकं सज्झुपिण्डं, गन्त्वान सकटन्तिकं।&lt;br&gt;&#xA;सकटानि ठपापेत्वा, सज्झुपिण्डं तमादिय॥&lt;br&gt;&#xA;३५.&lt;br&gt;&#xA;लहुं अनुराध पुरं, आगम्म वरवाणिजो।&lt;br&gt;&#xA;दस्सेत्वा रजतं रञ्‍ञो, तमत्थम्पि निवेदयि॥&lt;br&gt;&#xA;३६.&lt;br&gt;&#xA;पुरतो पच्छिमे पस्से, पञ्‍चयोजन मत्थके।&lt;br&gt;&#xA;उरुवेलपट्टने मुत्ता, महामलक मत्तियो॥&lt;br&gt;&#xA;३७.&lt;br&gt;&#xA;पवालन्तरिका सद्धिं, समुद्दाथलमोक्‍कमुं।&lt;br&gt;&#xA;केवट्टा ता समेक्खित्वा, रासिं कत्वान एकतो॥&lt;br&gt;&#xA;३८.&lt;br&gt;&#xA;पातिया आनयित्वान, मुत्ता सह पवालका।&lt;br&gt;&#xA;राजान मुपसङ्कम्म, तमत्थम्पि निवेदयुं॥&lt;br&gt;&#xA;३९.&lt;br&gt;&#xA;पुरतो उत्तरे पस्से, सत्त योजन मत्थके।&lt;br&gt;&#xA;पेळिवापिक गामस्स, वापिपक्खन्तकन्दरे॥&lt;br&gt;&#xA;४०.&lt;br&gt;&#xA;जायिंसु वालुकापिट्ठे, चत्तारो उत्तमा मणी।&lt;br&gt;&#xA;नीसद पोतप्पमाणा, उम्मापुप्फनिभासुभा॥&lt;br&gt;&#xA;४१.&lt;br&gt;&#xA;ते दिस्वा सुनखो लुद्दो, अगन्त्वा राजसन्तिकं।&lt;br&gt;&#xA;‘‘एवरूपा मणीदिट्ठो, मया’’इति निवेदयि॥&lt;br&gt;&#xA;४२.&lt;br&gt;&#xA;इट्ठकादीनि एतानि महापुञ्‍ञो महामति।&lt;br&gt;&#xA;महाथूपत्थमुप्पन्‍ना-न’स्सोसि तदहेव सो॥&lt;br&gt;&#xA;४३.&lt;br&gt;&#xA;यथानुरूपं सक्‍कारं, तेसं कत्वा सुमानतो।&lt;br&gt;&#xA;एते वा रक्खके कत्वा, सब्बानि आहरापयि॥&lt;br&gt;&#xA;४४.&lt;br&gt;&#xA;खेदम्पि कायजमसय्हमचिन्तयित्वा,&lt;br&gt;&#xA;पुञ्‍ञं पसन्‍नमनसो पचित हि एवं।&lt;br&gt;&#xA;साधेति साधन सतानि सुखा करानि,&lt;br&gt;&#xA;तस्मा पसन्‍नमनसो’व करेय्य पुञ्‍ञन्ति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;महाथूपसाधनलाभो नाम&lt;br&gt;&#xA;अट्ठवीसतिमो परिच्छेदो।&lt;/p&gt;</description>
    </item>
    <item>
      <title>२८ एकूनतिंसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/28_ekUnatiMsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/28_ekUnatiMsatima_parichCheda/</guid>
      <description>&lt;p&gt;एकूनतिंसतिम परिच्छेद&lt;/p&gt;&#xA;&lt;h2 id=&#34;थपरमभ&#34;&gt;थूपारम्भो&lt;/h2&gt;&#xA;&lt;p&gt;१.&lt;br&gt;&#xA;एवं समत्ते सम्भारे, वेसाखपुण्णमासीयं।&lt;br&gt;&#xA;पत्ते विसाखनक्खत्ते, महाथूपत्थमारभि॥&lt;br&gt;&#xA;२.&lt;br&gt;&#xA;हारेत्वान तहिं थूपं, थूपठानमखाणयि।&lt;br&gt;&#xA;सत्थहत्थो महीपालो, थिरी कातुं मनेकधा॥&lt;br&gt;&#xA;३.&lt;br&gt;&#xA;योधेहि आहरापेत्वा, गुळपासाणके तहिं।&lt;br&gt;&#xA;कूटेहि आहनापेत्वा, पासाणे चुण्णिते अथ॥&lt;br&gt;&#xA;४.&lt;br&gt;&#xA;चम्मवनद्ध पादेहि, महाहत्थीहि मद्दयि।&lt;br&gt;&#xA;भूमिया थिरीभावत्थं, अत्थानत्थविचक्खणो॥&lt;br&gt;&#xA;५.&lt;br&gt;&#xA;आकास गङ्गापतित-ट्ठाने सतततिन्तके।&lt;br&gt;&#xA;मत्तिका सुखुमा तत्थ, समन्ता तिं सयोजने॥&lt;br&gt;&#xA;६.&lt;br&gt;&#xA;नवनीत मत्तिका’तेसा, सुखुमत्ता पपुच्‍चति।&lt;br&gt;&#xA;खीणासवा सामणेरा, मत्तिका आहरुं ततो॥&lt;br&gt;&#xA;७.&lt;br&gt;&#xA;मत्तिका अत्थरापेसि, तत्थ पासाणकोट्टिमे।&lt;br&gt;&#xA;इट्ठका अत्थरापेसि, मत्तिको परिइस्सरो॥&lt;br&gt;&#xA;८.&lt;br&gt;&#xA;तस्सो परिखरसुधं, कुरुविन्दं ततोपरि।&lt;br&gt;&#xA;तस्सो परिअयोजालं, मरुम्बन्तु ततोपरं॥&lt;br&gt;&#xA;९.&lt;br&gt;&#xA;आहटं सामणेरेहि, हिमवन्ता सुगन्धकं।&lt;br&gt;&#xA;सन्थरापेसि भूमिन्दो, फळिकन्तु ततोपरि॥&lt;br&gt;&#xA;१०.&lt;br&gt;&#xA;सीलायो सन्थरापेसिच्छ फळिकसन्थरो परि।&lt;br&gt;&#xA;सब्बत्थ मत्तिकाकिच्‍चे, नवनीतव्हया अहु॥&lt;br&gt;&#xA;११.&lt;br&gt;&#xA;निय्यासेन कपिट्ठस्स, सन्‍नितेन रसोदके।&lt;br&gt;&#xA;अट्ठङ्गुलं बहलएता, लोहपट्टं सीलोपरि॥&lt;br&gt;&#xA;१२.&lt;br&gt;&#xA;मनोसिलायतिलते-लसन्‍निताय ततो परि।&lt;br&gt;&#xA;सत्तङ्गुलं सज्‍जुपट्टं, सन्थरेसि रथेसभो॥&lt;br&gt;&#xA;१३.&lt;br&gt;&#xA;महाथूप पतिट्ठान-ठाने एवं महीपति।&lt;br&gt;&#xA;कारेत्वा परिकम्मानि, विप्पसन्‍नेन चेतसा॥&lt;br&gt;&#xA;१४.&lt;br&gt;&#xA;आसळ्ही सुक्‍कपक्खस्स, दिवसम्हि चतुद्दसे।&lt;br&gt;&#xA;कारेत्वा भिक्खुसङ्घस्स, सन्‍निपातमिदं वदि॥&lt;br&gt;&#xA;१५.&lt;br&gt;&#xA;महाचेतिय मत्थाय, भदन्तामङ्गलिट्ठकं।&lt;br&gt;&#xA;पतिट्ठापेस्सं स्वे एत्थ, सब्बो सङ्घो समेतुनो॥&lt;br&gt;&#xA;१६.&lt;br&gt;&#xA;बुद्ध पूजा पयोगेन, महाजनहीतत्थिको।&lt;br&gt;&#xA;‘‘महाजनो’ पोसथिको, गन्धमालादिगण्हिय॥&lt;br&gt;&#xA;१७.&lt;br&gt;&#xA;महाथूप पतिट्ठान-ठानं यातु सुवे’’इति।&lt;br&gt;&#xA;चेतिय ठान भूसाय, अमच्‍चे च नियोजयि॥&lt;br&gt;&#xA;१८.&lt;br&gt;&#xA;आणापिता नरिन्देन, मुनिनो पियगारवा।&lt;br&gt;&#xA;अनेकेहि पकारेहि, ते तं ठानमलङ्करुं॥&lt;br&gt;&#xA;१९.&lt;br&gt;&#xA;नगरं सकलञ्‍चेव, मग्गञ्‍चेव इधागतं।&lt;br&gt;&#xA;अनेकेहि पकारेहि, अलङ्कारयि भूपति॥&lt;br&gt;&#xA;२०.&lt;br&gt;&#xA;पभाते च चतुद्वारे, नगरस्स ठपापयि।&lt;br&gt;&#xA;नहापिते नहापके च, अप्पके च बहूतथा॥&lt;br&gt;&#xA;२१.&lt;br&gt;&#xA;वत्थानि गन्धमाला च, अन्‍नानि मधुरानि च।&lt;br&gt;&#xA;महाजनत्थं भूमिन्दो, महाजनहिते रतो॥&lt;br&gt;&#xA;२२.&lt;br&gt;&#xA;पटियत्तानि एतानि, सादियित्वा यथारुचि।&lt;br&gt;&#xA;पोराजानपदाचेव थूपठानमुपागमुं॥&lt;br&gt;&#xA;२३.&lt;br&gt;&#xA;सुमण्डितेहि नेकेहि, ठानन्तर विधानतो।&lt;br&gt;&#xA;आरक्खितो अमच्‍चेहि, यथाठानं महीपति॥&lt;br&gt;&#xA;२४.&lt;br&gt;&#xA;सुमण्डिताहि नेकाहि, देवकञ्‍ञूपमाहि च।&lt;br&gt;&#xA;नाटकीहि परिब्बुळ्हो, सुमण्डित पस्साधितो॥&lt;br&gt;&#xA;२५.&lt;br&gt;&#xA;चत्तालीस सहस्सेहि, नरेहि परिवारितो।&lt;br&gt;&#xA;नाना तूरिय सङ्घुट्ठो, देवराज विलासवा॥&lt;br&gt;&#xA;२६.&lt;br&gt;&#xA;महाथूप पतिट्ठानं, ठानाठान विचक्खणो।&lt;br&gt;&#xA;अपरण्हे उपागञ्छि, नन्दयन्तो महाजनं॥&lt;br&gt;&#xA;२७.&lt;br&gt;&#xA;अट्ठुत्तरसहस्सं सो, साटकानिट्ठपापिय।&lt;br&gt;&#xA;पुटबद्धानि मज्झम्हि, चतुपस्से ततो पन॥&lt;br&gt;&#xA;२८.&lt;br&gt;&#xA;वत्थानि रासींकारेसि, अएनकानि महीपति।&lt;br&gt;&#xA;मधुसप्पि गुळादीहि च, मङ्गलत्थं ठपापयि॥&lt;br&gt;&#xA;२९.&lt;br&gt;&#xA;नानादेसेहिपा’गञ्छुं, बहवो भिक्खवो इध।&lt;br&gt;&#xA;इध दीपट्ठसङ्घस्स, का कथाव इधागमे॥&lt;br&gt;&#xA;३०.&lt;br&gt;&#xA;थेरो’ सीति सहस्सानि, भिक्खू आदाय आगमा।&lt;br&gt;&#xA;राजगहस्स सामन्ता, इन्दगुत्तो महागणी॥&lt;br&gt;&#xA;३१.&lt;br&gt;&#xA;सहस्सानि’सिपतना, भिक्खूनं द्वादसा’दिय।&lt;br&gt;&#xA;धम्मसेनो महाथेरो, चेतियठानमागमा॥&lt;br&gt;&#xA;३२.&lt;br&gt;&#xA;सट्ठिभिक्खुसहस्सानि, आदाय इधमागमा।&lt;br&gt;&#xA;पीयदस्सी महाथेरो, जेताराम विहारतो॥&lt;br&gt;&#xA;३३.&lt;br&gt;&#xA;वेसाली महावनतो, थेरोरु बुद्धरक्खितो।&lt;br&gt;&#xA;अट्ठारस सहस्सानि, भिक्खू आदाय आगमा॥&lt;br&gt;&#xA;३४.&lt;br&gt;&#xA;कोसम्बी घोसितारामा, थेरोरु धम्मरक्खितो।&lt;br&gt;&#xA;तिंसभिक्खुसहस्सानि, आदाय इध आगमा॥&lt;br&gt;&#xA;३५.&lt;br&gt;&#xA;आदायुज्‍जेनीयं थेरो, दक्खिण गिरितो यति।&lt;br&gt;&#xA;चत्तारीस सहस्सानि, अगोरु सङ्घरक्खितो॥&lt;br&gt;&#xA;३६.&lt;br&gt;&#xA;भिक्खूनं सतसहस्सं, सट्ठसहस्सानि चा’दिय।&lt;br&gt;&#xA;पुप्फपुरे’सोकरामा, थेरो मित्तिण्ण नामको॥&lt;br&gt;&#xA;३७.&lt;br&gt;&#xA;दुवे सतसहस्सानि, सहस्सानि असीति च।&lt;br&gt;&#xA;भिक्खू गहेत्वानु’त्तिण्णो, थेरो कस्मिरमण्डला॥&lt;br&gt;&#xA;३८.&lt;br&gt;&#xA;चत्तारीसत सहस्सानि, सहस्सानि च सट्ठि च।&lt;br&gt;&#xA;भिक्खू पल्‍लवभोगम्हा, महादेवो महामती॥&lt;br&gt;&#xA;३९.&lt;br&gt;&#xA;योननगरा’लसन्दासो, योन महाधम्मरक्खितो।&lt;br&gt;&#xA;थेरो तिंस सहस्सानि, भिक्खू आदाय आगमा॥&lt;br&gt;&#xA;४०.&lt;br&gt;&#xA;वञ्झाटविवत्तनिया, सेनासना तु उत्तरो।&lt;br&gt;&#xA;थेरो सट्ठिसहस्सानि, भिक्खू आदाय आगमा॥&lt;br&gt;&#xA;४१.&lt;br&gt;&#xA;चित्तगुत्तो महाथेरो, बोधिमण्डविहारतो।&lt;br&gt;&#xA;तिंस भिक्खुसहस्सानि, आदियित्वा इधागमा॥&lt;br&gt;&#xA;४२.&lt;br&gt;&#xA;चन्दगुत्तो महाथेरो, वनवासपदेसतो।&lt;br&gt;&#xA;आगासीति सहस्सानि, आदियित्वा यती इध॥&lt;br&gt;&#xA;४३.&lt;br&gt;&#xA;सूरियगुत्तोमहाथेरो, केलासम्हा विहारतो।&lt;br&gt;&#xA;छन्‍नवुति सहस्सानि, भिक्खूआदाय आगमा॥&lt;br&gt;&#xA;४४.&lt;br&gt;&#xA;भिक्खूनं दीपवासिनं, आगतानञ्‍च सब्बसो।&lt;br&gt;&#xA;गणनाय परिच्छेदो, पोराणेहि न भासितो॥&lt;br&gt;&#xA;४५.&lt;br&gt;&#xA;समागतानं सब्बेसं, भिक्खुनं तं समागमे।&lt;br&gt;&#xA;वुत्ता खीणासवायेव, ते छन्‍नवुतिकोटियो॥&lt;br&gt;&#xA;४६.&lt;br&gt;&#xA;ते महाचेतियठानं, परिवारेत्वा यथारहं।&lt;br&gt;&#xA;मज्झे ठपेत्वा ओकासं, रञ्‍ञो अट्ठंसु भिक्खवो॥&lt;br&gt;&#xA;४७.&lt;br&gt;&#xA;पविसित्वा तहिं राजा, भिक्खुसङ्घं तथा ठितं।&lt;br&gt;&#xA;दिस्वा पसन्‍नचित्तेन, वन्दित्वा हट्ठमानसो॥&lt;br&gt;&#xA;४८.&lt;br&gt;&#xA;गन्धमालाहि पूजेत्वा, कत्वान तिपदक्खिणं।&lt;br&gt;&#xA;मज्झे पुण्णघटठानं, पविसित्वा समङ्गलं॥&lt;br&gt;&#xA;४९.&lt;br&gt;&#xA;सुवण्णखीले पटिमुक्‍कं, परिब्भमनदण्डकं।&lt;br&gt;&#xA;राजतेन कतं सुद्धं, सुद्धपीति बलोदयो॥&lt;br&gt;&#xA;५०.&lt;br&gt;&#xA;गाहयित्वा अमच्‍चेन, मण्डितेन सुजातिना।&lt;br&gt;&#xA;अभिमङ्गलभूतेन, भूतभूतिपरायणो॥&lt;br&gt;&#xA;५१.&lt;br&gt;&#xA;महन्तं चेतियावट्टं, कारेतुं कतनिच्छयो।&lt;br&gt;&#xA;भमापयितु मारद्धो, परिकम्मित भूमियं॥&lt;br&gt;&#xA;५२.&lt;br&gt;&#xA;सिद्धत्थो नाम नामेन, महाथेरो महिद्धिको।&lt;br&gt;&#xA;तथाकरोन्तं राजानं, दीघदस्सी निवारयि॥&lt;br&gt;&#xA;५३.&lt;br&gt;&#xA;‘‘एवं महन्तं थूपञ्‍च, अयं राजा’रभिस्सति।&lt;br&gt;&#xA;थूपे अनिट्ठितेयेव, मरणं अस्स हेस्सति॥&lt;br&gt;&#xA;५४.&lt;br&gt;&#xA;भविस्सति महन्तो च, थूपोदुप्पटिसङ्खरो।&lt;br&gt;&#xA;इति सो नागतं पस्सं, महन्तत्तं निवारयि॥&lt;br&gt;&#xA;५५.&lt;br&gt;&#xA;सङ्घस्स च अनुञ्‍ञाय, थेरो सम्भावनायच।&lt;br&gt;&#xA;महन्तं कत्तुकामो’पि, गण्हित्वा थेरभासितं॥&lt;br&gt;&#xA;५६.&lt;br&gt;&#xA;थेरस्स उपदेसेन, तस्स राजा अकारयि।&lt;br&gt;&#xA;मज्झिमं चेतियावट्टं, पतिट्ठापेतुमिट्ठिका॥&lt;br&gt;&#xA;५७.&lt;br&gt;&#xA;सोवण्णरजते चेव, घटे मज्झेट्ठपापयि।&lt;br&gt;&#xA;अट्ठट्ठ अट्ठितुस्साहो, परिवारिय ते पन॥&lt;br&gt;&#xA;५८.&lt;br&gt;&#xA;अट्ठुत्तरसहस्सञ्‍च, ठपापेसि नवे घटे।&lt;br&gt;&#xA;अट्ठुत्तरे अट्ठुत्तरे, वत्थानं तु सते पन॥&lt;br&gt;&#xA;५९.&lt;br&gt;&#xA;इट्ठिकापवरा अट्ठ, ठपापेसि विसुं विसुं।&lt;br&gt;&#xA;सम्मतेन अमच्‍चेन, भूसितेन अनेकधा॥&lt;br&gt;&#xA;६०.&lt;br&gt;&#xA;ततो एकं गाहयित्वा, नानामङ्गलसङ्खते।&lt;br&gt;&#xA;पुरित्थिमदिसाभागे, पठमं मङ्गलित्थिकं॥&lt;br&gt;&#xA;६१.&lt;br&gt;&#xA;पतिट्ठापेसि सक्‍कच्‍चं, मनुञ्‍ञे गन्धकद्दमे।&lt;br&gt;&#xA;जातिसुमन पुप्फेसु, पूजितेसु तहिं पन॥&lt;br&gt;&#xA;६२.&lt;br&gt;&#xA;अहोसि पुथवीकम्पो, सेसा सत्तापि सत्तहि।&lt;br&gt;&#xA;पत्तिट्ठापेस’ मच्‍चेहि, मङ्गलानि च कारयि॥&lt;br&gt;&#xA;६३.&lt;br&gt;&#xA;एवं असाळ्हमासस्स, सुक्‍कपक्खे’भिसम्मते।&lt;br&gt;&#xA;उपोसथे पन्‍नरसे, पतिट्ठापेसि इट्ठिका॥&lt;br&gt;&#xA;६४.&lt;br&gt;&#xA;चतुद्दिसं ठिते तत्थ, महाथेरे अनासवे।&lt;br&gt;&#xA;वन्दित्वा पूजयित्वा च, सुप्पतितो कमेन सो॥&lt;br&gt;&#xA;६५.&lt;br&gt;&#xA;पुब्बुत्तरं दिसं गन्त्वा, पियदस्सिं अनासवं।&lt;br&gt;&#xA;वन्दित्वान महाथेरं, अट्ठासि तस्स सन्तिके॥&lt;br&gt;&#xA;६६.&lt;br&gt;&#xA;मङ्गलं तत्थ वड्ढेन्तो, तस्स धम्ममभासिसो।&lt;br&gt;&#xA;थेरस्स देसना तस्स, जनस्सा’होसि सात्थिका॥&lt;br&gt;&#xA;६७.&lt;br&gt;&#xA;चत्तालीससहस्सानं, धम्माभिसमयो अहु।&lt;br&gt;&#xA;चत्तालीससहस्सानं, सोतापत्तिफलं अहु॥&lt;br&gt;&#xA;६८.&lt;br&gt;&#xA;सहस्सं सकदागामि, अनागामि च तत्तका।&lt;br&gt;&#xA;सहस्संयेव अरहन्तो, तत्थ’हेसुं गिहीजना॥&lt;br&gt;&#xA;६९.&lt;br&gt;&#xA;अट्ठारससहस्सानि, भिक्खूभिक्खुनियो पन।&lt;br&gt;&#xA;चुद्दसेव सहस्सानि, अरहत्ते पतिट्ठयुं॥&lt;br&gt;&#xA;७०.&lt;br&gt;&#xA;एवम्पपसन्‍नमतिमा रतनत्तयम्हि,&lt;br&gt;&#xA;चागामिमुत्तमनसाजनताहि तेन।&lt;br&gt;&#xA;लोकत्थसिद्धि परमा भवतीति ञत्वा,&lt;br&gt;&#xA;सद्धादिनेकगुणयोग रतिं करेय्याति॥&lt;br&gt;&#xA;सुजनप्पसादसं वेगत्थाय कते महावंसे&lt;br&gt;&#xA;थूपारम्भो नाम&lt;br&gt;&#xA;एकूनतिंसतिमो परिच्छेदो।&lt;/p&gt;</description>
    </item>
    <item>
      <title>२९ तिंसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/29_tiMsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/29_tiMsatima_parichCheda/</guid>
      <description>&lt;p&gt;तिंसतिम परिच्छेद&lt;/p&gt;&#xA;&lt;h2 id=&#34;धतगबभरचन&#34;&gt;धातुगब्भरचनो&lt;/h2&gt;&#xA;&lt;p&gt;१.&lt;br&gt;&#xA;वन्दित्वान महाराजा, सब्बं सङ्घं निमन्तयि।&lt;br&gt;&#xA;‘‘यावचेतियनिट्ठाना, भिक्खं गण्हथ मे’’इति॥&lt;br&gt;&#xA;२.&lt;br&gt;&#xA;सङ्घो तं नाधिवासेसि, अनुपुब्बेन सो पन।&lt;br&gt;&#xA;यावन्तो याव सत्ताहं, सत्ताहमधिवासनं॥&lt;br&gt;&#xA;३.&lt;br&gt;&#xA;अलत्थो’पड्ढभिक्खूहि, ते लद्धा सुमनो’व सो।&lt;br&gt;&#xA;अट्ठारससु ठानेसु, थूपठानसमन्ततो॥&lt;br&gt;&#xA;४.&lt;br&gt;&#xA;मण्डपे कारयित्वान, महादानं पवत्तयि।&lt;br&gt;&#xA;सत्थाहं तत्थ सङ्घस्स, ततो सङ्घं विस्सज्जयि॥&lt;br&gt;&#xA;५.&lt;br&gt;&#xA;ततो भेरिं चरापेत्वा, इट्ठका वड्ढकी लहुं।&lt;br&gt;&#xA;सन्निपातेसि ते आसुं, पञ्चमत्तसतानि हि॥&lt;br&gt;&#xA;६.&lt;br&gt;&#xA;कथं करिस्ससि ने’को, पुच्छितो आह भूपति।&lt;br&gt;&#xA;‘‘पेस्सियानं सतं लद्धा, पंसूनं सकटं अहं॥&lt;br&gt;&#xA;७.&lt;br&gt;&#xA;खेपयिस्सामि एक्का’हं, तं राजा पटिबाहयि।&lt;br&gt;&#xA;ततो उपड्ढुपड्ढञ्च, पंसू द्वे अम्मणानि च॥&lt;br&gt;&#xA;८.&lt;br&gt;&#xA;आहंसु राजा पटिबाहि, चतुरो तेपि वड्ढकी।&lt;br&gt;&#xA;अथेको पण्डितो ब्यत्तो, वड्ढकी आह भूपतिं॥&lt;br&gt;&#xA;९.&lt;br&gt;&#xA;‘‘उदुक्खले कोट्टयित्वा, अहं सुप्पेहि वट्टितं।&lt;br&gt;&#xA;पिंसापयित्वा निसदे, एतं पंसूनमम्मणं॥&lt;br&gt;&#xA;१०.&lt;br&gt;&#xA;इति वुत्तो अनुञ्ञासि, तिणादिनेत्थनो सियुं।&lt;br&gt;&#xA;चेतियम्हीति भूमिन्दो, इन्दतुल्यपरक्कमो॥&lt;br&gt;&#xA;११.&lt;br&gt;&#xA;‘‘कं सण्ठानं चेतियं तं, करिस्ससि तुवं इति।&lt;br&gt;&#xA;पुच्छितं तंखणंयेव, विस्सकम्मो तमाविसि॥&lt;br&gt;&#xA;१२.&lt;br&gt;&#xA;सोवण्णपातिं तो यस्स, पुरापेत्वाव वड्ढकी।&lt;br&gt;&#xA;पाणिना वारिमादाय, वारिपिट्ठियमाहनी॥&lt;br&gt;&#xA;१३.&lt;br&gt;&#xA;फलिक लोलसदिसं, महाफुब्बुळमुट्ठहि।&lt;br&gt;&#xA;आही’दिसं करिस्सति, तुस्सित्वान’स्स भूपति॥&lt;br&gt;&#xA;१४.&lt;br&gt;&#xA;सहस्सग्घं वत्थयुगं, तथा’लङ्कार पादुका।&lt;br&gt;&#xA;कहापनानि द्वादस-सहस्सानि च दापपि॥&lt;br&gt;&#xA;१५.&lt;br&gt;&#xA;‘‘इट्ठका आहारापेस्सं, अपीळेन्तो कथं नरे’’।&lt;br&gt;&#xA;इति राजा विचिन्तेसि, रत्तिंञत्वान तं मरू॥&lt;br&gt;&#xA;१६.&lt;br&gt;&#xA;चेतियस्स चतुद्धारे, आहरित्वान इट्ठका।&lt;br&gt;&#xA;रत्तिं रत्तिं ठपयिंसु, एकेकाहपहोनका॥&lt;br&gt;&#xA;१७.&lt;br&gt;&#xA;तं सुत्वा सुमनोराजा, चेतिये कम्ममारभि।&lt;br&gt;&#xA;अमूलमेत्थ कम्मञ्च, न कातब्बन्ति ञापयि॥&lt;br&gt;&#xA;१८.&lt;br&gt;&#xA;एकेकस्मिं दुवारस्मिं, ठपापेसि कहापणे।&lt;br&gt;&#xA;सोळससतसहस्सानि, वत्थानिसु बहूनि च॥&lt;br&gt;&#xA;१९.&lt;br&gt;&#xA;विविधञ्च अलङ्कारं, खज्जंभोज्जं सपानकं।&lt;br&gt;&#xA;गन्धमालागुळादिच, मुखवासकपञ्चकं॥&lt;br&gt;&#xA;२०.&lt;br&gt;&#xA;‘‘यथारुचितं गण्हन्तु, कम्मं कत्वा यथारुचिं।&lt;br&gt;&#xA;ते तथेव अपेक्खित्वा, अदंसु राजकम्मिका॥&lt;br&gt;&#xA;२१.&lt;br&gt;&#xA;थूपकम्मसहायत्तं, एको भिक्खुनिकामयं।&lt;br&gt;&#xA;मत्तिकापिण्डमादाय, अत्तना अभिसङ्खतं॥&lt;br&gt;&#xA;२२.&lt;br&gt;&#xA;गन्त्वान चेतियट्ठानं, वड्ढेत्वा राजकम्मिके।&lt;br&gt;&#xA;अदासि तं वड्ढकिस्स, गण्हन्तोयेव जानिसो॥&lt;br&gt;&#xA;२३.&lt;br&gt;&#xA;तस्सा कारं विदित्वान, तत्थाहोसि कुतूहलं।&lt;br&gt;&#xA;कमेन राजा सुत्वान, आगतो पुच्छि वड्ढकी॥&lt;br&gt;&#xA;२४.&lt;br&gt;&#xA;देव एकेन हत्थेन, पुप्फाना’दाय भिक्खवो।&lt;br&gt;&#xA;एकेन मत्तिकापिण्डं, देन्ति मय्हं अहं पन॥&lt;br&gt;&#xA;२५.&lt;br&gt;&#xA;अयं आगन्तुको भिक्खु, अयं नेवासिको इति।&lt;br&gt;&#xA;जानामिनेवा’ति वचो, सुत्वा राजासमप्पयि॥&lt;br&gt;&#xA;२६.&lt;br&gt;&#xA;एकोबलत्थं दस्सेतुं, मत्तिका दायकं यतिं।&lt;br&gt;&#xA;सो बलतस्स दस्सेसि, सो तं रञ्ञो निवेदयि॥&lt;br&gt;&#xA;२७.&lt;br&gt;&#xA;जातिमकुलकुम्भेसो , महाबोधङ्गणे तयो।&lt;br&gt;&#xA;ठपापेत्वा बलत्थेन, राजा दापेसि भिक्खुनो॥&lt;br&gt;&#xA;२८.&lt;br&gt;&#xA;अजानित्वा पूजयित्वा, ठितस्से’तस्स भिक्खुनो।&lt;br&gt;&#xA;बलत्थो तं निवेदेसि, तदा तं जानि सो यति॥&lt;br&gt;&#xA;२९.&lt;br&gt;&#xA;केलिवाते जनपदे, पियङ्गल्लनिवासिको।&lt;br&gt;&#xA;थेरो चेतियकम्मस्मिं, सहायत्तं निकामयं॥&lt;br&gt;&#xA;३०.&lt;br&gt;&#xA;तस्सित्थिकावड्ढकिस्स, ञातको इध आगतो।&lt;br&gt;&#xA;तस्सिट्ठिका समत्तेन, ञातो कत्वान इट्ठकं॥&lt;br&gt;&#xA;३१.&lt;br&gt;&#xA;कम्मियेवड्ढयित्वान, वड्ढकिस्स अदासितं।&lt;br&gt;&#xA;सो तं तत्थ नियोजेसि, कोलाहलमहोसि च॥&lt;br&gt;&#xA;३२.&lt;br&gt;&#xA;राजा सुत्वाव’ तं आह, ‘‘ञातुं सक्का तमिट्ठिकं’’।&lt;br&gt;&#xA;जानन्तोपि न सक्काति, राजानं आह वड्ढकी॥&lt;br&gt;&#xA;३३.&lt;br&gt;&#xA;‘‘जानासि तं त्वं थेरंति’’,&lt;br&gt;&#xA;वुत्तो आमा’’ति भासितो।&lt;br&gt;&#xA;तं ञापनत्थं अप्पेसि,&lt;br&gt;&#xA;बलत्थं तस्स तूपति॥&lt;br&gt;&#xA;३४.&lt;br&gt;&#xA;बलत्थो तेन तं ञत्वा, राजानुञ्ञायुपागतो।&lt;br&gt;&#xA;कट्ठहालपरिवेणे, थेरं पस्सिय मन्तिय॥&lt;br&gt;&#xA;३५.&lt;br&gt;&#xA;थेरस्स मगमनाहञ्च, गतिठानञ्च जानिय।&lt;br&gt;&#xA;‘‘तुम्हेहि सह गच्छामि, सकं गामं’’न्ति भासिय॥&lt;br&gt;&#xA;३६.&lt;br&gt;&#xA;रञ्ञो सब्बं निवेदेसि, राजा तस्स अदापयि।&lt;br&gt;&#xA;वत्थयुगं सहस्सग्घं, महग्घं रत्तकम्बलं॥&lt;br&gt;&#xA;३७.&lt;br&gt;&#xA;सामणके परिक्खारे, बहुके सक्खरम्पि च।&lt;br&gt;&#xA;सुगन्ध तेलनाळिञ्च, दापेत्वा अनुसासितं॥&lt;br&gt;&#xA;३८.&lt;br&gt;&#xA;थेरेन सह गन्त्वा सो, दिस्सन्ते पियगल्लके।&lt;br&gt;&#xA;थेरं सीताय छायाय, सोदकाय निसीदिय॥&lt;br&gt;&#xA;३९.&lt;br&gt;&#xA;सक्खरपाणकं दत्वा, पादे तेलेन मक्खिय।&lt;br&gt;&#xA;उपाहनानि योजेत्वा, परिक्खारे उपानयि॥&lt;br&gt;&#xA;४०.&lt;br&gt;&#xA;कुलूपगस्स थेरस्स, गहिता मे इमे मया।&lt;br&gt;&#xA;वत्थयुगंतु पुत्तस्स, सब्बे तानि ददामि वो॥&lt;br&gt;&#xA;४१.&lt;br&gt;&#xA;इति वत्वान दत्वा ते, गहेत्वा गच्छतो पन।&lt;br&gt;&#xA;वन्दित्वा राजवचसा, रञ्ञो सन्देसमाह सो॥&lt;br&gt;&#xA;४२.&lt;br&gt;&#xA;महाथूपे कयिरमाने, सतियाकम्मकारका।&lt;br&gt;&#xA;अनेकसङ्खाहि जना, पसन्ना सुगतिं गता॥&lt;br&gt;&#xA;४३.&lt;br&gt;&#xA;चित्तप्पसादमत्तेन, सुगते गतिउत्तमा।&lt;br&gt;&#xA;लब्भतीति विदित्वान, थूपपूजं करे बुधो॥&lt;br&gt;&#xA;४४.&lt;br&gt;&#xA;एत्थेव भतिया कम्मं, करित्वा इत्थियो दुवे।&lt;br&gt;&#xA;तावतिंसम्हि निब्बत्ता, महाथूपम्हि निट्ठिते॥&lt;br&gt;&#xA;४५.&lt;br&gt;&#xA;आवज्जित्वा पुब्बकम्मं, दिट्ठकम्मफला उभो।&lt;br&gt;&#xA;गन्धमाला’दियित्वान, थूपं पूजेतुमागता॥&lt;br&gt;&#xA;४६.&lt;br&gt;&#xA;गन्धमालाहि पूजेत्वा, चेतियं अभिवन्दिसुं।&lt;br&gt;&#xA;तस्मिं खणे भातिवङ्क-वासी थेरो महासिवो॥&lt;br&gt;&#xA;४७.&lt;br&gt;&#xA;रत्तिभागे महाथूपं, वन्दिस्सामीति आगतो।&lt;br&gt;&#xA;तादिस्वान महासत्त-पण्णिरुक्खम पस्सितो॥&lt;br&gt;&#xA;४८.&lt;br&gt;&#xA;अदस्सयित्वा अत्तानं, पस्सं सम्पत्तिमब्भुतं।&lt;br&gt;&#xA;ठत्वा तासं वन्दनाय, परियोसाने अपुच्छितं॥&lt;br&gt;&#xA;४९.&lt;br&gt;&#xA;‘‘भासते सकलो दीपो,&lt;br&gt;&#xA;देहोभासेन वो इध।&lt;br&gt;&#xA;किन्नुकम्मं करित्वान,&lt;br&gt;&#xA;देवलोकं इतो गता॥&lt;br&gt;&#xA;५०.&lt;br&gt;&#xA;महाथूपे कतं कम्मं, तस्स आहंसु देवता।&lt;br&gt;&#xA;एवं तथागते हेव, पसादो हि महप्फलो॥&lt;br&gt;&#xA;५१.&lt;br&gt;&#xA;पुप्फधानत्तयं थूपे, इट्ठिकाहि चितं चितं।&lt;br&gt;&#xA;समं पथविया कत्वा, इद्धिमन्तो’व सीदयुं॥&lt;br&gt;&#xA;५२.&lt;br&gt;&#xA;नव वारे चितं सब्बं, एवं ओसीदयिंसु ते।&lt;br&gt;&#xA;अथ राजा भिक्खुसङ्घ-सन्निपात मकारयि॥&lt;br&gt;&#xA;५३.&lt;br&gt;&#xA;तत्थासीतिसहस्सानि , सन्निपातम्हि भिक्खवो।&lt;br&gt;&#xA;राजा सङ्घमुपागम्म, पूजेत्वा अभिवन्दिय॥&lt;br&gt;&#xA;५४.&lt;br&gt;&#xA;इट्ठकोसिदनेहेतुं, पुच्छि सङ्घो वियाकरि।&lt;br&gt;&#xA;‘‘नो सीदनत्थं थूपस्स, इद्धिमन्तेहि भिक्खूहि॥&lt;br&gt;&#xA;५५.&lt;br&gt;&#xA;कतं एतं महाराज, न इदानि करिस्सते।&lt;br&gt;&#xA;अञ्ञथत्तमकत्वा तं, महाथूपं समापय॥&lt;br&gt;&#xA;५६.&lt;br&gt;&#xA;तं सुत्वा सुमनो राजा, थूपकम्ममकारयि।&lt;br&gt;&#xA;पुप्फाधानेसु दससु, इट्ठिका दसकोटियो॥&lt;br&gt;&#xA;५७.&lt;br&gt;&#xA;भिक्खुसङ्घो सामणेरे, उत्तरं सुमनम्पि च।&lt;br&gt;&#xA;‘‘चेभिय धातुगब्भत्थं, पासाणे मेघवण्णके॥&lt;br&gt;&#xA;५८.&lt;br&gt;&#xA;आहरथा’’ति योजेसि, ते गन्त्वा उत्तरं कुरुं।&lt;br&gt;&#xA;असीति रतनायाम, वित्थारे रविभासुरे॥&lt;br&gt;&#xA;५९.&lt;br&gt;&#xA;अट्ठङ्गुलानि बहले, गण्ठिपुप्फनिभे सुभे।&lt;br&gt;&#xA;छमेघवण्णपासाणे, आहरिंसु खणेततो॥&lt;br&gt;&#xA;६०.&lt;br&gt;&#xA;पुप्फधानस्स उपरि, मज्झे एकं निपातिय।&lt;br&gt;&#xA;चतुपस्सम्हि चतुरो, मञ्जूसं विय योजिय॥&lt;br&gt;&#xA;६१.&lt;br&gt;&#xA;एकं पिधानकत्थाय, दिसाभागे पुरत्थिमे।&lt;br&gt;&#xA;अदस्सनं करित्वा ते, ठपयिंसु महिद्धिका॥&lt;br&gt;&#xA;६२.&lt;br&gt;&#xA;मज्झम्हि धातुगब्भस्स, तस्स राजा अकारयि।&lt;br&gt;&#xA;रतनमयं बोधिरुक्खं, सब्बाकारमनोरमं॥&lt;br&gt;&#xA;६३.&lt;br&gt;&#xA;अट्ठारस रतनिको, खन्धो साखास्स पञ्च च।&lt;br&gt;&#xA;पवालमयमूलो सो, इन्दनीले पतिट्ठितो॥&lt;br&gt;&#xA;६४.&lt;br&gt;&#xA;सुसुद्धरजतक्खन्धो, मणिपत्तेहि सोभितो।&lt;br&gt;&#xA;हेममयपण्डुपत्त, फलो पवाळअङ्कुरो॥&lt;br&gt;&#xA;६५.&lt;br&gt;&#xA;अथ मङ्गलिका तस्स, खन्धे पुप्फलतापि च।&lt;br&gt;&#xA;चतुप्पदानं पन्तीध, हंसपन्ति च सोभना॥&lt;br&gt;&#xA;६६.&lt;br&gt;&#xA;उद्धं चारुवितानन्ते, मुत्ता किं किणिजालका।&lt;br&gt;&#xA;सुवण्ण घण्टापन्तीध, दामानि च तहिं तहिं॥&lt;br&gt;&#xA;६७.&lt;br&gt;&#xA;वितान चतुकोणम्हि, मुत्तादामकलापको।&lt;br&gt;&#xA;नवसत सहस्सग्घो, एके को असिलम्बितो॥&lt;br&gt;&#xA;६८.&lt;br&gt;&#xA;रविचन्दतार रूपानि, नानापदुमकानि च।&lt;br&gt;&#xA;रतनेहि कतानेव, धिताने अप्पितान’युं॥&lt;br&gt;&#xA;६९.&lt;br&gt;&#xA;अट्ठुत्तरसहस्सानि, वत्तानि विविधानि च।&lt;br&gt;&#xA;महग्घनानारङ्गानि, विताने लम्बितान’युं॥&lt;br&gt;&#xA;७०.&lt;br&gt;&#xA;बोधिं परिक्खिपित्वान, नानारतनवेदिका।&lt;br&gt;&#xA;महामलक मुत्ताहि, सन्थारेतु तदन्तरे॥&lt;br&gt;&#xA;७१.&lt;br&gt;&#xA;नानारतन पुप्फानं, चतुगन्धूदकस्स च।&lt;br&gt;&#xA;पुण्णा पुण्णघटपन्ति, बोधिमूले कतान’युं॥&lt;br&gt;&#xA;७२.&lt;br&gt;&#xA;बोधि पाचिन पञ्ञत्ते, पल्‍लङ्केकोटिअग्घके।&lt;br&gt;&#xA;सोवण्ण बुद्धपटिमं, निसीदापेसि भासुरं॥&lt;br&gt;&#xA;७३.&lt;br&gt;&#xA;सरीरावयवातस्सा, पटिमाय यथारहं।&lt;br&gt;&#xA;नानावण्णेहि रतनेहि, कता सुरुचिरा अहुं॥&lt;br&gt;&#xA;७४.&lt;br&gt;&#xA;महाब्रह्मा ठितो तत्थ, राजतच्छत्त धारको।&lt;br&gt;&#xA;विजयुत्तरसङ्खेन, सक्‍को च अभिसेकदो॥&lt;br&gt;&#xA;७५.&lt;br&gt;&#xA;विणाहत्थो पञ्‍चसिखो, काळनागो सनाटिको।&lt;br&gt;&#xA;सहस्सहत्थो मारो च, सहत्तीसह किंकरो॥&lt;br&gt;&#xA;७६.&lt;br&gt;&#xA;पाचिनपल्‍लङ्कनिभा, तीसु सेसदिसासु च।&lt;br&gt;&#xA;कोटिकोटिधनग्घा च, पल्‍लङ्का अत्थता अहुं॥&lt;br&gt;&#xA;७७.&lt;br&gt;&#xA;बोधिं उस्सिसके कत्वा, नानारतनमण्डितं।&lt;br&gt;&#xA;कोटि धनग्घकंयेव, पञ्‍ञत्तं सयनं अहु॥&lt;br&gt;&#xA;७८.&lt;br&gt;&#xA;सत्तसत्ताह ठानेसु, तत्थ तत्थ यथारहं।&lt;br&gt;&#xA;अधिकारे अकारेसि, ब्रह्मयाचनमेव च॥&lt;br&gt;&#xA;७९.&lt;br&gt;&#xA;धम्मचक्‍कप्पवत्तञ्‍च, यसपब्बजनम्पि च।&lt;br&gt;&#xA;भद्दवग्गिय पब्बज्‍जं, जटिलानं दमनम्पि च॥&lt;br&gt;&#xA;८०.&lt;br&gt;&#xA;बिम्बिसारागमञ्‍चापि , राजगेहप्पवेसनं।&lt;br&gt;&#xA;वेळुवनस्सगहनं, असीतिसावके तथा॥&lt;br&gt;&#xA;८१.&lt;br&gt;&#xA;कपिल वत्थुगमनं, तथा रतन चङ्कमं।&lt;br&gt;&#xA;राहुलानन्दपब्बज्‍जं, गहणं जेतवनस्स च॥&lt;br&gt;&#xA;८२.&lt;br&gt;&#xA;अम्बमूले पाटिहीरं, तावतिंसम्हि देसनं।&lt;br&gt;&#xA;देवोरोहणपाटिहीरं, थेरपञ्हसमागमं॥&lt;br&gt;&#xA;८३.&lt;br&gt;&#xA;महासमय सुत्तन्तं, राहुलोवादमेवच।&lt;br&gt;&#xA;महामङ्गलसुत्तञ्‍च, धनपालसमागमं॥&lt;br&gt;&#xA;८४.&lt;br&gt;&#xA;आळवकङ्गुलिमाल, अपलालदमनम्पि च।&lt;br&gt;&#xA;पारायनकसमितिं, आयुवोस्सज्‍जनं तथा॥&lt;br&gt;&#xA;८५.&lt;br&gt;&#xA;सूकरमद्दवग्गाहं, सिङ्गीवण्णयुगस्स च।&lt;br&gt;&#xA;पसन्‍नोदकपानञ्‍च, परिनिब्बान मेव च॥&lt;br&gt;&#xA;८६.&lt;br&gt;&#xA;देवमनुस्स परिदेवं, थेरेन पादवन्दनं।&lt;br&gt;&#xA;दहनं अग्गिनिब्बानं, तत्थ सक्‍कार मेव च॥&lt;br&gt;&#xA;८७.&lt;br&gt;&#xA;धातुवितङ्ग दोणेन, पसादजनकानि च।&lt;br&gt;&#xA;येभुय्येन अकारेसि, जातकानि सुजातिमा॥&lt;br&gt;&#xA;८८.&lt;br&gt;&#xA;वेस्सन्तर जातकन्तु, वित्थारेन अकारयि।&lt;br&gt;&#xA;कुसिनापुरतो याव, बोधिमन्ति तथेव च॥&lt;br&gt;&#xA;८९.&lt;br&gt;&#xA;चतुद्दिसं ते चत्तारो, महाराजा ठिता अहुं।&lt;br&gt;&#xA;तेत्तिंसदेव पुत्ता च, बात्तिंस च कुमारियो॥&lt;br&gt;&#xA;९०.&lt;br&gt;&#xA;यक्खसेनापतिअट्ठ, वीसति च ततो परि।&lt;br&gt;&#xA;अञ्‍जलीपग्गहादेवा, पुप्फपुण्णघटा ततो॥&lt;br&gt;&#xA;९१.&lt;br&gt;&#xA;नच्‍चका देवताचेव, तूरियवादक देवता।&lt;br&gt;&#xA;आदासगाहका देवा, पुप्फसाखा धरा तथा॥&lt;br&gt;&#xA;९२.&lt;br&gt;&#xA;पदुमादिगाहका देवा, अञ्‍ञे देवा च नेकधा।&lt;br&gt;&#xA;रतनग्घिय पन्ति च, धम्मचक्‍कान मेव च॥&lt;br&gt;&#xA;९३.&lt;br&gt;&#xA;खग्गधरादेवपन्ति, देवापातिधरा तथा।&lt;br&gt;&#xA;तेसं सीसे पञ्‍चहत्था, गन्धतेलस्स पूरिता॥&lt;br&gt;&#xA;९४.&lt;br&gt;&#xA;दुकूलवट्टिका पन्ति, सदापञ्‍जलिता अहु।&lt;br&gt;&#xA;फलिकग्घिये चतुक्‍कण्णे, एकेको च महामणि॥&lt;br&gt;&#xA;९५.&lt;br&gt;&#xA;सुवण्णमणि मुत्तानं, रासियो वजिरस्स च।&lt;br&gt;&#xA;चतुक्‍कण्णेसु चत्तारो, कथा’हेसुं पभस्सरा॥&lt;br&gt;&#xA;९६.&lt;br&gt;&#xA;मेदवण्णकपासाण, भित्तियंयेव उज्‍जला।&lt;br&gt;&#xA;विज्‍जाता अप्पिता आसुं, धातुगब्भेविभूसिता॥&lt;br&gt;&#xA;९७.&lt;br&gt;&#xA;रूपकानेत्तसब्बानि, धातुगब्भे मनोरमे।&lt;br&gt;&#xA;घनकोट्टि महेमस्स, कारापेसि महीपति॥&lt;br&gt;&#xA;९८.&lt;br&gt;&#xA;कम्माधिट्ठायको एत्थ, सब्बं संविदहि इमं।&lt;br&gt;&#xA;इन्दगुत्तो महाथेरो, छळभिञ्‍ञो महामती॥&lt;br&gt;&#xA;९९.&lt;br&gt;&#xA;सब्बं राजिद्धिया एतं, देवतानञ्‍च इद्धिया।&lt;br&gt;&#xA;इद्धिया अरियानञ्‍च, असम्बाधं पतिट्ठितं॥&lt;br&gt;&#xA;१००.&lt;br&gt;&#xA;निट्ठन्तं सुगतञ्‍च पूजियतमं लोकुत्तमं नित्तमं।&lt;br&gt;&#xA;धातु तस्स विचुण्णितं जनहितं आसिंसता पूजिय।&lt;br&gt;&#xA;पुञ्‍ञं तं सममिच्‍च’चेच्‍च मतिमा सद्धागुणलङ्कतो।&lt;br&gt;&#xA;तिट्ठन्तं सुगतं विय’स्स मुनिनो धातु च सम्बूजये॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;धातुगब्भरचनो नाम&lt;br&gt;&#xA;तिंसतिमो परिच्छेदो।&lt;/p&gt;</description>
    </item>
    <item>
      <title>३० एकतिंसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/30_ekatiMsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/30_ekatiMsatima_parichCheda/</guid>
      <description>&lt;p&gt;एकतिंसतिम परिच्छेद&lt;/p&gt;&#xA;&lt;h2 id=&#34;धतनधनम&#34;&gt;धातुनिधानम्&lt;/h2&gt;&#xA;&lt;p&gt;१.&lt;br&gt;&#xA;धातुगब्भम्हि कम्मानि, निट्ठापेत्वा अरिन्दमो।&lt;br&gt;&#xA;सन्‍निपातं कारयित्वा, सङ्घस्स इधमब्रवि॥&lt;br&gt;&#xA;२.&lt;br&gt;&#xA;धातुगब्भम्हि कम्मानि, मया निट्ठापि तानि हि।&lt;br&gt;&#xA;सुवे धातुं निधेस्सामि, भन्ते जानाथ धातुयो’’॥&lt;br&gt;&#xA;३.&lt;br&gt;&#xA;इदं वत्वा महाराजा, नगरं पाविसी ततो।&lt;br&gt;&#xA;धातु आहरकं भिक्खुं, भिक्खुसङ्घो विचिन्तिय॥&lt;br&gt;&#xA;४.&lt;br&gt;&#xA;सोणुत्तरं नामयतिं, पूजापरिवेणवासि कं।&lt;br&gt;&#xA;धाताहरण कम्मम्हि, छळभिञ्‍ञं नियोजयि॥&lt;br&gt;&#xA;५.&lt;br&gt;&#xA;चारिकं चरमानम्हि, नाथे लोकहितायहि।&lt;br&gt;&#xA;नन्दुत्तरो’ति नामेन, गङ्गातीरम्हि माणवो॥&lt;br&gt;&#xA;६.&lt;br&gt;&#xA;निमन्तेत्वा’भिसम्बुद्धं, सह सङ्घं अभोजयि।&lt;br&gt;&#xA;सत्थापयोगपट्ठाने, ससङ्घोनावमारुहि॥&lt;br&gt;&#xA;७.&lt;br&gt;&#xA;तत्थ भद्दजिथेरो तु, छळभिञ्‍ञो महिद्धिको।&lt;br&gt;&#xA;जलपक्खलितट्ठानं, दिस्वा भिक्खू इदं वदी॥&lt;br&gt;&#xA;८.&lt;br&gt;&#xA;‘‘महा पनादभूतेन, मया वुत्तो सुवण्णयो।&lt;br&gt;&#xA;पासादो पतितो एत्थ, पञ्‍चवीसतियोजको॥&lt;br&gt;&#xA;९.&lt;br&gt;&#xA;तं पापुणित्वा गङ्गाय, जलं पक्खिलि तं इध।&lt;br&gt;&#xA;भिक्खू असद्दहन्ता तं, सत्थुनो तं निवेदयुं॥&lt;br&gt;&#xA;१०.&lt;br&gt;&#xA;सत्था’ह ‘‘कङ्खं भिक्खुनं, विनोदेही’’तिसोततो।&lt;br&gt;&#xA;ञापेतुं ब्रह्मलोके’पि, वसवत्तिसमत्थ तं॥&lt;br&gt;&#xA;११.&lt;br&gt;&#xA;इद्धिया नभमुग्गन्त्वा, सत्ततालसमे ठितो।&lt;br&gt;&#xA;दूस्सथूपं ब्रह्मलोके, ठपेत्वा वड्ढिते करे॥&lt;br&gt;&#xA;१२.&lt;br&gt;&#xA;इधा’नेत्वा दस्सयित्वा, जनस्स पुन तं तहिं।&lt;br&gt;&#xA;ठपयित्वा यथाठाने, इद्धिया गङ्गामागतो॥&lt;br&gt;&#xA;१३.&lt;br&gt;&#xA;पादङ्गुट्ठेन पासादं, गहेत्वा थुपिकायसो।&lt;br&gt;&#xA;उस्सापेत्वान दस्सेत्वा, जनस्स खिपि तं तहिं॥&lt;br&gt;&#xA;१४.&lt;br&gt;&#xA;नन्दुत्तरो माणवको, दिस्वा तं पाटिहारियं।&lt;br&gt;&#xA;परायत्तमहं धातुं, पहुआनयितुं सियं॥&lt;br&gt;&#xA;१५.&lt;br&gt;&#xA;इति पत्थयि तेनेतं, सङ्घो सोणुत्तरं यतिं।&lt;br&gt;&#xA;तस्मिं कम्मे नियोजेसि, सोळसवस्सिकं अपि॥&lt;br&gt;&#xA;१६.&lt;br&gt;&#xA;‘‘आहरामि कुतो धातुं’’, इति सङ्घमपुच्छिसो।&lt;br&gt;&#xA;कथेसि सङ्घो थेरस्स, तस्स ता धातुयो इति॥&lt;br&gt;&#xA;१७.&lt;br&gt;&#xA;‘‘परिनिब्बान मञ्‍चम्हि, निपन्‍नो लोक नायको।&lt;br&gt;&#xA;धातूहिपिलोकहि तं, कातुं देविन्द मब्रुवि॥&lt;br&gt;&#xA;१८.&lt;br&gt;&#xA;देविन्द’ट्ठसु दोणेसु, मम सारिरधाथुसु।&lt;br&gt;&#xA;एकं दोणं रामगामे, कोळियेहि च सक्‍कतं॥&lt;br&gt;&#xA;१९.&lt;br&gt;&#xA;नागलोकं ततो नितं, ततो नागेहि सक्‍कतं।&lt;br&gt;&#xA;लंकादिपे महाथूपे, निधानाय भविस्सति॥&lt;br&gt;&#xA;२०.&lt;br&gt;&#xA;महाकस्सपत्थेरोपि, दीघदस्सी महायति।&lt;br&gt;&#xA;धम्मासोक नरिन्देन, धातुवित्थारकारको॥&lt;br&gt;&#xA;२१.&lt;br&gt;&#xA;राजगहस्स सामन्ते, रञ्‍ञा अजातसत्तुना।&lt;br&gt;&#xA;कारापेन्तो महाधातुं, निधानं साधु सङ्खतं॥&lt;br&gt;&#xA;२२.&lt;br&gt;&#xA;सत्त दोणानि धातूनं, आहरित्वान कारयि।&lt;br&gt;&#xA;रामगामम्हि दोणन्तु, सत्तुचित्तञ्‍ञुन’ग्गहि॥&lt;br&gt;&#xA;२३.&lt;br&gt;&#xA;महाधातुनिधानं तं, धम्मासोकोपि भूपति।&lt;br&gt;&#xA;पस्सित्वा अट्ठमं दोणं, आणापेतुंमकिं अका॥&lt;br&gt;&#xA;२४.&lt;br&gt;&#xA;महाथूपे निधानत्थं, विहितं तं जिनेनि’ति।&lt;br&gt;&#xA;धम्मासोकं निवारेसुं, तत्थ खिणासवायति॥&lt;br&gt;&#xA;२५.&lt;br&gt;&#xA;रामगामम्हि थूपोतु, गङ्गातीरे कतो ततो।&lt;br&gt;&#xA;भिज्‍जिगङ्गाय ओघेन, सोतु धातु करण्डको॥&lt;br&gt;&#xA;२६.&lt;br&gt;&#xA;समुद्दं पविसित्वान, द्विधा भिन्‍ने जले तहिं।&lt;br&gt;&#xA;नानारतनपिट्ठम्हि, अट्ठारस्मिं समाकुलो॥&lt;br&gt;&#xA;२७.&lt;br&gt;&#xA;नागा दिस्वा करण्डं तं, काळनागस्स राजिनो।&lt;br&gt;&#xA;मञ्‍जेरिकनागभवनं, उपगम्म निवेदयुं॥&lt;br&gt;&#xA;२८.&lt;br&gt;&#xA;दसकोटिसहस्सेहि, गन्त्वा नागेहि सो तहिं।&lt;br&gt;&#xA;धातू ता अभिपूजेन्तो, नेत्वान भवनं सकं॥&lt;br&gt;&#xA;२९.&lt;br&gt;&#xA;सब्बरतनमयं थूपं, तस्सोपरिघरं तथा।&lt;br&gt;&#xA;मापेत्वा सह नागेहि, सदा पूजेसि सादरो॥&lt;br&gt;&#xA;३०.&lt;br&gt;&#xA;आरक्खामहती तत्थ, गन्त्वा धातुइधानय।&lt;br&gt;&#xA;सुवे धातुनिधानञ्हि, भूमिपालो करिस्सति’’॥&lt;br&gt;&#xA;३१.&lt;br&gt;&#xA;इच्‍चेवं सङ्घवचनं, सुत्वा साधूति सो पन।&lt;br&gt;&#xA;पत्तब्बकालं पेक्खन्तो, परिवेण मगासकं॥&lt;br&gt;&#xA;३२.&lt;br&gt;&#xA;भविस्सति सुवे धातु, निधानन्ति महीपति।&lt;br&gt;&#xA;चारेसि नगरे भेरिं, सब्ब किच्‍चं विधाय तं॥&lt;br&gt;&#xA;३३.&lt;br&gt;&#xA;नगरं सकलञ्‍चेव, इधागामिञ्‍च अञ्‍जसं।&lt;br&gt;&#xA;अलङ्कारयि सक्‍कच्‍चं, नगरे च विभूसयि॥&lt;br&gt;&#xA;३४.&lt;br&gt;&#xA;सक्‍को देवानमिन्दो च, लंकादीपमसेसकं।&lt;br&gt;&#xA;आमन्तेत्वा विस्सकम्मं, अलङ्कारयिनेकधा॥&lt;br&gt;&#xA;३५.&lt;br&gt;&#xA;नगरस्स चतुद्वारे, वत्तभत्तंहि नेकधा।&lt;br&gt;&#xA;महाजनोपभोगत्थं, ठपापेसि नराधिपो॥&lt;br&gt;&#xA;३६.&lt;br&gt;&#xA;उपोसथे पन्‍नरसे, अपरन्हे सुमानसो।&lt;br&gt;&#xA;पण्डितो राजकिच्‍चेसु, सब्बालङ्कार मण्डितो॥&lt;br&gt;&#xA;३७.&lt;br&gt;&#xA;सब्बाहि नाटकत्थीहि, योधेहि सायुधेहि च।&lt;br&gt;&#xA;महता च बलोघेन, हत्थिवा जिरथेहि च॥&lt;br&gt;&#xA;३८.&lt;br&gt;&#xA;नानाविधविभूसेहि, सब्बतो परिवारितो।&lt;br&gt;&#xA;आरुय्ह सुरथं अट्ठा, सुसेत च सुसिन्धवं॥&lt;br&gt;&#xA;३९.&lt;br&gt;&#xA;भूसितं कण्डूलं हत्थिं, कारेत्वा पुरतोसुभं।&lt;br&gt;&#xA;सुवण्णचङ्गोटधरो, सोतच्छत्तस्स हेट्ठातो॥&lt;br&gt;&#xA;४०.&lt;br&gt;&#xA;अट्ठुत्तर सहस्सानि, नागरनारियो सुभा।&lt;br&gt;&#xA;सुपुण्णघटभूसायो, तं रट्ठं परिवारयुं॥&lt;br&gt;&#xA;४१.&lt;br&gt;&#xA;नानापुप्फसमुग्गानि, तथेव दण्डदीपिका।&lt;br&gt;&#xA;तत्तका तत्तका एव, धारयित्वान इत्थियो॥&lt;br&gt;&#xA;४२.&lt;br&gt;&#xA;अट्ठुत्तर सहस्सानि, दारका समलङ्कता।&lt;br&gt;&#xA;गहेत्वा परिवारेसुं, नानावण्णधजे सुभे॥&lt;br&gt;&#xA;४३.&lt;br&gt;&#xA;नानातूरियघोसेहि, अनेकेहि तहिं तहिं।&lt;br&gt;&#xA;हत्थसरथसद्देहि, भिज्‍जन्ते विय भूतले॥&lt;br&gt;&#xA;४४.&lt;br&gt;&#xA;यन्तो महामेघवनं, सिरिया सो महायसो।&lt;br&gt;&#xA;यन्ते’व नन्दनवनं, देवराजा असोभथ॥&lt;br&gt;&#xA;४५.&lt;br&gt;&#xA;रञ्‍ञो निग्गमनारम्भे, महातूरिय रवंपुरे।&lt;br&gt;&#xA;परिवेणे निसिन्‍नो’व, सुत्वा सोणुत्तरो यति॥&lt;br&gt;&#xA;४६.&lt;br&gt;&#xA;निमुज्‍जित्वा पुथुविया, गन्त्वान नागमन्दिरं।&lt;br&gt;&#xA;नागराजस्स पुरतो, तत्थ पातूरहुलहुं॥&lt;br&gt;&#xA;४७.&lt;br&gt;&#xA;वुट्ठाय अभिवादेत्वा, पल्‍लङ्के तं निवेसील।&lt;br&gt;&#xA;सक्‍करित्वान नागिन्दो, पुच्छि आगत देसकं॥&lt;br&gt;&#xA;४८.&lt;br&gt;&#xA;तस्मिं वुत्ते अथोपुच्छि, थेरागमनकारणं।&lt;br&gt;&#xA;पत्वा’धिकारं सब्बं सो, सङ्घ सन्देस मब्रुवि॥&lt;br&gt;&#xA;४९.&lt;br&gt;&#xA;महाथूपे निधानत्थं, बुद्धेन विहिता इध।&lt;br&gt;&#xA;तव हत्थगता धातु, देहिता किर मे तुवं॥&lt;br&gt;&#xA;५०.&lt;br&gt;&#xA;तं सुत्वा नागराजासो, अतीव दोमनस्सि तो।&lt;br&gt;&#xA;‘‘पहू अयञ्हि समणो, बलक्‍कारेन गण्हितुं॥&lt;br&gt;&#xA;५१.&lt;br&gt;&#xA;तस्मा अञ्‍ञत्थ नेतब्बा, धातुयो’’इति चिन्तिय।&lt;br&gt;&#xA;तत्थ ठितं भागिनेय्यं, आकारेन निवेदयि॥&lt;br&gt;&#xA;५२.&lt;br&gt;&#xA;नामेन वासुलदत्तो, जानित्वा तस्स इङ्गितं।&lt;br&gt;&#xA;गन्त्वा तं चेतियघरं, गिलित्वान करण्डकं॥&lt;br&gt;&#xA;५३.&lt;br&gt;&#xA;सिनेरुपादं गन्त्वान, कुण्डलावट्टकोसयि।&lt;br&gt;&#xA;तियोजनसतं दीघो, भोगोयोजनवट्टवा॥&lt;br&gt;&#xA;५४.&lt;br&gt;&#xA;अनेकानि सहस्सानि, मापेत्वान फणानि च।&lt;br&gt;&#xA;धूपायति पज्‍जलति, सयित्वा सो महिद्धिको॥&lt;br&gt;&#xA;५५.&lt;br&gt;&#xA;अनेकानि सहस्सानि, अत्तना सदिसे अहि।&lt;br&gt;&#xA;मापयित्वा सयापेसि, समन्ता परिवारिते॥&lt;br&gt;&#xA;५६.&lt;br&gt;&#xA;बहू देवा च नागा च, ओसरिंसु तहिं तदा।&lt;br&gt;&#xA;‘‘युद्धं उभिन्‍नं नागानं, पसिस्साम मयं’’इति॥&lt;br&gt;&#xA;५७.&lt;br&gt;&#xA;मातुलो भागिनेय्येन, हटाता धातुयो इति।&lt;br&gt;&#xA;ञत्वा’नह थेरं तं, धातुनत्थि मे सन्तिके इति॥&lt;br&gt;&#xA;५८.&lt;br&gt;&#xA;आदितोप्पभुतिथेरो, तासं धातूनमागमं।&lt;br&gt;&#xA;वत्वान नागराजं तं, ‘‘देहि धातू’’ति अब्रुवि॥&lt;br&gt;&#xA;५९.&lt;br&gt;&#xA;अञ्‍ञथा सञ्‍ञापेतुं तं, थेरं सो उरगाधिपो।&lt;br&gt;&#xA;आदाय चेतिय घरं, गन्त्वा तं तस्स वण्णयि॥&lt;br&gt;&#xA;६०.&lt;br&gt;&#xA;अनेकधा अनेकेहि, रतनेहि सुसङ्खतं।&lt;br&gt;&#xA;चेतियं चेतियघरं, पस्स भिक्खु सुनिम्मितं॥&lt;br&gt;&#xA;६१.&lt;br&gt;&#xA;लंकादीपम्हि सकले, सब्बानि रतनानिपि।&lt;br&gt;&#xA;सोपानन्ते पाटिकम्पि, नाग्घन्त’ञ्‍ञेसु का कथा॥&lt;br&gt;&#xA;६२.&lt;br&gt;&#xA;महासक्‍कारठानम्हा, अप्पसक्‍कारठान कं।&lt;br&gt;&#xA;धातूनं नयनं नाम, नयुत्तं भिक्खुवो इदं॥&lt;br&gt;&#xA;६३.&lt;br&gt;&#xA;‘‘सच्‍चाभिसमयो नाम, तुम्हाकं हीन विज्‍जति।&lt;br&gt;&#xA;सच्‍चाभिसमयठानं, नेतुं युत्तञ्हि धातुयो’’॥&lt;br&gt;&#xA;६४.&lt;br&gt;&#xA;‘‘संसार दुक्ख मोक्खाय, उप्पज्‍जन्ति तथागता।&lt;br&gt;&#xA;बुद्धस्सायमधिप्पायो, तेननेस्साम धातुयो॥&lt;br&gt;&#xA;६५.&lt;br&gt;&#xA;धातुनिधानं अज्‍जे’व, सो हि राजा करिस्सति।&lt;br&gt;&#xA;तस्मा पपञ्‍चमकरित्वा, लहुं मे देहि धातुयो’’॥&lt;br&gt;&#xA;६६.&lt;br&gt;&#xA;नागोआहसचे भन्ते, तुवं पस्ससि धातुयो।&lt;br&gt;&#xA;गहेत्वा याहि तं थेरो, तिक्खत्तुं तं भणापिय॥&lt;br&gt;&#xA;६७.&lt;br&gt;&#xA;सुखुमं करं मापयित्वा, थेरो तत्रठितो’वसो।&lt;br&gt;&#xA;भागिनेय्यस्स वदने, हत्थं पक्खिप्प तावदे॥&lt;br&gt;&#xA;६८.&lt;br&gt;&#xA;धातुकरण्डं आदाय, ‘‘तिट्ठ नागा’’ति भासिय।&lt;br&gt;&#xA;निमुज्‍जित्वा पथवियं, परिवेणम्हि उट्ठहि॥&lt;br&gt;&#xA;६९.&lt;br&gt;&#xA;नागराजा गतो भिक्खु, अम्हेहि वञ्‍चितो’’इति।&lt;br&gt;&#xA;धातु आनयनत्थाय, भागिनेय्यस्स पाहिणि॥&lt;br&gt;&#xA;७०.&lt;br&gt;&#xA;भागिनेय्यो’थ कुच्छिम्हि, अपस्सित्वा करण्डकं।&lt;br&gt;&#xA;परिदेवमानो आगन्त्वा, मातुलस्स निवेदयि॥&lt;br&gt;&#xA;७१.&lt;br&gt;&#xA;तदा सो नागराजापि, ‘‘वञ्‍चितम्ह मयं’’इति।&lt;br&gt;&#xA;परिदेवि नागा सब्बेपि, परिदेविंसु पीळिता॥&lt;br&gt;&#xA;७२.&lt;br&gt;&#xA;भिक्खु नागस्स विजये, तुट्ठा देवा समागता।&lt;br&gt;&#xA;धातुयो पूजयन्ताता, तेनेव सह आगमुं॥&lt;br&gt;&#xA;७३.&lt;br&gt;&#xA;परिदेवमाना आगन्त्वा, नागा सङ्घस्स सन्तिके।&lt;br&gt;&#xA;बहुधा परिदेविंसु, धाताहरण दुक्खिता॥&lt;br&gt;&#xA;७४.&lt;br&gt;&#xA;तेसं सङ्घो’नुकम्पाय, थोकं धातुमदापयि।&lt;br&gt;&#xA;ते तेन तुट्ठा गन्त्वान, पूजा भण्डानि आहरुं॥&lt;br&gt;&#xA;७५.&lt;br&gt;&#xA;सक्‍को रतनपल्‍लङ्कं, सोण्णचङ्कोटमेव च।&lt;br&gt;&#xA;आदाय सह देवेहि, तं ठानं समुपागतो॥&lt;br&gt;&#xA;७६.&lt;br&gt;&#xA;थेरस्स उग्गतठाने, कारिते विस्सकम्मुना।&lt;br&gt;&#xA;पतिट्ठपेत्वा पल्‍लङ्कं, सुभे रतनमण्डपे॥&lt;br&gt;&#xA;७७.&lt;br&gt;&#xA;मातुकरण्डमादाय, तस्स थेरस्स हत्थतो।&lt;br&gt;&#xA;चङ्कोटके ठपेत्वान, पल्‍लङ्के पवरेठपि॥&lt;br&gt;&#xA;७८.&lt;br&gt;&#xA;ब्रह्मा छत्तमधारेसि, सन्तुस्सितो वाळबीजनिं।&lt;br&gt;&#xA;मणितालवण्टं सुयामो, सक्‍को सङ्खं तुसोदकं॥&lt;br&gt;&#xA;७९.&lt;br&gt;&#xA;चत्तारो तु महाराजा, अट्ठंसु खग्गपाणिनो।&lt;br&gt;&#xA;समुग्गहत्था तेत्तिंस, देवपुत्ता महिद्धिका॥&lt;br&gt;&#xA;८०.&lt;br&gt;&#xA;पारिच्छत्तक पुप्फेहि, पूजयन्ता तहिंठिता।&lt;br&gt;&#xA;कुमारियोतु द्वत्तिंस, दण्डदीपधरा ठिता॥&lt;br&gt;&#xA;८१.&lt;br&gt;&#xA;पलापेत्वा दुट्ठयक्खे, यक्खसेनापति पन।&lt;br&gt;&#xA;अट्ठवीसति अट्ठंसु, आरक्खं कुरुमानका॥&lt;br&gt;&#xA;८२.&lt;br&gt;&#xA;वीणं वादयमानो’व, अट्ठा पञ्‍चसिखो तहिं।&lt;br&gt;&#xA;रङ्गभूमिं मापयित्वा, तिम्परुतुरिय घोसवा॥&lt;br&gt;&#xA;८३.&lt;br&gt;&#xA;अनेकदेवपुत्ता च, साधुगीतप्पयोजका।&lt;br&gt;&#xA;महाकाळो नागराजा, थुयमानो अनेकधा॥&lt;br&gt;&#xA;८४.&lt;br&gt;&#xA;दिब्बतूरियानि वज्‍जन्ति, दिब्बसंगीति वत्तति।&lt;br&gt;&#xA;दिब्बगन्धादिवस्सानि, वस्सपेन्ति च देवता॥&lt;br&gt;&#xA;८५.&lt;br&gt;&#xA;सो इन्दगुत्तथेरोतु, मारस्स पटिबाहनं।&lt;br&gt;&#xA;चक्‍कवाळसमं कत्वा, लोहच्छत्तममापयि॥&lt;br&gt;&#xA;८६.&lt;br&gt;&#xA;मातूनं पुरतो चेव, तत्थ तत्थ च पञ्‍चसु।&lt;br&gt;&#xA;ठानेसु गणसज्झायं, करिंस्व खिलभिक्खवो॥&lt;br&gt;&#xA;८७.&lt;br&gt;&#xA;तत्था’गमा महाराजा, पहट्ठो दुट्ठगामणि।&lt;br&gt;&#xA;सीसेना’दाय आनीते, चङ्कोटम्हि सुवण्णये॥&lt;br&gt;&#xA;८८.&lt;br&gt;&#xA;ठपेत्वा धातु चङ्कोटं, पतिट्ठापिय आसने।&lt;br&gt;&#xA;धातुं पूजीय वन्दित्वा, ठितो पञ्‍चलीको तहिं॥&lt;br&gt;&#xA;८९.&lt;br&gt;&#xA;दिब्बच्छत्तादिकानेत्थ, दिब्बगन्धादिकानि च।&lt;br&gt;&#xA;पस्सित्वा दिब्बतूरियादि-सद्दे सुत्वा च खत्तियो॥&lt;br&gt;&#xA;९०.&lt;br&gt;&#xA;अपस्सित्वा ब्रह्मदेवो, तुट्ठो अच्छरियब्भुतो।&lt;br&gt;&#xA;धातुछत्तेन पूजेसि, लंकारज्‍जे’भिसिञ्‍चि च॥&lt;br&gt;&#xA;९१.&lt;br&gt;&#xA;‘‘दिब्बच्छत्तं मानुसञ्‍च, विमुत्तिच्छत्तमेव च।&lt;br&gt;&#xA;इति तिच्छित्तधारिस्स, लोकनाथस्स सत्थुनो॥&lt;br&gt;&#xA;९२.&lt;br&gt;&#xA;तिक्खत्तुमेव मे रज्‍जं, दम्मी’ति हट्ठमानसो।&lt;br&gt;&#xA;तिक्खत्तुमेव धातूनं, लंकारज्‍जमदासिसो॥&lt;br&gt;&#xA;९३.&lt;br&gt;&#xA;पूजयन्तो धातुयोता, देवेहि मानुसेहि च।&lt;br&gt;&#xA;सह चङ्कोटकेहेव, सीसेनादाय खत्तियो॥&lt;br&gt;&#xA;९४.&lt;br&gt;&#xA;भिक्खुसङ्घ परिब्युळ्हो, कत्वा थूपं पदक्खिणं।&lt;br&gt;&#xA;पाचिनतो आहरित्वा, धातुगब्भम्हि ओतरि॥&lt;br&gt;&#xA;९५.&lt;br&gt;&#xA;अरहन्तो छन्‍नवुति-कोटियो थूपमुत्तमं।&lt;br&gt;&#xA;समन्ता परिवारेत्वा, अट्ठंसु कतपञ्‍जली॥&lt;br&gt;&#xA;९६.&lt;br&gt;&#xA;ओतरित्वा धातुगब्भं, महग्घे सयनेसुभे।&lt;br&gt;&#xA;ठपेस्सामिति चिन्तेन्ते, पीतिपुण्णनरिस्सरे॥&lt;br&gt;&#xA;९७.&lt;br&gt;&#xA;सधातु धातुचङ्कोटो, उग्गन्त्वा तस्स सीसतो।&lt;br&gt;&#xA;सत्ततालप्पमाणम्हि, आकासम्हि ठितो ततो॥&lt;br&gt;&#xA;९८.&lt;br&gt;&#xA;सयं करण्डो विवरि, उग्गन्त्वा धातुयो ततो।&lt;br&gt;&#xA;बुद्धवेसं गहेत्वान, लक्खणेब्यञ्‍जनुज्‍जलं॥&lt;br&gt;&#xA;९९.&lt;br&gt;&#xA;गण्डम्बमूले बुद्धो’व, यमकं पाटिहारियं।&lt;br&gt;&#xA;अकंसु धरमानेन, सुगतेन अधिट्ठितं॥&lt;br&gt;&#xA;१००.&lt;br&gt;&#xA;तं पाटिहारियं दिस्वा, पसन्‍नेकग्गमानसा।&lt;br&gt;&#xA;देवामनुस्सा अरहत्तं, पत्ता द्वादस कोटियो॥&lt;br&gt;&#xA;१०१.&lt;br&gt;&#xA;सेसा फलत्तयं पत्ता, अतीता गणनापथं।&lt;br&gt;&#xA;हित्वा’थ बुद्धवेसं ता, करण्डम्हि पतिट्ठयुं॥&lt;br&gt;&#xA;१०२.&lt;br&gt;&#xA;ततो ओरुय्ह चङ्कोटो, रञ्‍ञो सीसे पतिट्ठहि।&lt;br&gt;&#xA;सहिन्दगुत्तथेरेन, नाटकीहि च सो पन॥&lt;br&gt;&#xA;१०३.&lt;br&gt;&#xA;धातुगब्भंपरिहरं, पत्वान सयनं सुभं।&lt;br&gt;&#xA;चङ्कोटं रतनपल्‍लङ्के, ठपयित्वा जुतिन्धरो॥&lt;br&gt;&#xA;१०४.&lt;br&gt;&#xA;धोवित्वान पुनोहत्थे, गन्धवासित वारिना।&lt;br&gt;&#xA;चतुज्‍जातियगन्धेन, उब्बतेत्वा सगारवो॥&lt;br&gt;&#xA;१०५.&lt;br&gt;&#xA;करण्डं विवरित्वान, तागहेत्वान धातुयो।&lt;br&gt;&#xA;इति चिन्तयि भूमिन्दो, महाजनहितत्थिको॥&lt;br&gt;&#xA;१०६.&lt;br&gt;&#xA;अनाकुलं केहिचिपि, यदि हेस्सन्ति धातुयो।&lt;br&gt;&#xA;जनस्स सरणं हुत्वा, यदि ठस्सन्ति धातुयो॥&lt;br&gt;&#xA;१०७.&lt;br&gt;&#xA;सत्थुनिपन्‍नाकारेन, परिनिब्बानमञ्‍चके।&lt;br&gt;&#xA;निपज्‍जन्तु सुपञ्‍ञत्ते, सयनम्हि महारहे॥&lt;br&gt;&#xA;१०८.&lt;br&gt;&#xA;इति चिन्तिय सो धातू, ठपेसि सयनुत्तमे।&lt;br&gt;&#xA;तदा कारा धातुयो च, सहिंसु सयनुत्तमे॥&lt;br&gt;&#xA;१०९.&lt;br&gt;&#xA;आसळ्हीसुक्‍कपक्खस्स, पन्‍नरसउपोसथे।&lt;br&gt;&#xA;उत्तरासळ्हनक्खत्ते, एवं धातुपतिट्ठिता॥&lt;br&gt;&#xA;११०.&lt;br&gt;&#xA;सह धातुपतिट्ठाना, अक्खम्पित्थ महामही।&lt;br&gt;&#xA;पाटिहीरानिनेकानि, पवत्तिंसु अनेकधा॥&lt;br&gt;&#xA;१११.&lt;br&gt;&#xA;राजा पसन्‍नोधातुता, सेतच्छत्तेन पूजयि।&lt;br&gt;&#xA;लंकाय रज्‍जं सकलं, सत्ताहानि अदासि च॥&lt;br&gt;&#xA;११२.&lt;br&gt;&#xA;काये च सब्बालङ्कारं, धातुगब्भम्हि पूजयि।&lt;br&gt;&#xA;तथानाटकियो’मच्छा, परिसा देवतापि च॥&lt;br&gt;&#xA;११३.&lt;br&gt;&#xA;वत्थगुळघतादीनि, दत्वा सङ्घस्स भूपति।&lt;br&gt;&#xA;भिक्खूहि गणसज्झायं, कारेत्वा’खिलरत्तियं॥&lt;br&gt;&#xA;११४.&lt;br&gt;&#xA;पुनाहनि पुरेभेरिं, चारेसि ‘‘सकला जना।&lt;br&gt;&#xA;विन्दन्तु धातुसत्ताहं, इमं’’ति जनताहितो॥&lt;br&gt;&#xA;११५.&lt;br&gt;&#xA;इन्दगुत्तो महाथेरो, अदिट्ठासि महिद्धिको।&lt;br&gt;&#xA;‘‘धातु वन्दितुकामाये, लंकादीपम्हि मानुसा॥&lt;br&gt;&#xA;११६.&lt;br&gt;&#xA;तङ्खणंयेव आगन्त्वा, वन्दित्वा धातुयो इध।&lt;br&gt;&#xA;यथा सकं घरं यन्तु’’, तं यथाधिट्ठितं अहु॥&lt;br&gt;&#xA;११७.&lt;br&gt;&#xA;सो महाभिक्खुसङ्घस्स, महाराजा महायसो।&lt;br&gt;&#xA;महादानं पवत्तेत्वा, तं सत्ताहं निरन्तरं॥&lt;br&gt;&#xA;११८.&lt;br&gt;&#xA;आचिक्खिधातुगब्भम्हि, किच्‍चं निठापितं मया।&lt;br&gt;&#xA;धातुगब्भपिधानंतु, सङ्घो जानितुमरहति॥&lt;br&gt;&#xA;११९.&lt;br&gt;&#xA;सङ्घो ते द्वे सामणेरे, तस्मिं कम्मे नियोजयि।&lt;br&gt;&#xA;पिदहिंसु धातुगब्भं, पासाणेना’हटेन ते॥&lt;br&gt;&#xA;१२०.&lt;br&gt;&#xA;‘‘मालेत्थ मा मिलायन्तु, गन्धासुस्सन्तुमा इमे।&lt;br&gt;&#xA;मा निब्बायन्तु दीपाव, मा किञ्‍चापि विवज्‍जतु॥&lt;br&gt;&#xA;१२१.&lt;br&gt;&#xA;मेदवण्ण छ पासाणा, सन्धियन्तुनिरन्तरा’’।&lt;br&gt;&#xA;इति घीणासवा एत्थ, सब्बमेतं अधिट्ठयुं॥&lt;br&gt;&#xA;१२२.&lt;br&gt;&#xA;आणापेसि महाराजा, ‘‘यथासत्तिं महाजनो।&lt;br&gt;&#xA;धातुनिधानकाने’त्थ, करोतू’’ति हितत्थिको॥&lt;br&gt;&#xA;१२३.&lt;br&gt;&#xA;महाधातुनिधानस्स, पिट्ठिम्हि च महाजनो।&lt;br&gt;&#xA;अका सहस्स धातुनं, निधानानि यथाबलं॥&lt;br&gt;&#xA;१२४.&lt;br&gt;&#xA;पिदहापियतं सब्बं, राजाथूपं समापयि।&lt;br&gt;&#xA;चतुरस्स च यञ्‍चेत्थ, चेतियम्हि समापयि॥&lt;br&gt;&#xA;१२५.&lt;br&gt;&#xA;पुञ्‍ञानि एवममलानि सयञ्‍चसन्तो,&lt;br&gt;&#xA;कुब्बन्ति सब्बविभवुत्तमपत्ति हेतु।&lt;br&gt;&#xA;कारेन्ति चापिहि’खिला परिसुद्धचित्ता,&lt;br&gt;&#xA;नानाविसेसजानता परिवारहेतू’’ति॥&lt;br&gt;&#xA;सुजनप्पसाद संवेगत्थाय कते महावंसे&lt;br&gt;&#xA;धातुनिधानं नाम&lt;br&gt;&#xA;एकतिंसतिमो परिच्छेदो।&lt;/p&gt;</description>
    </item>
    <item>
      <title>३१ द्वत्तिंसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/31_dvattiMsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/31_dvattiMsatima_parichCheda/</guid>
      <description>&lt;p&gt;द्वत्तिंसतिम परिच्छेद&lt;/p&gt;&#xA;&lt;h2 id=&#34;तसतपरगमनम&#34;&gt;तुसितपुरगमनम्&lt;/h2&gt;&#xA;&lt;p&gt;१.&lt;br&gt;&#xA;अनिट्ठिते छत्तकम्मे, सुधाकम्मे च चेतिये।&lt;br&gt;&#xA;मारणन्तिकरोगेन, राजा आसि गिलानको॥&lt;br&gt;&#xA;२.&lt;br&gt;&#xA;तिस्सं पक्‍कोसयित्वा सो, कनिट्ठं दीघवापितो।&lt;br&gt;&#xA;‘‘थूपे अनिट्ठितं कम्मं, निट्ठापेहीति अब्रवि॥&lt;br&gt;&#xA;३.&lt;br&gt;&#xA;भातुनो दुब्बलत्तासो, तुन्‍नवायेहि कारिय।&lt;br&gt;&#xA;कञ्‍चुकं सुद्धवत्थेहि, तेन छादिय चेतियं॥&lt;br&gt;&#xA;४.&lt;br&gt;&#xA;चित्तकारेहि कारेसि, वेदिकं तत्थ साधुकं।&lt;br&gt;&#xA;पन्तिपुण्णघटानञ्‍च, पञ्‍चङ्गुलकपन्तिकं॥&lt;br&gt;&#xA;५.&lt;br&gt;&#xA;छत्ताकारेहि कारेसि, छत्तं वेळुमयं तथा।&lt;br&gt;&#xA;खरपत्तमये चन्द-सूरिये मुद्धवेदियं॥&lt;br&gt;&#xA;६.&lt;br&gt;&#xA;लाखाकुङ्कुमकेहे’तं, चित्तयित्वा सुचित्तितं।&lt;br&gt;&#xA;रञ्‍ञो निवेदयि’’थूपे, कत्तब्बं निट्ठितं’’इति॥&lt;br&gt;&#xA;७.&lt;br&gt;&#xA;सिविकाय निपज्‍जित्वा, इधागन्त्वा महीपति।&lt;br&gt;&#xA;पदक्खिणं करित्वान, सिविकाये’व चेतियं॥&lt;br&gt;&#xA;८.&lt;br&gt;&#xA;वन्दित्वा दक्खिणद्वारे, सयने भूमिसन्थते।&lt;br&gt;&#xA;सयित्वा दक्खिणपस्सेन, सो महाथूप मुत्तमं॥&lt;br&gt;&#xA;९.&lt;br&gt;&#xA;सयित्वा वामपस्सेस, लोहपासाद मुत्तमं।&lt;br&gt;&#xA;पस्सन्तो सुमनो आसि, भिक्खुसङ्घपुरेक्खतो॥&lt;br&gt;&#xA;१०.&lt;br&gt;&#xA;गिलानपुच्छनत्थाय, आगताहि ततो ततो।&lt;br&gt;&#xA;छन्‍नवुतिकोटियो भिक्खू, तस्मिं आसुं समागमे॥&lt;br&gt;&#xA;११.&lt;br&gt;&#xA;गणसज्झायमकरुं, वग्गबन्धेन भिक्खवो।&lt;br&gt;&#xA;थेरपुत्ताभयं थेरं, तत्था’दिस्वा महीपति॥&lt;br&gt;&#xA;१२.&lt;br&gt;&#xA;अट्ठवीस महायुद्धं, युज्झन्तो अपराजयं।&lt;br&gt;&#xA;यो सो न पच्‍चुदावत्तो, महायोधो वसी मम॥&lt;br&gt;&#xA;१३.&lt;br&gt;&#xA;मच्‍चुयुद्धम्हि सम्पत्ते, दिस्वा मञ्‍ञे पराजयं।&lt;br&gt;&#xA;इदानि सो मं नो पेति, थेरो थेरपुत्तभयो॥&lt;br&gt;&#xA;१४.&lt;br&gt;&#xA;इति चिन्तयि सोथेरो, जानित्वा तस्स चिन्तितं।&lt;br&gt;&#xA;करिन्दनदिया सिसे, वसं पञ्‍जलिपब्बते॥&lt;br&gt;&#xA;१५.&lt;br&gt;&#xA;पञ्‍चखीणासवसत-परिवारेन इद्धिया।&lt;br&gt;&#xA;नभसागम्म राजानं, अट्ठासि परिवारिय॥&lt;br&gt;&#xA;१६.&lt;br&gt;&#xA;राजा दिस्वा पसन्‍नो तं, पुरतो च निसीदिय।&lt;br&gt;&#xA;तुम्हे दसमहायोधे, गण्हित्वान पुरे अहं॥&lt;br&gt;&#xA;१७.&lt;br&gt;&#xA;युज्झिं इदानि एको’व, मच्‍चुना युद्धमारभिं।&lt;br&gt;&#xA;मच्‍चुसत्तुं पराजेतुं, न सक्‍कोमी’’ति आह च॥&lt;br&gt;&#xA;१८.&lt;br&gt;&#xA;आह थेरो ‘‘महाराज-मा भायि मनुजाधिप।&lt;br&gt;&#xA;किलेससत्तुं अजित्वा, अजेय्यो मच्‍चुसत्तुको॥&lt;br&gt;&#xA;१९.&lt;br&gt;&#xA;सब्बम्पि सङ्खारगतं, अवस्संयेव भिज्‍जति।&lt;br&gt;&#xA;‘‘अनिच्‍चा सब्बसङ्खारा’’, इति वुत्तंहि सत्थुना॥&lt;br&gt;&#xA;२०.&lt;br&gt;&#xA;लज्‍जा सारज्‍जरहिता, बुद्धेपे’ति अनिच्‍चता।&lt;br&gt;&#xA;तस्मा अनिच्‍चा सङ्खारा, दुक्खा’नत्ताति चिन्तय॥&lt;br&gt;&#xA;२१.&lt;br&gt;&#xA;दुतिये अत्ताभावेपि, धम्मच्छन्दो महाहिते।&lt;br&gt;&#xA;उपट्ठिते देवलोके, हित्वा दिब्बं सुखं तुवं॥&lt;br&gt;&#xA;२२.&lt;br&gt;&#xA;इधागम्म बहुं पुञ्‍ञं, अकासि च अनेकधा।&lt;br&gt;&#xA;करणम्पेकरज्‍जस्स, सासनुज्‍जोतनायते॥&lt;br&gt;&#xA;२३.&lt;br&gt;&#xA;महापुञ्‍ञकतं पुञ्‍ञं, यावज्‍जदिवसा तया।&lt;br&gt;&#xA;सब्बंनुस्सरमेवं ते, सुखं सज्‍जु भविस्सति॥&lt;br&gt;&#xA;२४.&lt;br&gt;&#xA;थेरस्सवचनं सुत्वा, राजा अत्तमनो अहु।&lt;br&gt;&#xA;‘‘अवस्सयो मच्‍चुयुद्धेपि, त्वं मे सी’’ति अभासितं॥&lt;br&gt;&#xA;२५.&lt;br&gt;&#xA;तदा च आहरापेत्वा, पहट्ठो पुञ्‍ञ पोत्थकं।&lt;br&gt;&#xA;वाचेतुं लेखकं आह, सो तं वाचेसि पोत्थकं॥&lt;br&gt;&#xA;२६.&lt;br&gt;&#xA;एकूनसतविहारा, महाराजेन कारिता।&lt;br&gt;&#xA;एकूनवीसकोटीहि, विहारो मरिच वट्टि च॥&lt;br&gt;&#xA;२७.&lt;br&gt;&#xA;उत्तमो लोहपासादो,&lt;br&gt;&#xA;तिंसकोटीहि कारितो।&lt;br&gt;&#xA;महाथूपे अनग्घानि,&lt;br&gt;&#xA;कारिता चतुवीसति॥&lt;br&gt;&#xA;२८.&lt;br&gt;&#xA;महाथूपम्हि सेसानि, कारितानि सुबुद्धिना।&lt;br&gt;&#xA;कोटिसहस्सं अग्घन्ति, महाराजा’’ति वाचयि॥&lt;br&gt;&#xA;२९.&lt;br&gt;&#xA;‘‘कोट्ठनामम्हि मलये, अक्खक्खायिक छातके।&lt;br&gt;&#xA;कुण्डलानि महग्घानि, दुवे दत्वान गण्हिय॥&lt;br&gt;&#xA;३०.&lt;br&gt;&#xA;खीणासवानं पञ्‍चन्‍नं, महाथेरान मुत्तमो।&lt;br&gt;&#xA;दिन्‍नो पसन्‍नचित्तेन, कङ्गुअम्बिलपिण्डको॥&lt;br&gt;&#xA;३१.&lt;br&gt;&#xA;चूळङ्गनिय युद्धम्हि, पराजित्वा पलायता।&lt;br&gt;&#xA;कालं घोसापयित्वान, आगतस्स विहायसा॥&lt;br&gt;&#xA;३२.&lt;br&gt;&#xA;खीणासवस्स यतिनो, अत्तानमनपेक्खिय।&lt;br&gt;&#xA;दिन्‍नं सरकभत्त’न्ति, वुत्ते आह महीपति॥&lt;br&gt;&#xA;३३.&lt;br&gt;&#xA;विहारमहसत्ताहे, पासादस्स महेतथा।&lt;br&gt;&#xA;थूपारम्भे तु सत्ताहे, तथा धातुनिधानके॥&lt;br&gt;&#xA;३४.&lt;br&gt;&#xA;चातुद्दिसस्स उभतो, सङ्घस्स उभतो मया।&lt;br&gt;&#xA;महारहं महादानं, अविसेसं पवत्तितं॥&lt;br&gt;&#xA;३५.&lt;br&gt;&#xA;महावेसाखपूजा च, चतुवीसति कारयि।&lt;br&gt;&#xA;दीपे सङ्घस्स तिक्खत्तुं, तिचीवरमदापयि॥&lt;br&gt;&#xA;३६.&lt;br&gt;&#xA;सत्तसत्त दिनानेव, दीपे रज्‍जमहं इमं।&lt;br&gt;&#xA;पञ्‍चक्खत्तुं सासनम्हि, अदासिं हट्ठमानसो॥&lt;br&gt;&#xA;३७.&lt;br&gt;&#xA;सततं द्वादसठाने, सप्पिना सुद्धवट्टिया।&lt;br&gt;&#xA;दीपसहस्सं जालेसिं, पूजेन्तो सुगतं अहं॥&lt;br&gt;&#xA;३८.&lt;br&gt;&#xA;निच्‍चं अट्ठारसठाने, वज्‍जेहि विहितं अहं।&lt;br&gt;&#xA;गिलान भत्तभेसज्‍जं, गिलानानमदापयिं॥&lt;br&gt;&#xA;३९.&lt;br&gt;&#xA;चतुत्तालीसठानम्हि, सङ्खतं मधुपायसं।&lt;br&gt;&#xA;तत्तकेस्वेव ठानेसु, तेलुल्‍लोपकमेव च॥&lt;br&gt;&#xA;४०.&lt;br&gt;&#xA;घते पक्‍के महाजाल, पूवे ठानम्हि तत्तके।&lt;br&gt;&#xA;तथेव सह भत्तेहि, निच्‍च एमव अदापयिं॥&lt;br&gt;&#xA;४१.&lt;br&gt;&#xA;उपोसथेसु दिवसेसु, मासे मासे च अट्ठसु।&lt;br&gt;&#xA;लंकादीपे विहारेसु, दीप तेलमदापयिं॥&lt;br&gt;&#xA;४२.&lt;br&gt;&#xA;धम्मदानं महन्तन्ति, सुत्वा अमिसदानतो।&lt;br&gt;&#xA;लोह पासादतो हेट्ठा, सङ्घमज्झम्हि आसने॥&lt;br&gt;&#xA;४३.&lt;br&gt;&#xA;‘‘ओसारेस्सामि सङ्घस्स, मङ्गलसुत्त’’मिच्‍चहं।&lt;br&gt;&#xA;निसिन्‍नो ओसारयितुं, नासक्खिं सङ्घगारवा॥&lt;br&gt;&#xA;४४.&lt;br&gt;&#xA;ततोप्पभुति लंकाय, विहारेसु तहिं तहिं।&lt;br&gt;&#xA;धम्मकथं कथापेसिं, सक्‍करित्वान देसके॥&lt;br&gt;&#xA;४५.&lt;br&gt;&#xA;धम्मकथिक स्सेकस्स, सप्पिफाणितसक्खरं।&lt;br&gt;&#xA;नाळिं नाळिमदापेसिं, दापेसिं चतुरङ्गुलं॥&lt;br&gt;&#xA;४६.&lt;br&gt;&#xA;मुट्ठिकं यट्ठिमधुकं, दापेसिं साटकद्वयं।&lt;br&gt;&#xA;सब्बंपिस्सरिये दानं, नमे हासेसि मानसं॥&lt;br&gt;&#xA;४७.&lt;br&gt;&#xA;जीवितं अनपेक्खित्वा, दुग्गतेन सता मया।&lt;br&gt;&#xA;दिन्‍न दान द्वयंयेव, तं मे हासेसि मानसं॥&lt;br&gt;&#xA;४८.&lt;br&gt;&#xA;तं सुत्वा अभयो थेरो, तं दानद्वयमेव सो।&lt;br&gt;&#xA;रञ्‍ञो चित्तप्पसादत्थं, सं वण्णेसि अनेकधा॥&lt;br&gt;&#xA;४९.&lt;br&gt;&#xA;तेसु पञ्‍चसु थेरेसु, कङ्गुअम्बिलगाहको।&lt;br&gt;&#xA;मलिय देव महाथेरो, सुमनकूटम्हि पब्बते॥&lt;br&gt;&#xA;५०.&lt;br&gt;&#xA;नवन्‍नं भिक्खुसतानं, दत्वा तं परिभुञ्‍जि सो।&lt;br&gt;&#xA;पथवीचालको धम्म, सुत्तथेरो तु तं पन॥&lt;br&gt;&#xA;५१.&lt;br&gt;&#xA;कल्याणिकविहारम्हि, भिक्खूनं संविभाजिय।&lt;br&gt;&#xA;दसद्धस तसङ्खानं, परिभोग मकासयं॥&lt;br&gt;&#xA;५२.&lt;br&gt;&#xA;तलङ्गर वासिको धम्म, दिन्‍नत्थेरो पियङ्गुके।&lt;br&gt;&#xA;दीपे दससहस्सानं, दत्वान परिभुञ्‍जितं॥&lt;br&gt;&#xA;५३.&lt;br&gt;&#xA;मङ्गणवासिको खुद्द, तिस्सत्थेरो महिद्धिको।&lt;br&gt;&#xA;केलासे सट्ठिसहस्सानं, दत्वान परिभुञ्‍जि तं॥&lt;br&gt;&#xA;५४.&lt;br&gt;&#xA;महाब्यग्घो च थेरो तं, उक्‍कनगरविहारके।&lt;br&gt;&#xA;दत्वा सतानं सत्तानं, परिभोगमकासयं॥&lt;br&gt;&#xA;५५.&lt;br&gt;&#xA;सरकभत्तगाही तु, थेरो पियङ्गुदीपके।&lt;br&gt;&#xA;द्वादस भिक्खुसहस्सानं, दत्वान परिभुञ्‍जितं॥&lt;br&gt;&#xA;५६.&lt;br&gt;&#xA;इति वत्वा’भयत्थेरो, रञ्‍ञो हासेसि मानसं।&lt;br&gt;&#xA;राजा चित्तं पसादेत्वा, तं थेरं इध मब्रुवि॥&lt;br&gt;&#xA;५७.&lt;br&gt;&#xA;‘‘चतुवीसतिवस्सानि, सङ्घस्स उपकारको।&lt;br&gt;&#xA;अह मेवं होतु कायो’पि, सङ्घस्स उपकारको॥&lt;br&gt;&#xA;५८.&lt;br&gt;&#xA;महाथूप दस्सनठाने, सङ्घस्स कम्ममाळके।&lt;br&gt;&#xA;सरीरं सङ्घदासस्स, तुम्हे झापेथ मे’’इति॥&lt;br&gt;&#xA;५९.&lt;br&gt;&#xA;कनिट्ठं आह ‘‘भो तिस्स, महाथूपे अनिट्ठितं।&lt;br&gt;&#xA;निट्ठापेहि तुवं सब्बं, कम्मं सक्‍कच्‍च साधुकं॥&lt;br&gt;&#xA;६०.&lt;br&gt;&#xA;सायं पातो च पुप्फानि, महाथूपम्हि पूजय।&lt;br&gt;&#xA;तिक्खत्तुं उपहारञ्‍च, महाथूपस्स कारय॥&lt;br&gt;&#xA;६१.&lt;br&gt;&#xA;पटियादितञ्‍च यं वत्तं, मया सुगत सासने।&lt;br&gt;&#xA;सब्बं अपरिहापेत्वा, तात वत्तय तं तुवं॥&lt;br&gt;&#xA;६२.&lt;br&gt;&#xA;सङ्घस्स तात किच्‍चेसु, मा पमज्‍जित्थ सब्बदा’’।&lt;br&gt;&#xA;इतं तं अनुसासित्वा, तुण्ही आसि महीपति॥&lt;br&gt;&#xA;६३.&lt;br&gt;&#xA;तङ्खणं गणसज्झायं, भिक्खुसङ्घो अकासि च।&lt;br&gt;&#xA;देवता छ रथे चेव, छहि देवेहि आनयुं॥&lt;br&gt;&#xA;६४.&lt;br&gt;&#xA;याचुं विसुं विसुं देवा, राजानं ते रथे ठिता।&lt;br&gt;&#xA;‘‘अम्हाकं देवलोकं त्वं, एहि राजमनोरमं’’॥&lt;br&gt;&#xA;६५.&lt;br&gt;&#xA;राजा तेसं वचो सुत्वा, ‘‘याव धम्मं सुणोमहं।&lt;br&gt;&#xA;अधिवासेथ तावा’’ति, हत्थाकारेन वारयि॥&lt;br&gt;&#xA;६६.&lt;br&gt;&#xA;वारेति गणसज्झाय, मीभि मन्त्वान भिक्खवो।&lt;br&gt;&#xA;सज्झायं ठपयुं राजा, पुच्छितं ठानकारणं॥&lt;br&gt;&#xA;६७.&lt;br&gt;&#xA;‘‘आगमेथा’’ति सञ्‍ञाय, दिन्‍नत्ता’ति वदिंसु ते।&lt;br&gt;&#xA;राजा ‘‘नेतं तथा भन्ते’’, इति वत्वान तं वदि॥&lt;br&gt;&#xA;६८.&lt;br&gt;&#xA;तं सुत्वान जना केचि, ‘‘भीतो मच्‍चुभया अयं।&lt;br&gt;&#xA;लालप्पती’’ति मञ्‍ञिंसु, तेसं कङ्खाविनोदनं॥&lt;br&gt;&#xA;६९.&lt;br&gt;&#xA;कारेतुं अभयत्थेरो, राजानं एवमाह सो।&lt;br&gt;&#xA;‘‘जानापेतुं कथं सक्‍का, आनीता ते रथा’’इति॥&lt;br&gt;&#xA;७०.&lt;br&gt;&#xA;पुप्फदानं खिपापेसि, राज नभसि पण्डितो।&lt;br&gt;&#xA;तानि लग्गानि लम्बिंसु, रथीसासु विसुं विसुं॥&lt;br&gt;&#xA;७१.&lt;br&gt;&#xA;आकासे लम्बमानानि, तानि दिस्वा महाजनो।&lt;br&gt;&#xA;कङ्खं पटिविनोदेसि, राजा थेरमभासितं॥&lt;br&gt;&#xA;७२.&lt;br&gt;&#xA;‘‘कतमो देवलोको हि,&lt;br&gt;&#xA;रम्मो भन्ते’’ति सो ब्रुवि।&lt;br&gt;&#xA;‘‘तुसिनानं पुरं राज,&lt;br&gt;&#xA;रम्मं’’इति सतं मतं॥&lt;br&gt;&#xA;७३.&lt;br&gt;&#xA;बुद्धभावाय समयं, ओलोकेन्तो महादयो।&lt;br&gt;&#xA;मेत्तेय्यो बोधिसत्तो हि, वसते तुसिते पुरे॥&lt;br&gt;&#xA;७४.&lt;br&gt;&#xA;थेरस्स वचनं सुत्वा, महाराजा महामती।&lt;br&gt;&#xA;ओलोकेन्तो महाथूपं, निपन्‍नोव निमीलयि॥&lt;br&gt;&#xA;७५.&lt;br&gt;&#xA;चवित्वा तंखणंयेव, तुसिता अहटे रथे।&lt;br&gt;&#xA;निब्बत्तित्वा ठितोयेव, दिब्बदेहो अदिस्सथ॥&lt;br&gt;&#xA;७६.&lt;br&gt;&#xA;कतस्स पुञ्‍ञकम्मस्स, फलं दस्सेतुमत्तनो।&lt;br&gt;&#xA;महाजनस्स दस्सेन्तो, अत्तानं समलङ्कतं॥&lt;br&gt;&#xA;७७.&lt;br&gt;&#xA;रथट्ठोयेव तिक्खत्तुं, महाथूपं पदक्खिणं।&lt;br&gt;&#xA;कत्वान थूपं सङ्घञ्‍च, वन्दित्वा तुसितं अगा॥&lt;br&gt;&#xA;७८.&lt;br&gt;&#xA;नाटकियो इधागन्त्वा, मकुटं यत्थ मोचयुं।&lt;br&gt;&#xA;‘‘मकुटमुत्तसाला’’ति, एत्थ साला कता अहु॥&lt;br&gt;&#xA;७९.&lt;br&gt;&#xA;चितके ठपिते रञ्‍ञे, सरीरम्हि महाजनो।&lt;br&gt;&#xA;यत्थारवि ‘‘राववट्टि-साला’’नाम तहिं अहु॥&lt;br&gt;&#xA;८०.&lt;br&gt;&#xA;रञ्‍ञो सरीरं झापेसुं, यस्मिं निस्सीममाळके।&lt;br&gt;&#xA;सो एव माळको एत्थ, वुच्‍चते ‘‘राज माळको’’॥&lt;br&gt;&#xA;८१.&lt;br&gt;&#xA;दुट्ठगामणिराजा सो, राजा नामारहो महा।&lt;br&gt;&#xA;मेत्तेय्यस्स भगवतो, हेस्सति अग्गसावको॥&lt;br&gt;&#xA;८२.&lt;br&gt;&#xA;रञ्‍ञो पिता पिता तस्स,&lt;br&gt;&#xA;माता माता भविस्सति।&lt;br&gt;&#xA;सद्धातिस्सो कनिट्ठो तु,&lt;br&gt;&#xA;दुतियो हेस्सति सावको॥&lt;br&gt;&#xA;८३.&lt;br&gt;&#xA;सालिराजकुमारो यो,&lt;br&gt;&#xA;तस्स रञ्‍ञो सुतो तुसो।&lt;br&gt;&#xA;मेत्तेय्यस्स भगवतो,&lt;br&gt;&#xA;पुत्तोयेव भविस्सति॥&lt;br&gt;&#xA;८४.&lt;br&gt;&#xA;एवं यो कुसलपरो करोति पुञ्‍ञं,&lt;br&gt;&#xA;छादेन्तो अनियतपापकं बहुम्पि।&lt;br&gt;&#xA;सो सग्गं सकले रमि वो पयाति तस्मा,&lt;br&gt;&#xA;सप्पञ्‍ञो स ततरतो भवेय्य पुञ्‍ञेति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;तुसितपुरगमनं नाम&lt;br&gt;&#xA;द्वत्तिंसतिमो परिच्छेदो&lt;/p&gt;</description>
    </item>
    <item>
      <title>३२ तेत्तिंसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/32_tettiMsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/32_tettiMsatima_parichCheda/</guid>
      <description>&lt;p&gt;तेत्तिंसतिम परिच्छेद&lt;/p&gt;&#xA;&lt;h2 id=&#34;दसरजक&#34;&gt;दसराजको&lt;/h2&gt;&#xA;&lt;p&gt;१.&lt;br&gt;&#xA;दुट्ठगामणिरञ्ञो तु, रज्जेठिता जना अहू।&lt;br&gt;&#xA;सालिराजकुमारोति, हस्सासि विस्सुतो सुतो॥&lt;br&gt;&#xA;२.&lt;br&gt;&#xA;अतीव धञ्ञो सो आसि, पुञ्ञकम्मरतो सदा।&lt;br&gt;&#xA;अतीव चारुरुपाय, सत्तो चण्डालिया अहु॥&lt;br&gt;&#xA;३.&lt;br&gt;&#xA;असोकमालादेविंतं, सम्बन्धं पुब्बजातिया।&lt;br&gt;&#xA;रूपेना’ति पियायन्तो, सो रज्जं नेवकामयि॥&lt;br&gt;&#xA;४.&lt;br&gt;&#xA;दुट्ठगामणिभाता’सो, सद्धातिस्सो तदच्छये।&lt;br&gt;&#xA;रज्जं कारेस्सा’भिसित्तो, अट्ठारस्स समा’समो॥&lt;br&gt;&#xA;५.&lt;br&gt;&#xA;छक्ककम्मं सुधाकम्मं, हत्थिपाकारमेव च।&lt;br&gt;&#xA;महाथूपस्स कारेसि, सो सद्धाकतनामको॥&lt;br&gt;&#xA;६.&lt;br&gt;&#xA;दीपेन लोहपासादो, उड्डिय्हित्थ सुसङ्खतो।&lt;br&gt;&#xA;कारेसि लोहपासादं, पुन सो सत्तभूमकं॥&lt;br&gt;&#xA;७.&lt;br&gt;&#xA;नवुतिसतसहस्सग्घो, पासादो आसि सो तदा।&lt;br&gt;&#xA;दक्खिणगीरिविहारं, कल्लकलेण मेव च॥&lt;br&gt;&#xA;८.&lt;br&gt;&#xA;कुळुम्बालविहारञ्च, तथापेत्तङ्ग वालिकं।&lt;br&gt;&#xA;वेलङ्गवट्टिकञ्चेव, दुब्बलवापितिस्सतं॥&lt;br&gt;&#xA;९.&lt;br&gt;&#xA;दुरतिस्सकवापिञ्च, तथामातुविहारकं।&lt;br&gt;&#xA;कारेसि आदीघवापिं, विहारंयोजन योजने॥&lt;br&gt;&#xA;१०.&lt;br&gt;&#xA;दीघवापिविहारञ्च, कारेसि सहचेतियं।&lt;br&gt;&#xA;नानारतनकच्छन्नं, तत्थ कारेसि चेतिये॥&lt;br&gt;&#xA;११.&lt;br&gt;&#xA;सन्धियं सन्धियं तत्थ, रथचक्कप्पमाणकं।&lt;br&gt;&#xA;सोवण्णमालं कारेत्वा, लग्गापेसि मनोरमं॥&lt;br&gt;&#xA;१२.&lt;br&gt;&#xA;चतुरासीतिसहस्सानं , धम्मक्खन्धानमिस्सरो।&lt;br&gt;&#xA;चतुरासीतिसहस्सानि, पूजाचापि अकारयि॥&lt;br&gt;&#xA;१३.&lt;br&gt;&#xA;एवं पुञ्ञानि कत्वा सो, अनेकानि महीपति।&lt;br&gt;&#xA;कायस्सभेदा देवेसु, तुसितेसु’पपज्जथ॥&lt;br&gt;&#xA;१४.&lt;br&gt;&#xA;सद्धातिस्सपकाराजे, वसन्ते दीघवापियं।&lt;br&gt;&#xA;लज्जीतिस्सो जेट्ठसुतो, गिरिकुम्भिमनामकं॥&lt;br&gt;&#xA;१५.&lt;br&gt;&#xA;विहारं कारयि रम्मं, तंकनिट्ठसुतो पन।&lt;br&gt;&#xA;थुल्लत्थनो अकारेसि, विहारं कन्दरव्हयं॥&lt;br&gt;&#xA;१६.&lt;br&gt;&#xA;पितरा थुल्लत्थनको, भातुसन्तिकमायता।&lt;br&gt;&#xA;सहेवा’ह विहारस्स, सङ्घभोगत्थमत्तनो॥&lt;br&gt;&#xA;१७.&lt;br&gt;&#xA;सद्धातिस्सेउपरते, सब्बे’मच्चा समागता।&lt;br&gt;&#xA;थूपारामे भिक्खुसङ्घं, सकलं सन्निपातिय॥&lt;br&gt;&#xA;१८.&lt;br&gt;&#xA;सङ्घानुञ्ञायरट्ठस्स, रक्खणत्थं कुमारकं।&lt;br&gt;&#xA;अभिसिञ्चुं थुल्लत्थनं, तं सुत्वा लज्जीतिस्सतो॥&lt;br&gt;&#xA;१९.&lt;br&gt;&#xA;इधागन्त्वा गहेत्वा तं, सयं रज्जमकारयि।&lt;br&gt;&#xA;मासञ्चेव दसाहञ्च, राजा थुल्लत्थनो पन॥&lt;br&gt;&#xA;२०.&lt;br&gt;&#xA;तिस्सोसमं लज्जीतिस्सो, सङ्घो हुत्वा अनादरो।&lt;br&gt;&#xA;‘‘न जानिंसु यथावुड्ढं’’ मीति तं परिभासयि॥&lt;br&gt;&#xA;२१.&lt;br&gt;&#xA;पच्छा सङ्घं खमापेत्वा, दण्डकम्मत्थमिस्सरो।&lt;br&gt;&#xA;तीणि सतसहस्सानि, दत्वान उरुचेतिये॥&lt;br&gt;&#xA;२२.&lt;br&gt;&#xA;सिलामयानि कारेसि, पुप्फयानानि तीणिसो।&lt;br&gt;&#xA;अथो सतसहस्सेन, चितापेसि च अन्तरा॥&lt;br&gt;&#xA;२३.&lt;br&gt;&#xA;महाथूपथूपारामानं, भूमिंभूमिस्सरो समं।&lt;br&gt;&#xA;थूपारामे च थूपस्स, सिलाकञ्चुक मुत्तमं॥&lt;br&gt;&#xA;२४.&lt;br&gt;&#xA;थूपारामस्स पुरतो, सिलाथूपकमेव च।&lt;br&gt;&#xA;लज्जीकासनसालञ्च, भिक्खुसङ्घस्स कारयि॥&lt;br&gt;&#xA;२५.&lt;br&gt;&#xA;कञ्चुकं कण्टके थूपे, कारापेसि सिलामयं।&lt;br&gt;&#xA;दत्वान सतसहस्सं, विहारे चेतियव्हये॥&lt;br&gt;&#xA;२६.&lt;br&gt;&#xA;गिरिकुम्भिलनामस्स, विहारस्स महम्हि सो।&lt;br&gt;&#xA;सट्ठिभिक्खुसहस्सानं, तिचीवरमदापयि॥&lt;br&gt;&#xA;२७.&lt;br&gt;&#xA;अरिट्ठविहारं कारेसि, तथाकन्दरहिनकं।&lt;br&gt;&#xA;गामिकानञ्च भिक्खूनं, भेसज्जानि अदापयि॥&lt;br&gt;&#xA;२८.&lt;br&gt;&#xA;किमिच्छकं तण्डुलञ्च, भिक्खुनीनमदापयि।&lt;br&gt;&#xA;समानव’ठमासञ्च, रज्जं सो कारयी इध॥&lt;br&gt;&#xA;२९.&lt;br&gt;&#xA;मते लज्जिकतिस्सम्हि, कनिट्ठो तस्स कारयि।&lt;br&gt;&#xA;रज्जं छळेव वस्सानि, खल्लाटनागनामको॥&lt;br&gt;&#xA;३०.&lt;br&gt;&#xA;लोहपासादपरिवारे, पासादे’ति मनोरमे।&lt;br&gt;&#xA;लोहपासादसोभत्थं, एसो द्वत्तिंसकारयि॥&lt;br&gt;&#xA;३१.&lt;br&gt;&#xA;महाथूपस्स परितो, चारुनो हेममालिनो।&lt;br&gt;&#xA;वालिकङ्गणमरियादं, पाकारञ्च अकारयि॥&lt;br&gt;&#xA;३२.&lt;br&gt;&#xA;सोवकुरुन्दपासकं, विहारञ्च अकारयि।&lt;br&gt;&#xA;पुञ्ञकम्मानिचञ्ञानि, कारापेसि महीपति॥&lt;br&gt;&#xA;३३.&lt;br&gt;&#xA;तं महारत्ततोनाम, सेनापति महीपतिं।&lt;br&gt;&#xA;खल्लाटनागराजानं, नगरेयेव अग्गहि॥&lt;br&gt;&#xA;३४.&lt;br&gt;&#xA;तस्स रञ्ञो कनिट्ठोतु, वट्टगामणिनामको।&lt;br&gt;&#xA;तं दुट्ठसेनापतिकं, हन्त्वा रज्जमकारयि॥&lt;br&gt;&#xA;३५.&lt;br&gt;&#xA;खल्लाटनागरञ्ञोसो, पुत्तकं सकभातुनो।&lt;br&gt;&#xA;महाचूलिकनामानं, पुत्तठाने ठपेसि च॥&lt;br&gt;&#xA;३६.&lt;br&gt;&#xA;तम्मातरं नुळादेविं, महेसिञ्च अकासिसो।&lt;br&gt;&#xA;पीतिठाने ठितता’स्स, पीतिराजाति अब्रवुं॥&lt;br&gt;&#xA;३७.&lt;br&gt;&#xA;एवं रज्जे’भिसित्तस्स, तस्स मासम्हि पञ्चमे।&lt;br&gt;&#xA;रोहणे नकुलनगरे, एको ब्राह्मणचेटतो॥&lt;br&gt;&#xA;३८.&lt;br&gt;&#xA;तियो नाम ब्राह्मणस्स, वचो सुत्वा अपण्डितो।&lt;br&gt;&#xA;चोरो असु महातस्स, परिवारो अहोसि च॥&lt;br&gt;&#xA;३९.&lt;br&gt;&#xA;सगणासत्तदमिळा, महातित्थम्हि ओतरुं।&lt;br&gt;&#xA;तदा ब्राह्मणतियो च, ते सत्तदमिळापिच॥&lt;br&gt;&#xA;४०.&lt;br&gt;&#xA;छक्कत्थाय विसज्जेसुं, लेखं भूपतिसन्तिकं।&lt;br&gt;&#xA;राजा ब्राह्मणतियस्स, लेखं पेसेसि नीतिमा॥&lt;br&gt;&#xA;४१.&lt;br&gt;&#xA;‘‘रज्जं तव इदानेव, गण्ह त्वं दमिळे’’ इति।&lt;br&gt;&#xA;साधूति सो दमिळेहि, युज्झि गण्हिंसु ते तु तं॥&lt;br&gt;&#xA;४२.&lt;br&gt;&#xA;ततो ते दमिळा युद्धं, रञ्ञा सह पवत्तयुं।&lt;br&gt;&#xA;कोळम्बालकसामन्ता, युद्धे राजा पराजितो॥&lt;br&gt;&#xA;४३.&lt;br&gt;&#xA;तित्थारामदुवारेन, रथारुळ्हो पलायति।&lt;br&gt;&#xA;पण्डुकाभयराजेन, तित्थारामोहि कारितो।&lt;br&gt;&#xA;वासितो च तदा आसि, एकवीसति राजुसू॥&lt;br&gt;&#xA;४४.&lt;br&gt;&#xA;तं दिस्वा पलायन्तं, निगण्ठोगिरिनामको।&lt;br&gt;&#xA;‘‘पलायति महाकाळ-सीहळो’’ति भुसं रवि॥&lt;br&gt;&#xA;४५.&lt;br&gt;&#xA;तं सुत्वान महाराजा, ‘‘सिद्धे मम मनोरथे।&lt;br&gt;&#xA;विहारं एत्थ कारेस्सं’’, इच्चेवं चिन्तयी तदा॥&lt;br&gt;&#xA;४६.&lt;br&gt;&#xA;सगब्भं अनुलादेविं, अग्गही रक्खिया इति।&lt;br&gt;&#xA;महाचूळ महानाग-कुमारेचापी रक्खिये॥&lt;br&gt;&#xA;४७.&lt;br&gt;&#xA;रथस्स लहुभावत्थं, डत्वा चूळामणिंसुभं।&lt;br&gt;&#xA;ओतारेसि सोमदेविं, तस्स’नुञ्ञाय भूपति॥&lt;br&gt;&#xA;४८.&lt;br&gt;&#xA;युद्धायगमनेयेव, पुत्तके द्वे च देवियो।&lt;br&gt;&#xA;गाहयित्वान निक्खन्तो, सङ्कितो सो पराजये॥&lt;br&gt;&#xA;४९.&lt;br&gt;&#xA;असक्कुणित्वा गाहेतुं, पत्तं भुत्तं जिनेन तं।&lt;br&gt;&#xA;पलायित्वा वेस्सगीरि-वने अभिनियियिसो॥&lt;br&gt;&#xA;५०.&lt;br&gt;&#xA;कुत्थिक्कुलमहातिस्स-थेरो दिस्वा तहं तु तं।&lt;br&gt;&#xA;भत्तं पादा अनामट्ठं, पिण्डदानं विवज्जिय॥&lt;br&gt;&#xA;५१.&lt;br&gt;&#xA;अथ केतकिपत्तम्हि, लिखित्वा हट्ठमानसो।&lt;br&gt;&#xA;सङ्घभोगं विहारस्स, तस्स पादामहीपति॥&lt;br&gt;&#xA;५२.&lt;br&gt;&#xA;ततो गन्त्वा सिलासोब्भ-कण्डकम्हि वसी ततो।&lt;br&gt;&#xA;गन्त्वान मातुवेलङ्गे, सालगलसमीपगो॥&lt;br&gt;&#xA;५३.&lt;br&gt;&#xA;तत्थद्दस दिट्ठपुब्बं, थेरं थेरो महीपतिं।&lt;br&gt;&#xA;उपट्ठाकस्स अप्पेसि, तनसिवस्स साधुकं॥&lt;br&gt;&#xA;५४.&lt;br&gt;&#xA;तस्स सो तनसिवस्स, रट्ठिकस्स’न्तिके तहिं।&lt;br&gt;&#xA;राजा चुद्दसवस्सानि, वसी तेन उपट्ठितो॥&lt;br&gt;&#xA;५५.&lt;br&gt;&#xA;सत्तसु दमीळेस्वे’को, सोमादेविं मदावहं।&lt;br&gt;&#xA;रागरत्तो गहेत्वान, परतीरमगालहुं॥&lt;br&gt;&#xA;५६.&lt;br&gt;&#xA;एकोपत्तं दसबलस्स, अनुराधपुरे ठितं।&lt;br&gt;&#xA;आदाय तेन सन्तुट्ठो, परतीरमगालहुं॥&lt;br&gt;&#xA;५७.&lt;br&gt;&#xA;पुळहत्थो तु दमिळो, तीणिवस्सानि कारयि।&lt;br&gt;&#xA;रज्जं सेनापतिं कत्वा, दमिळं बाहियव्हयं॥&lt;br&gt;&#xA;५८.&lt;br&gt;&#xA;पुळहत्थं गहेत्वा तं, दूरे वस्सानि बाहीयो।&lt;br&gt;&#xA;रज्जं कारेसि तस्सा’सि, पणयमारो चमूपति॥&lt;br&gt;&#xA;५९.&lt;br&gt;&#xA;बाहीयं तं गहेत्वान, राजा’सि पणयमारको।&lt;br&gt;&#xA;सत्तवस्सानि तस्सा’सि, पिळयमारो चमूपति॥&lt;br&gt;&#xA;६०.&lt;br&gt;&#xA;पणयमारं गहेत्वा सो, राजासि पीळयमारको।&lt;br&gt;&#xA;सत्तमासानि तस्सासि, दाठियो तु चमूपति॥&lt;br&gt;&#xA;६१.&lt;br&gt;&#xA;पीळयमारं गहेत्वा सो, दाठियो दमिळो पन।&lt;br&gt;&#xA;रज्जं’नुराधनगरे, दुवे वस्सानि कारयि॥&lt;br&gt;&#xA;६२.&lt;br&gt;&#xA;एवं दमिळराजूनं, तेसं पञ्चन्नमेवहि।&lt;br&gt;&#xA;होन्ति चुद्दसवस्सानी, सत्तमासा च उत्तरिं॥&lt;br&gt;&#xA;६३.&lt;br&gt;&#xA;गताय तु निवासत्थं, मलये’नुलदेविया।&lt;br&gt;&#xA;भरियाकनसिवस्स, पादापहरि पच्छियं॥&lt;br&gt;&#xA;६४.&lt;br&gt;&#xA;कुज्झित्वा रोदमानासा, राजानं उपसकिमि।&lt;br&gt;&#xA;तं सुत्वा तनसिवोसो, मनुमादाय निक्खमि॥&lt;br&gt;&#xA;६५.&lt;br&gt;&#xA;देविया वचनं सुत्वा, तस्स आगमना पुरा।&lt;br&gt;&#xA;द्विपुत्तं देविमादाय, ततो राजा’पि निक्खमि॥&lt;br&gt;&#xA;६६.&lt;br&gt;&#xA;धनुं सन्धाय आयन्तं, सीवं विज्झि महासीवो।&lt;br&gt;&#xA;राजा नामं भावयित्वा, अकासि जिनसङ्गहं॥&lt;br&gt;&#xA;६७.&lt;br&gt;&#xA;अलत्थ अट्ठामच्चेच, महन्ते योधसम्मते।&lt;br&gt;&#xA;परिवारो महाआसी, परिहारो च राजिनो॥&lt;br&gt;&#xA;६८.&lt;br&gt;&#xA;कुम्भीलकमहातिस्स-थेर दिस्वा महायसो।&lt;br&gt;&#xA;अच्छगल्लविहारम्हि, बुद्धपूजमकारयि॥&lt;br&gt;&#xA;६९.&lt;br&gt;&#xA;वत्थुं सोधेतुमारुळ्हो, अकासचेतियङ्गणं।&lt;br&gt;&#xA;कविसीसे अमच्चम्हि, ओरोहन्तोमहीपति॥&lt;br&gt;&#xA;७०.&lt;br&gt;&#xA;आरोहन्तो सदेविको, दिस्वा मग्गे निसिन्नकं।&lt;br&gt;&#xA;‘‘न निपन्नो’’ति कुज्झित्वा, कविसीसं अघातयि॥&lt;br&gt;&#xA;७१.&lt;br&gt;&#xA;सेसा सत्तअमच्चावि, निब्बिन्ना तेन राजिना।&lt;br&gt;&#xA;तस्स’न्तिका पलायित्वा, पक्कमन्ता यथारुचि॥&lt;br&gt;&#xA;७२.&lt;br&gt;&#xA;मग्गे विलुत्ता चोरेहि, विहारं हम्बुगल्लकं।&lt;br&gt;&#xA;पविसित्वान अद्दक्खुं, तिस्सत्थेरं बहुस्सुतं॥&lt;br&gt;&#xA;७३.&lt;br&gt;&#xA;चतुनेकायिको थेरो, यथालद्धानि दापयि।&lt;br&gt;&#xA;वत्थफाणिततेलानि, तण्डुला पाहुणा तथा॥&lt;br&gt;&#xA;७४.&lt;br&gt;&#xA;अस्सत्थकाले थेरो सो,&lt;br&gt;&#xA;‘‘कुहिंयाता’’ति पुच्छिते।&lt;br&gt;&#xA;अत्तानं आवीकत्वा ते,&lt;br&gt;&#xA;तं पवत्तिं निवेदयुं॥&lt;br&gt;&#xA;७५.&lt;br&gt;&#xA;‘‘कारेतुं केहि सक्का नु, जिनसासनपग्गहं।&lt;br&gt;&#xA;दमिळेहि वा’थ रञ्ञा, इति पुट्ठा तु ते पन॥&lt;br&gt;&#xA;७६.&lt;br&gt;&#xA;‘‘रञ्ञो सक्का’’ति आहंसु, सञ्ञापेत्वान ते इति।&lt;br&gt;&#xA;उभो तिस्स महातिस्स-थेरा आदाय ते ततो॥&lt;br&gt;&#xA;७७.&lt;br&gt;&#xA;राजिनो सन्तिकं नेत्वा, अञ्ञमञ्ञं खमापयुं।&lt;br&gt;&#xA;राजा च ते अमच्चा च, थेरो एव मयाचयुं॥&lt;br&gt;&#xA;७८.&lt;br&gt;&#xA;सिद्धे कम्मे पेसितेनो, गन्तब्बं सन्तिकं इति।&lt;br&gt;&#xA;थेरा दत्वा पटिञ्ञं ते, यथाठानमगञ्छिसुं॥&lt;br&gt;&#xA;७९.&lt;br&gt;&#xA;अनुराधपुरं राजा, आगन्त्वान महायसो।&lt;br&gt;&#xA;दाठिकं दमिळं हन्त्वा, सयं रज्जमकारयि॥&lt;br&gt;&#xA;८०.&lt;br&gt;&#xA;ततो निगण्ठारामं तं, विद्धंसेत्वा महीपति।&lt;br&gt;&#xA;विहारं कारयि तत्थ, द्वादस परिवेणकं॥&lt;br&gt;&#xA;८१.&lt;br&gt;&#xA;महाविहारपट्ठाना, द्वीसु वस्सस तेसु च।&lt;br&gt;&#xA;सत्तरससु वस्सेसु, दसमासा’मिकेसु च॥&lt;br&gt;&#xA;८२.&lt;br&gt;&#xA;तथा दिनेसु दससु, अतिक्कन्तेसु सादरो।&lt;br&gt;&#xA;अभयगिरि विहारंसो, पतिट्ठापेसि भूपति॥&lt;br&gt;&#xA;८३.&lt;br&gt;&#xA;अक्कोसियित्वा ते थेरे, तेसु पुब्बुपकारिनो।&lt;br&gt;&#xA;तं महातिस्स थेरस्स, विहारं मानदो अदा॥&lt;br&gt;&#xA;८४.&lt;br&gt;&#xA;गिरिस्स यस्मा गारामे, राजा कारेसि सोभयो।&lt;br&gt;&#xA;तस्मा’भय गिरित्वेव, विहारो नामको अहु॥&lt;br&gt;&#xA;८५.&lt;br&gt;&#xA;आणापेत्वा सोमादेविं,&lt;br&gt;&#xA;यथा ठाने ठपेसिसो।&lt;br&gt;&#xA;तस्सातन्नामकं कत्वा,&lt;br&gt;&#xA;सोमाराम मकारयि॥&lt;br&gt;&#xA;८६.&lt;br&gt;&#xA;रथा ओरोपिता सा हि, तस्मिंठाने वरङ्गना।&lt;br&gt;&#xA;कद्दम्बपुप्फ गुम्बम्हि, निलिना तत्थ अद्दस॥&lt;br&gt;&#xA;८७.&lt;br&gt;&#xA;मुत्तयन्तं सामणेरं, मग्गं हत्थेन छादिय।&lt;br&gt;&#xA;राजा तस्स वचो सुत्वा, विहारं तत्थ कारयि॥&lt;br&gt;&#xA;८८.&lt;br&gt;&#xA;महाथूपस्सुत्तरतो,&lt;br&gt;&#xA;चेतियं उच्चवत्थुकं।&lt;br&gt;&#xA;सिला सोभकण्डकं नाम,&lt;br&gt;&#xA;राजा सोयेव कारयि॥&lt;br&gt;&#xA;८९.&lt;br&gt;&#xA;तेसु सत्तसु योधेसु, उत्तियो नाम कारयि।&lt;br&gt;&#xA;नगरम्हा दक्खिणतो, विहारं दक्खिणव्हयं॥&lt;br&gt;&#xA;९०.&lt;br&gt;&#xA;तत्तेव मूलवोकास, वीहारं मूलनामको।&lt;br&gt;&#xA;अमच्चो कारयी तेन, सोपि तंनामको अहु॥&lt;br&gt;&#xA;९१.&lt;br&gt;&#xA;कारेसि सालियारामं, अमच्चो सालियव्हयो।&lt;br&gt;&#xA;कारेसि पब्बतारामं, अमच्चो पब्बतव्हयो॥&lt;br&gt;&#xA;९२.&lt;br&gt;&#xA;उत्तरतिस्सरामन्तु, तिस्सामच्चो अकारयि।&lt;br&gt;&#xA;विहारे निट्ठिते रम्मे, तिस्सथेर मुपच्चते॥&lt;br&gt;&#xA;९३.&lt;br&gt;&#xA;‘‘तुम्हाकं पटिसन्थार, वसेन’म्हेहि कारिते।&lt;br&gt;&#xA;विहारे देम तुम्हाकं, इति वत्वा अदंसु च॥&lt;br&gt;&#xA;९४.&lt;br&gt;&#xA;थेरो सब्बत्थवासेसि, ते ते भिक्खू यथा रहं।&lt;br&gt;&#xA;अमच्चा’दंसु सङ्घस्स, विविधे समणारहे॥&lt;br&gt;&#xA;९५.&lt;br&gt;&#xA;राजा सकविहारम्हि, वसन्ते समुपट्ठहि।&lt;br&gt;&#xA;पच्चयेहि अनुनेहि, तेन ते बहवो अहुं॥&lt;br&gt;&#xA;९६.&lt;br&gt;&#xA;थेरं कुलेही संसट्ठं, महातिस्सोति विस्सुतं।&lt;br&gt;&#xA;कुलसंसट्ठ दोसेन, सङ्घो तं नीहरि इतो॥&lt;br&gt;&#xA;९७.&lt;br&gt;&#xA;तस्स सिस्सो बहलमस्सु-&lt;br&gt;&#xA;तिस्सत्थेरोति पिस्सुतो।&lt;br&gt;&#xA;कुद्धो’भयगिरिं गन्त्वा,&lt;br&gt;&#xA;वसि पक्खं वहं तहिं॥&lt;br&gt;&#xA;९८.&lt;br&gt;&#xA;ततोप्पभुति ते भिक्खू, महाविहारनागमुं।&lt;br&gt;&#xA;एवं ते’भयगिरिका, निग्गता थेरवादतो॥&lt;br&gt;&#xA;९९.&lt;br&gt;&#xA;पभिन्ना’भयगिरिकेहि, दक्खिणविहारिकायति।&lt;br&gt;&#xA;एवं ते थेरवादीहि, पभिन्ना भिक्खवो द्विधा॥&lt;br&gt;&#xA;१००.&lt;br&gt;&#xA;महा अभयभिक्खू ते, वड्ढेतुं दीपवासिनो।&lt;br&gt;&#xA;वट्टगामणिभूमिन्दो, पत्तिं नाम अदासि सो॥&lt;br&gt;&#xA;१०१.&lt;br&gt;&#xA;विहारपरिवेणानि, घटाबद्धे अकारयि।&lt;br&gt;&#xA;‘‘पटिसङ्खरणं एवं, हेस्सतीति विचिन्तिय॥&lt;br&gt;&#xA;१०२.&lt;br&gt;&#xA;पिटकत्तयपाळिञ्च, तस्स अट्ठकथम्पि च।&lt;br&gt;&#xA;मुखपाठेन आनेसुं, पुब्बे भिक्खू महामति॥&lt;br&gt;&#xA;१०३.&lt;br&gt;&#xA;हानिं दिस्वान सत्तानं, तदा भिक्खू समागता।&lt;br&gt;&#xA;चिरट्ठितत्थं धम्मस्स, पोत्थकेसु लिखापयुं॥&lt;br&gt;&#xA;१०४.&lt;br&gt;&#xA;वट्टगामणि अभयो, राजा रज्जमकारयि।&lt;br&gt;&#xA;इति द्वादसवस्सानि, पञ्चमासेसु आदितो॥&lt;br&gt;&#xA;१०५.&lt;br&gt;&#xA;इती परहित मत्तनो हितञ्च,&lt;br&gt;&#xA;पटिलभियिस्सरियं करोति पञ्ञो।&lt;br&gt;&#xA;विपुलमपि कुबुद्धिलद्धभोवं,&lt;br&gt;&#xA;उभयहितं न करोति भोगलुद्धो’ति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;दसराजको नाम&lt;br&gt;&#xA;तेत्तिंसतिमो परिच्छेदो।&lt;/p&gt;</description>
    </item>
    <item>
      <title>३३ चतुत्तिंसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/33_chatuttiMsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/33_chatuttiMsatima_parichCheda/</guid>
      <description>&lt;p&gt;चतुत्तिंसतिम परिच्छेद&lt;/p&gt;&#xA;&lt;h2 id=&#34;एकदसरजदपन&#34;&gt;एकादसराजदीपनो&lt;/h2&gt;&#xA;&lt;p&gt;१.&lt;br&gt;&#xA;तदच्‍चये महाचूली-महातिस्सो अकारयि।&lt;br&gt;&#xA;रज्‍जं चुद्दसवस्सानि, धम्मेन च समेन च॥&lt;br&gt;&#xA;२.&lt;br&gt;&#xA;सहत्थेन कतं दानं, सो सुत्वान महप्फलं।&lt;br&gt;&#xA;पठमेयेव वस्सम्हि, गन्त्वा अञ्‍ञातवेसवा॥&lt;br&gt;&#xA;३.&lt;br&gt;&#xA;कत्वान सालिलवनं, लद्धाय भतिया ततो।&lt;br&gt;&#xA;पिण्डपातं महासुम्म-थेरस्सा’दा महीपति॥&lt;br&gt;&#xA;४.&lt;br&gt;&#xA;सोण्णगिरिम्हि पुन सो, तीणिवस्सानि खत्तियो।&lt;br&gt;&#xA;गुळयन्तम्हि कत्वान, भतिंलद्धा गुळे ततो॥&lt;br&gt;&#xA;५.&lt;br&gt;&#xA;ते गुळे आहरापेत्वा, पुरं आगम्म भूपति।&lt;br&gt;&#xA;भिक्खुसङ्घस्स पादासि, महादानं महीपति॥&lt;br&gt;&#xA;६.&lt;br&gt;&#xA;तिंसभिक्खुसहस्सस्स, अदा अच्छादनानि च।&lt;br&gt;&#xA;द्वादसन्‍नं सहस्सानं, भिक्खूनीनं तथेव च॥&lt;br&gt;&#xA;७.&lt;br&gt;&#xA;कारयित्वा महीपालो, विहारं सुप्पतिट्ठितं।&lt;br&gt;&#xA;सट्ठिभिक्खु सहस्सस्स, तिचीवरमदापयि॥&lt;br&gt;&#xA;८.&lt;br&gt;&#xA;तिंस सहस्स सङ्खानं, भिक्खुनीनञ्‍च दापयि।&lt;br&gt;&#xA;मण्डवापि विहारं सो, तथा अभयगल्‍लकं॥&lt;br&gt;&#xA;९.&lt;br&gt;&#xA;वङ्गुपट्टङ्गगल्‍लञ्‍च, दीघबाहुकगल्‍लकं।&lt;br&gt;&#xA;वालगाम विहारञ्‍च, राजा सोयेव कारयि॥&lt;br&gt;&#xA;१०.&lt;br&gt;&#xA;एवं सद्धाय सो राजा, कत्वा पुञ्‍ञानिनेकधा।&lt;br&gt;&#xA;चतुद्दसन्‍नं वस्सानं, अच्‍चयेन दिवं अगा॥&lt;br&gt;&#xA;११.&lt;br&gt;&#xA;वट्टगामणिनो पुत्तो, चोरनागोति विस्सुतो।&lt;br&gt;&#xA;महाचूळिस्सरज्‍जम्हि, चोरो हुत्वा चरितदा॥&lt;br&gt;&#xA;१२.&lt;br&gt;&#xA;महाचूळे उपरते, रज्‍जं कारयि आगतो।&lt;br&gt;&#xA;अत्तनो चोरकाले सो, निवासं येसुनालभि॥&lt;br&gt;&#xA;१३.&lt;br&gt;&#xA;अट्ठरसविहारे ते, विद्धंसापेसि दुम्मति।&lt;br&gt;&#xA;रज्‍जं द्वादसवस्सानि, चोरनागो अकारयि॥&lt;br&gt;&#xA;१४.&lt;br&gt;&#xA;लोकन्तरिक निरयं, पापोसोउपपज्‍जथ।&lt;br&gt;&#xA;तदच्‍चये महाचूळ्हि-रञ्‍ञो पुत्तो अकारयि॥&lt;br&gt;&#xA;१५.&lt;br&gt;&#xA;रज्‍जं तीणेव वस्सानि, राजातिस्सो’ति विस्सुतो।&lt;br&gt;&#xA;चोरनागस्स देवीतु, वीसमं वीसमानुला॥&lt;br&gt;&#xA;१६.&lt;br&gt;&#xA;वीसं दत्वान मारेसि, बलत्थेरत्तमानसा।&lt;br&gt;&#xA;तस्मिंयेवबलत्थेसा, अनुलारत्तमानसा॥&lt;br&gt;&#xA;१७.&lt;br&gt;&#xA;तिस्सं वीसेनघातेत्वा, तस्स रज्‍जमदासिसा।&lt;br&gt;&#xA;सीवो नाम बलत्थोसो, जेट्ठदोवारिको तहिं॥&lt;br&gt;&#xA;१८.&lt;br&gt;&#xA;कत्वा महेसिं अनुलं, वस्सं मासद्वया’चिकं।&lt;br&gt;&#xA;रज्‍जं कारेसि नगरे, वटुके दमिळे’नुला॥&lt;br&gt;&#xA;१९.&lt;br&gt;&#xA;रत्ता वीसेन तं हन्त्वा, वटुके रज्‍जमप्पयि।&lt;br&gt;&#xA;वटुको दमिळो सो हि, पुरे नगरवड्ढकी॥&lt;br&gt;&#xA;२०.&lt;br&gt;&#xA;महेसिं अनुलं कत्वा, वस्सं मासद्वयाधिकं।&lt;br&gt;&#xA;रज्‍जं कारेसि नगरे, अनुला तत्थ आगतं॥&lt;br&gt;&#xA;२१.&lt;br&gt;&#xA;पस्सित्वा दारुभतिकं, तस्मिं सारत्तमानसा।&lt;br&gt;&#xA;हन्त्वा विसेन वटुकं, तस्स रज्‍जं समप्पयि॥&lt;br&gt;&#xA;२२.&lt;br&gt;&#xA;दारुभतिकतिस्सो सो, महेसिं करियानुलं।&lt;br&gt;&#xA;एकमासाधिकं वस्सं, पुरे रज्‍जमकारयि॥&lt;br&gt;&#xA;२३.&lt;br&gt;&#xA;कारेसि सो पोक्खरणिं, महामेघवने लहुं।&lt;br&gt;&#xA;निलीये नाम दमिळे, सा पुरोहितब्राह्मणे॥&lt;br&gt;&#xA;२४.&lt;br&gt;&#xA;रागेन रत्ता अनुला, तेन संवासकामिनी।&lt;br&gt;&#xA;दारुभतिकतिस्संतं, वीसं दत्वान घातिय॥&lt;br&gt;&#xA;२५.&lt;br&gt;&#xA;निलीयस्स अदा रज्‍जं, सोपि निलीयब्राह्मणो।&lt;br&gt;&#xA;तं महेसिं करित्वान, निच्‍चं ताय उपट्ठितो॥&lt;br&gt;&#xA;२६.&lt;br&gt;&#xA;रज्‍जं कारेसि छम्मासं, अनुराधपुरे इध।&lt;br&gt;&#xA;द्वत्तिंसाय बलत्थेहि, वत्थुकामा यथारुचिं॥&lt;br&gt;&#xA;२७.&lt;br&gt;&#xA;वीसेन तं घातयित्वा, निलीयं खत्तियानुला।&lt;br&gt;&#xA;रज्‍जं सा अनुलादेवी, चतुमासमकारयि॥&lt;br&gt;&#xA;२८.&lt;br&gt;&#xA;महाचूळिकराजस्स, पुत्तो दुतियको पन।&lt;br&gt;&#xA;कूटकण्णतिस्सो नाम, भीतो सो’नुलदेविया॥&lt;br&gt;&#xA;२९.&lt;br&gt;&#xA;पलायित्वा पब्बजित्वा, काले पत्तबलो इध।&lt;br&gt;&#xA;आगन्त्वा घातयित्वा, तं अनुलं दुट्ठमानसं॥&lt;br&gt;&#xA;३०.&lt;br&gt;&#xA;रज्‍जं कारेसि द्वावीसं, वस्सानि मनुजाधिपो।&lt;br&gt;&#xA;महाउपोसथागारं, अका चेतियपब्बते॥&lt;br&gt;&#xA;३१.&lt;br&gt;&#xA;घरस्स तस्स पुरतो, सिलाथूपमकारयि।&lt;br&gt;&#xA;बोधिं रोपेसि तत्थेव, सोव चेतियेपब्बते॥&lt;br&gt;&#xA;३२.&lt;br&gt;&#xA;पेलगामविहारञ्‍च, अन्तरगङ्गाय कारयि।&lt;br&gt;&#xA;तत्थेव वण्णकं नाम, महामातिकमेव च॥&lt;br&gt;&#xA;३३.&lt;br&gt;&#xA;अम्बदुग्गमहावापिं, भयोलुप्पलमेव च।&lt;br&gt;&#xA;सत्तहत्थुच्‍चपाकारं, पुरस्स परिखं तथा॥&lt;br&gt;&#xA;३४.&lt;br&gt;&#xA;महावत्थुम्हि अनुलं, झापयित्वा असञ्‍ञतं।&lt;br&gt;&#xA;अपनीय ततो थोकं, महावत्थुमकारयि॥&lt;br&gt;&#xA;३५.&lt;br&gt;&#xA;पदुमस्सरवनुय्यानं, नगरेयेव कारयि।&lt;br&gt;&#xA;मता’स्स दन्ते धोवित्वा, पब्बजि जिनसासने॥&lt;br&gt;&#xA;३६.&lt;br&gt;&#xA;कुलसन्तके घरट्ठाने, मातुभिक्खुनुपस्सयं।&lt;br&gt;&#xA;कारेसि दन्तगेहन्ति, विस्सतो आसि तेन सो॥&lt;br&gt;&#xA;३७.&lt;br&gt;&#xA;तदच्‍चये तस्स पुत्तो, नामको भातिकाभयो।&lt;br&gt;&#xA;अट्ठवीसतिवस्सानि, रज्‍जं कारेसि खत्तियो॥&lt;br&gt;&#xA;३८.&lt;br&gt;&#xA;महादाट्ठिकराजस्स, भातिकत्तामहीपति।&lt;br&gt;&#xA;दीपे ‘‘भातिकराजा’’ति, पाकटो आसि धम्मिको॥&lt;br&gt;&#xA;३९.&lt;br&gt;&#xA;कारेसि लोहपासादे, पटिसङ्खारमेत्थसो।&lt;br&gt;&#xA;महाथूपे वेदिका द्वे, थूपव्हे’पोसथव्हयं॥&lt;br&gt;&#xA;४०.&lt;br&gt;&#xA;अत्तनो बलिमुज्झित्वा, नगरस्स समन्ततो।&lt;br&gt;&#xA;रोपापेत्वा योजनम्हि, सुमनान’ज्‍जुकानि च॥&lt;br&gt;&#xA;४१.&lt;br&gt;&#xA;पादवेचिकतो याव, धुरच्छत्तानराधिपो।&lt;br&gt;&#xA;चतुरङ्गलबहलेन, गन्धेन उरुचेतियं॥&lt;br&gt;&#xA;४२.&lt;br&gt;&#xA;लिम्पापेत्वान पुप्फानि, वण्टेहि तत्थ साधुकं।&lt;br&gt;&#xA;निवेसित्वान कोरेसि, थूपं मालागुलोपमं॥&lt;br&gt;&#xA;४३.&lt;br&gt;&#xA;पुनद्वङ्गुलबहलाय, मनोसिलाय चेतियं।&lt;br&gt;&#xA;लिम्पापेत्वान कारेसि, तथेव कुसुमाचितं॥&lt;br&gt;&#xA;४४.&lt;br&gt;&#xA;पुन सोपानतो याव, धुरच्छत्ताव चेतियं।&lt;br&gt;&#xA;पुप्फेहि ओकिरापेत्वा, छादेसि पुप्फरासिनो॥&lt;br&gt;&#xA;४५.&lt;br&gt;&#xA;उट्ठापेत्वान यन्तेहि, जलं अभयवापितो।&lt;br&gt;&#xA;जलेहि थूपं सेवन्तो, बलपूजमकारयि॥&lt;br&gt;&#xA;४६.&lt;br&gt;&#xA;सकटसतेन मुत्तानं, सद्धिं तेलेन साधुकं।&lt;br&gt;&#xA;मद्दापेत्वा सुधापिण्डं, सुधाकम्ममकारयि॥&lt;br&gt;&#xA;४७.&lt;br&gt;&#xA;पवालजालं कारेत्वा, तं खिपापिय चेतिये।&lt;br&gt;&#xA;सोवण्णानि पदुमानि, चक्‍कमत्तानि सन्धिसु॥&lt;br&gt;&#xA;४८.&lt;br&gt;&#xA;लग्गापेत्वा ततो मुत्ता-कलापे याव हेट्ठिमा।&lt;br&gt;&#xA;पदुमा’लम्बयित्वान, महाथूपमपूजयि॥&lt;br&gt;&#xA;४९.&lt;br&gt;&#xA;गणसज्झायसद्दं सो, धातुगब्भम्हितादिनि।&lt;br&gt;&#xA;सुत्वा ‘‘अदिस्वा तंना’हं, वुट्ठहिस्सन्ति निच्छितो॥&lt;br&gt;&#xA;५०.&lt;br&gt;&#xA;पाचिनादिकमूलम्हि, अनाहारो निपज्‍जथ।&lt;br&gt;&#xA;थेरा द्वारं मापयित्वा, धातुगब्भं नयिंसु तं॥&lt;br&gt;&#xA;५१.&lt;br&gt;&#xA;धातुगब्भविभूतिंसो, सब्बं दिस्वा महीपति।&lt;br&gt;&#xA;निक्खन्तो तादिसेहेव, पोत्थरूपेहि पूजयि॥&lt;br&gt;&#xA;५२.&lt;br&gt;&#xA;मधुगन्धेहि गन्धेहि, घटेहि सरसेहि च।&lt;br&gt;&#xA;अञ्‍जनहरितालेहि, तथामनोसिलाहि च॥&lt;br&gt;&#xA;५३.&lt;br&gt;&#xA;मनोसिलासु वस्सेन, भस्सित्वा चेतियङ्गणे।&lt;br&gt;&#xA;ठितासु गोप्फमत्तासु, रचिते पु’प्पलेहि च॥&lt;br&gt;&#xA;५४.&lt;br&gt;&#xA;थूपङ्गणम्हि सकले, पुरिते गन्धकद्दमे।&lt;br&gt;&#xA;चित्तकिलञ्‍जछिद्देसु, रचिते पु’प्पलेहि च॥&lt;br&gt;&#xA;५५.&lt;br&gt;&#xA;वारयित्वा वारिमग्गं, तथेव पुरिते घटे।&lt;br&gt;&#xA;दीपवट्टिहि नेकानि, कतवट्टिसिखाहि च॥&lt;br&gt;&#xA;५६.&lt;br&gt;&#xA;मधुकतेलम्हि तथा, तिलतेले तथेव च।&lt;br&gt;&#xA;तथेव पट्टवट्टीनं, सु बहूहि सिखाहि च॥&lt;br&gt;&#xA;५७.&lt;br&gt;&#xA;यथावुत्तेहि एतेहि, महाथूपस्स खत्तियो।&lt;br&gt;&#xA;सत्तक्खत्तुं सत्तक्खत्तुं, पूजा’कासि विसुं विसुं॥&lt;br&gt;&#xA;५८.&lt;br&gt;&#xA;अनुवस्सञ्‍च नियतं, सुधामङ्गलमुत्तमं।&lt;br&gt;&#xA;बोधिसिनानपूजा च, तथेव उरुबोधिया॥&lt;br&gt;&#xA;५९.&lt;br&gt;&#xA;महावेसाख पूजा च, उळारा अट्ठवीसति।&lt;br&gt;&#xA;चतुरासीति सहस्सानि, पूजा च अनुळारिका॥&lt;br&gt;&#xA;६०.&lt;br&gt;&#xA;विविधं नटनच्‍चञ्‍च, नानातूरियवादितं।&lt;br&gt;&#xA;महाथूपे महापूजं, सद्धानुन्‍नो अकारयि॥&lt;br&gt;&#xA;६१.&lt;br&gt;&#xA;दिवसस्स च तिक्खत्तुं, बुद्धुप्पट्ठानमागमा।&lt;br&gt;&#xA;द्विक्खत्तुं, पुप्फभेरिञ्‍च, नियतं सो अकारयि॥&lt;br&gt;&#xA;६२.&lt;br&gt;&#xA;नियतञ्‍चनदानञ्‍च, पवारणादानमेव च।&lt;br&gt;&#xA;तेलफाणितवत्थादि-परिक्खारं समणारहं॥&lt;br&gt;&#xA;६३.&lt;br&gt;&#xA;बहुं पादासि सङ्घस्स, चेतियखेत्तमेव च।&lt;br&gt;&#xA;चेतिये परिकम्मत्थं, अदासि तत्थ खत्तियो॥&lt;br&gt;&#xA;६४.&lt;br&gt;&#xA;सदा भिक्खुसहस्सस्स, विहारे चेतियपब्बते।&lt;br&gt;&#xA;सलाकवत्तभत्तञ्‍च, सो दापेसि च भूपति॥&lt;br&gt;&#xA;६५.&lt;br&gt;&#xA;चिन्तामणिमुचेलव्हे, उपट्ठानत्तये च सो।&lt;br&gt;&#xA;तथा पदुमघरे छत्त-पासादे च मनोरमे॥&lt;br&gt;&#xA;६६.&lt;br&gt;&#xA;भोजेन्तो पञ्‍चठानम्हि, भिक्खूगन्थधुरे युते।&lt;br&gt;&#xA;पच्‍चयेहि उपट्ठासि, सदा धम्मे सगारवो॥&lt;br&gt;&#xA;६७.&lt;br&gt;&#xA;पोराणराजनियातं, यंकिञ्‍चि सासनस्सितं।&lt;br&gt;&#xA;अकासि पुञ्‍ञकम्मंसो, सब्बं भातिकभूपति॥&lt;br&gt;&#xA;६८.&lt;br&gt;&#xA;तस्स भाभकराजस्स, अच्‍चये तं कनिट्ठको।&lt;br&gt;&#xA;महादाठिमहानाग-नामो रज्‍जमकारयि॥&lt;br&gt;&#xA;६९.&lt;br&gt;&#xA;द्वादसंयेव वस्सानि, नानापुञ्‍ञपरायनो।&lt;br&gt;&#xA;महाथूपम्हि किञ्‍जक्ख- पासाणे अत्थरापयि॥&lt;br&gt;&#xA;७०.&lt;br&gt;&#xA;वालिकामरियादञ्‍च, कारेसि वित्थतङ्गणं।&lt;br&gt;&#xA;दीपे सब्बविहारेसु, धम्मासनमदापयि॥&lt;br&gt;&#xA;७१.&lt;br&gt;&#xA;अम्बत्थल महाथूपं, कारापेसि महीपति।&lt;br&gt;&#xA;च येअनिट्ठमानम्हि, सरित्वा मुनिनो गुणं॥&lt;br&gt;&#xA;७२.&lt;br&gt;&#xA;चजित्वान सकं पाणं, निपज्‍जित्वा सयं तहिं।&lt;br&gt;&#xA;ठपयित्वा चयं तस्स, निट्ठापेत्वान चेतियं॥&lt;br&gt;&#xA;७३.&lt;br&gt;&#xA;चतुद्वारे ठपापेसि, चतुरो रतनग्घिके।&lt;br&gt;&#xA;सुसिप्पिकेहि सुविभत्ते, नानारतनजोतिते॥&lt;br&gt;&#xA;७४.&lt;br&gt;&#xA;चेतिये पटिमोचेत्वा, नानारतनकञ्‍चुकं।&lt;br&gt;&#xA;कञ्‍चन बुब्बुलञ्‍चेत्थ, मुत्तोलम्बञ्‍च दापयि॥&lt;br&gt;&#xA;७५.&lt;br&gt;&#xA;चेतिय पब्बतावट्टे, अलङ्करिय योजनं।&lt;br&gt;&#xA;योजापेत्वा चतुद्वारं, समन्ता चारुवीथिकं॥&lt;br&gt;&#xA;७६.&lt;br&gt;&#xA;वीथिया उभतो पस्से, आपणानि पसारिय।&lt;br&gt;&#xA;धजग्घिक तो रणानि, मण्डयित्वा तहिं तहिं॥&lt;br&gt;&#xA;७७.&lt;br&gt;&#xA;दीपमाला समुज्‍जोतं, कारयित्वा समन्ततो।&lt;br&gt;&#xA;नटनच्‍चानि गीतानि, वादितानि च कारयि॥&lt;br&gt;&#xA;७८.&lt;br&gt;&#xA;मग्गे कदम्बनदितो, यावचेतिय पब्बता।&lt;br&gt;&#xA;गन्तुं धोतेहि पादेहि, कारयि’त्थरणत्थतं॥&lt;br&gt;&#xA;७९.&lt;br&gt;&#xA;सनच्‍चगीतवादेहि, समज्‍जमकरुं तहिं।&lt;br&gt;&#xA;नगरस्स चतुद्वारे, महा दानञ्‍च दापयि॥&lt;br&gt;&#xA;८०.&lt;br&gt;&#xA;अकासि सकले दीपे, दीपमालानिरन्तरं।&lt;br&gt;&#xA;सलिलेपि समुद्दस्स, समन्ता योजनन्तरे॥&lt;br&gt;&#xA;८१.&lt;br&gt;&#xA;चेतियस्स महेतेन, पूजा सा कारिता सुभा।&lt;br&gt;&#xA;गिरिभण्डा महापूजा, उळारा वुच्‍चते इध॥&lt;br&gt;&#xA;८२.&lt;br&gt;&#xA;समागतानं भिक्खूनं, तस्मिं पूजा समागमे।&lt;br&gt;&#xA;दानं अट्ठसु ठानेसु, ठपापेत्वा महीपति॥&lt;br&gt;&#xA;८३.&lt;br&gt;&#xA;ताळयित्वान तत्रट्ठा, अट्ठसोवण्णभेरियो।&lt;br&gt;&#xA;चतुवीससहस्सानं, महादानं पवत्तयि॥&lt;br&gt;&#xA;८४.&lt;br&gt;&#xA;छचीवरानि पादासि, बन्धमोक्खञ्‍च कारयि।&lt;br&gt;&#xA;चतुद्वारेन्वापितेहि, सदा कम्ममकारयि॥&lt;br&gt;&#xA;८५.&lt;br&gt;&#xA;पुब्बराजूहि ठपितं, भातरं ठपितं तथा।&lt;br&gt;&#xA;पुञ्‍ञकम्मं अहापेत्वा, सब्बं कारयिभूपति॥&lt;br&gt;&#xA;८६.&lt;br&gt;&#xA;अत्तानं देविंपुत्ते द्वे, हत्थिं अस्सञ्‍च मङ्गलं।&lt;br&gt;&#xA;वारियन्तो’पि सङ्घेन, सङ्घस्सा’दासि भूपति॥&lt;br&gt;&#xA;८७.&lt;br&gt;&#xA;छसत सहस्सग्घकं, भिक्खुसङ्घस्स सो अदा।&lt;br&gt;&#xA;सतसहस्सग्घनकं, भिक्खूनीनं गणस्स तु॥&lt;br&gt;&#xA;८८.&lt;br&gt;&#xA;दत्वान कप्पियं भण्डं, विविधं विधिकोविदो।&lt;br&gt;&#xA;अत्तानञ्‍च’व सेसे च, सङ्घतो अभिनीहरि॥&lt;br&gt;&#xA;८९.&lt;br&gt;&#xA;कालायन कण्णिकम्हि, मणिनाग पब्बतव्हयं।&lt;br&gt;&#xA;विहारञ्‍च कळव्हयं, कारेसि मनुजाधिपो॥&lt;br&gt;&#xA;९०.&lt;br&gt;&#xA;कुबु बन्धनदीतीरे, समुद्दविहारमेव च।&lt;br&gt;&#xA;हुवावकण्णिके चूळ, नगपब्बतसव्हयं॥&lt;br&gt;&#xA;९१.&lt;br&gt;&#xA;पासाणदीपकव्हम्हि, विहारे कारिते सयं।&lt;br&gt;&#xA;पानियं उपनितस्स, सामणेरस्स खत्तियो॥&lt;br&gt;&#xA;९२.&lt;br&gt;&#xA;उपचारे पसीदित्वा, समन्ता अट्ठयोजनं।&lt;br&gt;&#xA;सङ्घभोगमदातस्स, विहारस्स महीपति॥&lt;br&gt;&#xA;९३.&lt;br&gt;&#xA;मण्डवापि विहारे च, सामणेरस्स खत्तियो।&lt;br&gt;&#xA;तुट्ठो विहारं दापेसि, सङ्घे भोगं तथेव सो॥&lt;br&gt;&#xA;९४.&lt;br&gt;&#xA;इति विभवमनप्पं साधुपञ्‍ञा लभित्वा,&lt;br&gt;&#xA;विगतमदपमादाचत्त कामपसङ्गा।&lt;br&gt;&#xA;अकरियजनखेदं पुञ्‍ञकम्माभिरामा,&lt;br&gt;&#xA;विपुलविविधपुञ्‍ञं सुप्पन्‍नाकरोन्तीति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;एकादसराजदीपनो नाम&lt;br&gt;&#xA;चतुत्तिंसतिमो परिच्छेदो।&lt;/p&gt;</description>
    </item>
    <item>
      <title>३४ पञ्‍चतिंसतिमपरिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/34_pa~nchatiMsatimaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/34_pa~nchatiMsatimaparichCheda/</guid>
      <description>&lt;p&gt;पञ्‍चतिंसतिमपरिच्छेद&lt;/p&gt;&#xA;&lt;h2 id=&#34;दवदसरजक&#34;&gt;द्वादसराजको&lt;/h2&gt;&#xA;&lt;p&gt;१.&lt;br&gt;&#xA;आमण्डगामण्यभयो, महादाठिकअच्‍चये।&lt;br&gt;&#xA;नववस्सनट्ठमासे, रज्‍जं कारेसि तं सुतो॥&lt;br&gt;&#xA;२.&lt;br&gt;&#xA;छत्ताति छत्तं कारेसि, महाथूपे मनोरमे।&lt;br&gt;&#xA;तथेव पादवेदिञ्‍च, मुद्धवेदिञ्‍च कारयि॥&lt;br&gt;&#xA;३.&lt;br&gt;&#xA;तथेव लोहपासाद, थूपव्हे पोसथव्हये।&lt;br&gt;&#xA;कारेसि कुच्छिआजिरं, कुच्छिआळिन्दमेव च॥&lt;br&gt;&#xA;४.&lt;br&gt;&#xA;उभयत्थापि कारेसि, चारुं रतनपण्डपं।&lt;br&gt;&#xA;रजतलेण विहारञ्‍च, कारापेसि नराधिपे॥&lt;br&gt;&#xA;५.&lt;br&gt;&#xA;महागामेण्डवापिंसो, पस्से कारिय दक्खिणे।&lt;br&gt;&#xA;दक्खिणस्स विहारस्स, अदासि पुञ्‍ञदक्खिणो॥&lt;br&gt;&#xA;६.&lt;br&gt;&#xA;माघातं सकले दीपे, कारेसि मनुजाधिपो।&lt;br&gt;&#xA;वल्‍लिफलानि सब्बानि, रोपापेत्वा तहिं तहिं॥&lt;br&gt;&#xA;७.&lt;br&gt;&#xA;मं सकुभण्डकं नाम, आमण्डिय महीपति।&lt;br&gt;&#xA;पत्तं पूरापयित्वान, कारेत्वा वत्थचुम्बटं॥&lt;br&gt;&#xA;८.&lt;br&gt;&#xA;दापेसि सब्बसङ्घस्स, विप्पसन्‍नेन चेतसा।&lt;br&gt;&#xA;पत्ते पूरापयित्वा सो, आमण्ड गामणिविदू॥&lt;br&gt;&#xA;९.&lt;br&gt;&#xA;तङ्कनिट्ठोकणिराजा-तिस्सो घातिय तातरं।&lt;br&gt;&#xA;तीणि वस्सानि नगरे, रज्‍जं कारेसि खत्तियो॥&lt;br&gt;&#xA;१०.&lt;br&gt;&#xA;उपोसथघरट्टं एसा, निच्छिनि चेकियव्हये।&lt;br&gt;&#xA;राजापराधकम्मम्हि, पुत्ते सट्ठितु भिक्खवो॥&lt;br&gt;&#xA;११.&lt;br&gt;&#xA;सहोड्डे गाहयित्वान, राजा चेतिय पब्बते।&lt;br&gt;&#xA;खिपापेसि कणिरव्हे, पब्भारम्हि असीलके॥&lt;br&gt;&#xA;१२.&lt;br&gt;&#xA;कणिराजा अच्‍चयेन, आमण्डगामणि सुतो।&lt;br&gt;&#xA;चूळाभयो वस्समेकं, रज्‍जं कारेसि खत्तियो॥&lt;br&gt;&#xA;१३.&lt;br&gt;&#xA;सो गोणकनदीतीरे, पुरपस्सम्हि दक्खिणे।&lt;br&gt;&#xA;कारापेसि महीपालो, विहारे चूळगल्‍लकं॥&lt;br&gt;&#xA;१४.&lt;br&gt;&#xA;चूळाभयस्स’च्‍च येन, सीवलि तं कनिट्ठिका।&lt;br&gt;&#xA;आमण्डधीता चतुरो, मासे रज्‍जमकारयि॥&lt;br&gt;&#xA;१५.&lt;br&gt;&#xA;आमण्ड भागिनेय्या तु, सीवलिं अपनीयतं।&lt;br&gt;&#xA;इळनागोति नामेन, छत्तं उस्सापयि पुरे॥&lt;br&gt;&#xA;१६.&lt;br&gt;&#xA;तिस्सवापिं गते तस्मिं, आदिवस्से नराधिपे।&lt;br&gt;&#xA;तं हित्वा पुरमागञ्छुं, बहवोलम्बकण्णका॥&lt;br&gt;&#xA;१७.&lt;br&gt;&#xA;तहिं अदिस्वा ते राजा, कुद्धो तेहि अकारयि।&lt;br&gt;&#xA;मद्दयं वापिया पस्से, महाथूपञ्‍जसंसयं॥&lt;br&gt;&#xA;१८.&lt;br&gt;&#xA;तेसं विचारके कत्वा, चण्डाले च ठपापयि।&lt;br&gt;&#xA;तेन कुद्धालम्बकण्णा, सब्बे हुत्वान एकतो॥&lt;br&gt;&#xA;१९.&lt;br&gt;&#xA;राजानं तं गहेत्वान, रुन्धित्वान सके घरे।&lt;br&gt;&#xA;सयं रज्‍जं विचारेसुं, रञ्‍ञो देवी तदा सकं॥&lt;br&gt;&#xA;२०.&lt;br&gt;&#xA;पुत्तं चन्दमुखसिवं, मण्डयित्वा कुमारकं।&lt;br&gt;&#xA;दत्वान हत्थे धातीनं, मङ्गलहत्थि सन्तिके॥&lt;br&gt;&#xA;२१.&lt;br&gt;&#xA;पेसेसि वत्वा सन्देसं, नेत्वा तं धातियो तहिं।&lt;br&gt;&#xA;वदिंसु देविसन्देसं, सब्बं मङ्गल हत्थिनो॥&lt;br&gt;&#xA;२२.&lt;br&gt;&#xA;‘‘अयं ते साधिनो पुत्तो,&lt;br&gt;&#xA;सामिको चारके ठितो।&lt;br&gt;&#xA;अरिहि घाततो सेसो,&lt;br&gt;&#xA;तया घातो इमस्स तु॥&lt;br&gt;&#xA;२३.&lt;br&gt;&#xA;त्वमेनं किर घातेहि, इदं देविवचो’’इति।&lt;br&gt;&#xA;वत्वा तु सयापेसुं, पादमूलम्हि हत्थिनो॥&lt;br&gt;&#xA;२४.&lt;br&gt;&#xA;दुक्खितो सो रुदित्वान, नागो भेत्वान आळकं।&lt;br&gt;&#xA;पविसित्वा महावत्थुं, द्वारं पातिय थामसा॥&lt;br&gt;&#xA;२५.&lt;br&gt;&#xA;रञ्‍ञो निसिन्‍नङ्गणम्हि, उग्घाटेत्वा कवाटकं।&lt;br&gt;&#xA;निसीदापिय तं खन्धे, महातित्थमुपागमि॥&lt;br&gt;&#xA;२६.&lt;br&gt;&#xA;नावं आरो पयित्वान, राजानं तत्थ कुञ्‍जरो।&lt;br&gt;&#xA;पच्छिमो दधितीरेन, सयं मलय मारुही॥&lt;br&gt;&#xA;२७.&lt;br&gt;&#xA;परतीरे वसित्वा सो, तीणिवस्सानि खत्तियो।&lt;br&gt;&#xA;बलकायं गहेत्वान, आगा नावाति रोहणं॥&lt;br&gt;&#xA;२८.&lt;br&gt;&#xA;तित्थे सक्खरसोब्भम्हि, ओतरित्वान भूपति।&lt;br&gt;&#xA;अकासि रोहणे तत्थ, महन्तं बलसङ्गहं॥&lt;br&gt;&#xA;२९.&lt;br&gt;&#xA;रञ्‍ञो मङ्गलहत्थिसो, दक्खिणं मलयं ततो।&lt;br&gt;&#xA;रोहणंये’वुपागञ्छि, तस्स कम्मानि कातवे॥&lt;br&gt;&#xA;३०.&lt;br&gt;&#xA;महापदुमनामस्स, तत्थ जातकभाणिनो।&lt;br&gt;&#xA;तुलाधारव्हवासिस्स, महाथेरस्स सन्तिके॥&lt;br&gt;&#xA;३१.&lt;br&gt;&#xA;कपिजातकं सुत्वान, बोधिसत्ते पसादवा।&lt;br&gt;&#xA;नागमहाविहारं सो, जियामुत्तधनुस्सतं॥&lt;br&gt;&#xA;३२.&lt;br&gt;&#xA;कत्वा कारेसि थूपञ्‍च, वड्ढापेसि यथाठितं।&lt;br&gt;&#xA;तिस्सवापिञ्‍च कारेसि, तथा दुरव्हवापिकं॥&lt;br&gt;&#xA;३३.&lt;br&gt;&#xA;सो गहेत्वा बलं राजा, युद्धाय अभिनिक्खमि।&lt;br&gt;&#xA;तं सुत्वा लम्बकण्णा च, युद्धाय अभिसंयुता॥&lt;br&gt;&#xA;३४.&lt;br&gt;&#xA;पपल्‍लक्खन्धद्वारम्हि, खेत्ते हिङ्करवापिके।&lt;br&gt;&#xA;युद्धं उभिन्‍नं वत्तित्थ, अञ्‍ञमञ्‍ञविहेसनं॥&lt;br&gt;&#xA;३५.&lt;br&gt;&#xA;नावाकिलन्तदेहत्ता, पोसा सीदन्ति राजिनो।&lt;br&gt;&#xA;राजा नामं सावयित्वा, सयं पाविसि तेन सो॥&lt;br&gt;&#xA;३६.&lt;br&gt;&#xA;तेन भीतालम्बकण्णा, सयिंसु उदरेन सो।&lt;br&gt;&#xA;तेसं सीसानि छिन्दित्वा, रतनाभिसमंकरि॥&lt;br&gt;&#xA;३७.&lt;br&gt;&#xA;तिक्खत्तुमेवन्तुकते, करुणाय महीपति।&lt;br&gt;&#xA;‘‘अमारेत्वा’व गण्हाथ, जीवग्गाह’न्ति अब्रुवि॥&lt;br&gt;&#xA;३८.&lt;br&gt;&#xA;ततो विजितसङ्गामो, पुरं आगम्म भूपति।&lt;br&gt;&#xA;छत्तं उस्सापयित्वान तिस्सवापि छणं अगा॥&lt;br&gt;&#xA;३९.&lt;br&gt;&#xA;जलकीळाय उग्गन्त्वा, सुमण्डितपसाधितो।&lt;br&gt;&#xA;अत्तनो सिरिसम्पत्तिं, दिस्वा तस्सन्तरायिके॥&lt;br&gt;&#xA;४०.&lt;br&gt;&#xA;लम्बकण्णे सरित्वान, कुद्धो सो योजयीरथे।&lt;br&gt;&#xA;युगपरम्परा तेसं, पुरतो पाविसी पुरं॥&lt;br&gt;&#xA;४१.&lt;br&gt;&#xA;महावत्थुस्स उम्मारे, ठत्वा राजाणपेसि सो।&lt;br&gt;&#xA;‘‘इमेसं सीसमुम्मारे, अस्मिं छिन्दथ भो’’इति॥&lt;br&gt;&#xA;४२.&lt;br&gt;&#xA;गोणा एतेरथे युत्ता, तव होन्ति रथेसभ।&lt;br&gt;&#xA;सिङ्गंखुरञ्‍च एतेसं, छेदापयत भो’’इति॥&lt;br&gt;&#xA;४३.&lt;br&gt;&#xA;मातुया अथ सञ्‍ञत्तो, सीसच्छेदं निवारिय।&lt;br&gt;&#xA;नासञ्‍च पादङ्गुट्ठञ्‍च, तेसं राजा अछेदयि॥&lt;br&gt;&#xA;४४.&lt;br&gt;&#xA;हत्थिवुत्थं जनपदं, अदा हत्थिस्स खत्तियो।&lt;br&gt;&#xA;हत्थिभोगो जनपदो, इति तेनासि नामतो॥&lt;br&gt;&#xA;४५.&lt;br&gt;&#xA;एवं अनुराधपुरे, इळानागो महीपति।&lt;br&gt;&#xA;छब्बस्सानि अनुनानि, रज्‍जं कारेसि खत्तियो॥&lt;br&gt;&#xA;४६.&lt;br&gt;&#xA;इळनागच्‍चये तस्स, पुत्तो चन्दमुखोसिवो।&lt;br&gt;&#xA;अट्ठवस्सं सत्तमासं, राजा रज्‍जमकारयि॥&lt;br&gt;&#xA;४७.&lt;br&gt;&#xA;मणिकारगामे वापि, कारापेत्वा महीपति।&lt;br&gt;&#xA;इस्सरसमणव्हस्स, विहारस्स अदासि सो॥&lt;br&gt;&#xA;४८.&lt;br&gt;&#xA;तस्स रञ्‍ञो महेसी च, सङ्गामे पत्तिमत्तनो।&lt;br&gt;&#xA;तस्सेवा’दा विहारस्स, दमिळदेवीति विस्सुता॥&lt;br&gt;&#xA;४९.&lt;br&gt;&#xA;तं तिस्सवापी कीळाय, हन्त्वा चन्दमुखं सिवं।&lt;br&gt;&#xA;यसळालकतिस्सो’ति, विस्सुतो तङ्कनिट्ठको॥&lt;br&gt;&#xA;५०.&lt;br&gt;&#xA;अनुराधपुरे रम्मे, लङ्काभुवदने सुभे।&lt;br&gt;&#xA;सत्तवस्सानट्ठमासे, राजा रज्‍जमकारयि॥&lt;br&gt;&#xA;५१.&lt;br&gt;&#xA;दोविरिकस्स दत्तस्स, पुत्थो दोवारिको सयं।&lt;br&gt;&#xA;रञ्‍ञो सदिसरूपेन, अहोसि सुभनामवा॥&lt;br&gt;&#xA;५२.&lt;br&gt;&#xA;सुभं बलत्थं तं राजा, राजभूसाय भूसिय।&lt;br&gt;&#xA;निसिदापिय पल्‍लङ्के, हासत्थं यसळालको॥&lt;br&gt;&#xA;५३.&lt;br&gt;&#xA;सीसचोळं बलत्थस्स, ससीसे पटिमुञ्‍चिय।&lt;br&gt;&#xA;यट्ठिं गहेत्वा हत्थेन, द्वारमूले ठितो सयं॥&lt;br&gt;&#xA;५४.&lt;br&gt;&#xA;वन्दन्तेसु अमच्‍चेसु, निसिन्‍नं आसनम्हि तं।&lt;br&gt;&#xA;राजा हसति एवं सो, कुरुते अन्तरन्तरा॥&lt;br&gt;&#xA;५५.&lt;br&gt;&#xA;‘‘बलत्थो एकदिवसं, राजानं हसमानकं।&lt;br&gt;&#xA;अयं बलत्थो कस्मा मे, सम्मुखाहसती’’ति सो॥&lt;br&gt;&#xA;५६.&lt;br&gt;&#xA;मारापयित्वा राजानं, बलत्थो सो सुभो इध।&lt;br&gt;&#xA;रज्‍जं कारेसि छब्बस्सं, सुभराजाति विस्सुतो॥&lt;br&gt;&#xA;५७.&lt;br&gt;&#xA;द्विसु महाविहारेसु, सुभराजा मनोरमं।&lt;br&gt;&#xA;परिवेणपन्तिं सुभ-नामकंयेव कारयि॥&lt;br&gt;&#xA;५८.&lt;br&gt;&#xA;उरुवेलसमीपम्हि, तथा वेल्‍लिविहारकं।&lt;br&gt;&#xA;पुरत्थिमे एकद्वारं, गङ्गन्ते नन्दिगामकं॥&lt;br&gt;&#xA;५९.&lt;br&gt;&#xA;लम्बकण्णसुतो एको, उत्तरपस्सवासिको।&lt;br&gt;&#xA;सेनापतिमुपट्ठासि, वसभो नाम मातुलं॥&lt;br&gt;&#xA;६०.&lt;br&gt;&#xA;हेस्सति वसभो नाम, राजा’ति सुतियासदा।&lt;br&gt;&#xA;घातेति राजादीपम्हि, सब्बे वसभनामके॥&lt;br&gt;&#xA;६१.&lt;br&gt;&#xA;‘‘रञ्‍ञो दस्साम वसतं, इम’’न्ति भरियाय सो।&lt;br&gt;&#xA;सेनापतिमन्तयित्वा, पातो राजकुलं अगा॥&lt;br&gt;&#xA;६२.&lt;br&gt;&#xA;गच्छतो तेन सहसा, तम्बुलं चुण्णवज्‍जितं।&lt;br&gt;&#xA;हत्थम्हि वसभस्सा’दा, तं साधु परिरक्खितुं॥&lt;br&gt;&#xA;६३.&lt;br&gt;&#xA;राजगेहस्स द्वारम्हि, तम्बुलं चुण्णवज्‍जितं।&lt;br&gt;&#xA;सेनापति उदिक्खित्वा, तं चुण्णत्थं विसज्‍जयि॥&lt;br&gt;&#xA;६४.&lt;br&gt;&#xA;सेनापतिस्स भरिया, चुण्णत्थं वसभं गतं।&lt;br&gt;&#xA;वत्वा रहस्सं दत्वा च, सहस्सं तं पलापयि॥&lt;br&gt;&#xA;६५.&lt;br&gt;&#xA;महाविहारठानं सो, गन्त्वान वसभो पन।&lt;br&gt;&#xA;तत्थ थेरेहि खिरन्‍न-वत्थेहि कतसङ्गहो॥&lt;br&gt;&#xA;६६.&lt;br&gt;&#xA;ततो परं कुट्ठिनो च, राजभावाय निच्छितं।&lt;br&gt;&#xA;सुत्वान वचनंहट्ठो, ‘‘चोरो हेस्स’’न्ति निच्छितो॥&lt;br&gt;&#xA;६७.&lt;br&gt;&#xA;लद्धसमत्थपुरिसे, गामघातं ततो परं।&lt;br&gt;&#xA;करोन्तो रोहणं गन्त्वा, कपल्‍लपुवोपदेसतो॥&lt;br&gt;&#xA;६८.&lt;br&gt;&#xA;कमेन रट्ठं कण्हन्थो, सम्पत्तबलवाहनो।&lt;br&gt;&#xA;सो राजा द्वीहि वस्सेहि, आगम्म पुरसन्तिकं॥&lt;br&gt;&#xA;६९.&lt;br&gt;&#xA;सुभराजं रणे हन्त्वा, वसभो सो महब्बलो।&lt;br&gt;&#xA;उस्सापयि पुरेभत्तं, मातुलो’पि रणे पति॥&lt;br&gt;&#xA;७०.&lt;br&gt;&#xA;तं मातुलस्स सरिरं, पुब्बभूतोपकारिकं।&lt;br&gt;&#xA;अकासि वसभो राजा, महेसिं मेत्तनामिकं॥&lt;br&gt;&#xA;७१.&lt;br&gt;&#xA;सोहोरपाठकं पुच्छि, आयुप्पमाणमत्तनो।&lt;br&gt;&#xA;‘‘आह द्वादसवस्सानि’’, रहोयेवस्स सोपि च॥&lt;br&gt;&#xA;७२.&lt;br&gt;&#xA;रहस्सं रक्खणत्थाय, सहस्सं तस्सा दापिय।&lt;br&gt;&#xA;सङ्घं सो सन्‍निपातेत्वा, वन्दित्वा पुच्छि भूपति॥&lt;br&gt;&#xA;७३.&lt;br&gt;&#xA;‘‘सियानु भन्ते आयुस्स, वड्ढनकारणं’’इति।&lt;br&gt;&#xA;‘‘अत्थी’’ति सङ्घो आचिक्खि, अन्तरायविमोचनं॥&lt;br&gt;&#xA;७४.&lt;br&gt;&#xA;परिस्सावनदानञ्‍च, आवासदान मेव च।&lt;br&gt;&#xA;गिलानवत्तदानञ्‍च, दातब्बं मनुजाधिप॥&lt;br&gt;&#xA;७५.&lt;br&gt;&#xA;‘‘कातब्बं जिण्णकावास-पटिसङ्खरणं तथा।&lt;br&gt;&#xA;पञ्‍चसीलसमादानं, कत्वा तं साधुरक्खियं॥&lt;br&gt;&#xA;७६.&lt;br&gt;&#xA;उपोसथूपवासो च, कत्तब्बो’ पोसथे’’इति।&lt;br&gt;&#xA;राजा साधूति गन्त्वान, तथा सब्बं मकासि सो॥&lt;br&gt;&#xA;७७.&lt;br&gt;&#xA;तिण्णं तिण्णञ्‍च वस्सानं, अच्‍चयेन महीपति।&lt;br&gt;&#xA;दीपम्हि सब्बसङ्घस्स, तिचीवरमदापयि॥&lt;br&gt;&#xA;७८.&lt;br&gt;&#xA;अनागतानं थेरानं, पेसयित्वान दापयि।&lt;br&gt;&#xA;द्वत्तिंसायहि ठानेसु, दापेसि मधुपायसं॥&lt;br&gt;&#xA;७९.&lt;br&gt;&#xA;चतुसट्ठिया च ठानेसु, महादानंतु मिस्सकं।&lt;br&gt;&#xA;सहस्सवट्टि चतुसु, ठानेसु च जलापयि॥&lt;br&gt;&#xA;८०.&lt;br&gt;&#xA;चेतियपब्बते चेव, थूपारामे च चेतिये।&lt;br&gt;&#xA;महाथूपे महाबोधि-घरे इति इमेसु हि॥&lt;br&gt;&#xA;८१.&lt;br&gt;&#xA;चित्तलकूटे कारेसि, दसथूपे मनोरमे।&lt;br&gt;&#xA;दीपे’खिलम्हि आवासे, जिण्णे च पटिसङ्खरि॥&lt;br&gt;&#xA;८२.&lt;br&gt;&#xA;वल्‍लियेरविहारे च, थेरस्स सो पसीदिय।&lt;br&gt;&#xA;महावल्‍लिगोत्तं नाम, विहारञ्‍च अकारयि॥&lt;br&gt;&#xA;८३.&lt;br&gt;&#xA;कारेसि अनुरारामं, महागामस्स सन्तिके।&lt;br&gt;&#xA;हेळिगामट्ठकरिस, सहस्सं तस्स दापयि॥&lt;br&gt;&#xA;८४.&lt;br&gt;&#xA;मुचेलविहारं कारेत्वा, सो तिस्सवड्ढमानके।&lt;br&gt;&#xA;आळिसारोदकभागं, विहारस्स अदापयि॥&lt;br&gt;&#xA;८५.&lt;br&gt;&#xA;कलम्बतित्थे थूपम्हि, कारेसिट्ठिककञ्‍चुकं।&lt;br&gt;&#xA;कारेसुपोसथा गारं, वट्टितेलत्थ मस्सतु॥&lt;br&gt;&#xA;८६.&lt;br&gt;&#xA;सहस्सकरीसवापिंसो , कारापेत्वा अदासि च।&lt;br&gt;&#xA;कारेसुपोसथागारं, विहारे कुम्भिगल्‍लके॥&lt;br&gt;&#xA;८७.&lt;br&gt;&#xA;सोये’वु पोसथागारं, इस्सरसमणके इध।&lt;br&gt;&#xA;थूपारामेथूपघरं, कारापेसि महीपति॥&lt;br&gt;&#xA;८८.&lt;br&gt;&#xA;महाविहारे परिवेण, पन्तिं पच्छिमपेक्खिनिं।&lt;br&gt;&#xA;कारेसि च चतुसालञ्‍च, जिण्णकं पटिसङ्खरि॥&lt;br&gt;&#xA;८९.&lt;br&gt;&#xA;चतुबुद्धपटिमारम्मं, पटिमानंघरंतथा।&lt;br&gt;&#xA;महाबोधिङ्गणे रम्मे, राजा सोयेव कारयि॥&lt;br&gt;&#xA;९०.&lt;br&gt;&#xA;तस्स रञ्‍ञो महेसी सा, वुत्तनामा मनोरमं।&lt;br&gt;&#xA;थूपं थूपघरञ्‍चेव, रम्मं तथेव कारयि॥&lt;br&gt;&#xA;९१.&lt;br&gt;&#xA;थूपारामे थूपघरं, निट्ठापेत्वा महीपति।&lt;br&gt;&#xA;तस्स निट्ठापितमहे, महादानमदासि च॥&lt;br&gt;&#xA;९२.&lt;br&gt;&#xA;युत्तानं बुद्धवचने, भिक्खूनं पच्‍चयम्पि च।&lt;br&gt;&#xA;भिक्खूनं धम्मकथिकानं, सप्पिफाणितमेव च॥&lt;br&gt;&#xA;९३.&lt;br&gt;&#xA;नगरस्स चतुद्वारे, कपणवट्टञ्‍च दापयि।&lt;br&gt;&#xA;गिलानानञ्‍च भिक्खूनं, गिलानवट्टमेव च॥&lt;br&gt;&#xA;९४.&lt;br&gt;&#xA;मयेत्तिं राजुप्पलवापिं, वहकोलम्बगामकं।&lt;br&gt;&#xA;महानिक वित्तवापिं, महारामोत्ति मेव च॥&lt;br&gt;&#xA;९५.&lt;br&gt;&#xA;केहालं काळिवापिञ्‍च, चम्बुट्ठिं वातमङ्गनं।&lt;br&gt;&#xA;अभिवड्ढमानकञ्‍च, इच्‍चेकादस वापियो॥&lt;br&gt;&#xA;९६.&lt;br&gt;&#xA;द्वादस मातिका चेव, सुभिक्खत्थमकारयि।&lt;br&gt;&#xA;गुत्तत्थ पुरपाकारं, चेव मुच्‍चमकारयि॥&lt;br&gt;&#xA;९७.&lt;br&gt;&#xA;गोपुरञ्‍च चतुद्वारे, महावत्थुञ्‍च कारयि।&lt;br&gt;&#xA;सरं कारेसि उय्याने, हंसेतत्थविसज्‍जयि॥&lt;br&gt;&#xA;९८.&lt;br&gt;&#xA;पुरे बहू पोक्खरणी, कारापेत्वा तहिं तहिं।&lt;br&gt;&#xA;उम्मग्गेन जलं तत्थ, पवेसेसि महीपति॥&lt;br&gt;&#xA;९९.&lt;br&gt;&#xA;एवं नानाविधं पुञ्‍ञं, कत्वा वसभभूपति।&lt;br&gt;&#xA;हतन्तरायो सो हुत्वा, पुञ्‍ञकम्मे सदादरो॥&lt;br&gt;&#xA;१००.&lt;br&gt;&#xA;चतुत्तासीसवस्सानि, पुरे रज्‍जमकारयि।&lt;br&gt;&#xA;चतुत्तालीसवेसाख, पूजा यो च अकारयि॥&lt;br&gt;&#xA;१०१.&lt;br&gt;&#xA;सुभराजा धरन्तो सो, अत्तनो एकधीतरं।&lt;br&gt;&#xA;वसभेन भयासंकी, अप्पेसि’ठिक वड्ढकिं॥&lt;br&gt;&#xA;१०२.&lt;br&gt;&#xA;अत्तनो कम्बलञ्‍चेव, राजा भण्डानि च’प्पयि।&lt;br&gt;&#xA;वसभेन हते तस्मिं, तमादासिट्ठवड्ढकी॥&lt;br&gt;&#xA;१०३.&lt;br&gt;&#xA;धीतिठाने ठपेत्वान, वड्ढेति अत्तनो घरे।&lt;br&gt;&#xA;सकम्मं करतो तस्स, भत्तं आहरि दारिका॥&lt;br&gt;&#xA;१०४.&lt;br&gt;&#xA;सा निरोधसमापन्‍नं, तदम्बपुप्फ गुम्बके।&lt;br&gt;&#xA;सत्तमे दिवसे दिस्वा, भत्तं मेधावीनी अदा॥&lt;br&gt;&#xA;१०५.&lt;br&gt;&#xA;पुन भत्तं रन्धयित्वा, पितुनो भत्तमाहरि।&lt;br&gt;&#xA;पपञ्‍चकारणं पुट्ठा, तमत्थं पितुनो वदि॥&lt;br&gt;&#xA;१०६.&lt;br&gt;&#xA;तुट्ठो पुनप्पुनञ्‍चे’सो, भत्तं थेरस्स दापयि।&lt;br&gt;&#xA;विस्सत्थो’नागतं दिस्वा, थेरो आह कुमारिकं॥&lt;br&gt;&#xA;१०७.&lt;br&gt;&#xA;‘‘तवइस्सरियेजाते, इमं ठानं कुमारिके।&lt;br&gt;&#xA;सरेय्यासी’ति थेरो तु, तदा च परिनिब्बुतो॥&lt;br&gt;&#xA;१०८.&lt;br&gt;&#xA;सके सो वसभो राजा, वयप्पत्तम्हि पुत्तके।&lt;br&gt;&#xA;वङ्कनासिकतिस्सम्हि, कञ्‍ञंतस्सानुरूपिकं॥&lt;br&gt;&#xA;१०९.&lt;br&gt;&#xA;गवेसापेसि पुरिसा, तं दिस्वान कुमारिकं।&lt;br&gt;&#xA;इट्ठकवड्ढकीगामे, इत्थिलक्खण कोविदा॥&lt;br&gt;&#xA;११०.&lt;br&gt;&#xA;रञ्‍ञो निवेदयुं राजा, तमाणापेतुमारभि।&lt;br&gt;&#xA;तस्साह राजधीतत्तं, इट्ठकवड्ढकी तदा॥&lt;br&gt;&#xA;१११.&lt;br&gt;&#xA;सुभरञ्‍ञो तु धीतत्तं, कम्बलादीहि ञापयि।&lt;br&gt;&#xA;राजा तुट्ठो सुतस्सा’दा, तं साधु कतमङ्गलं॥&lt;br&gt;&#xA;११२.&lt;br&gt;&#xA;वसभस्सच्‍चये पुत्तो, वङ्कनासिक तिस्सको।&lt;br&gt;&#xA;अनुराधपुरे रज्‍जं, तीणि वस्सानि कारयि॥&lt;br&gt;&#xA;११३.&lt;br&gt;&#xA;सो गोणनदिया तीरे, महामङ्गलनामकं।&lt;br&gt;&#xA;विहारं कारयि राजा, वङ्कनासिकतिस्सको॥&lt;br&gt;&#xA;११४.&lt;br&gt;&#xA;महामत्ता तु देवी सा, सरन्ती थेरभासितं।&lt;br&gt;&#xA;विहारकारणत्थाय, अकासि धनसञ्‍चयं॥&lt;br&gt;&#xA;११५.&lt;br&gt;&#xA;वङ्कनासिकतिस्सस्स, अच्‍चये कारयी सुतो।&lt;br&gt;&#xA;रज्‍जं बावीसवस्सानि, गज्‍जबाहुकगामणि॥&lt;br&gt;&#xA;११६.&lt;br&gt;&#xA;सुत्वा सो मातुवचनं, मातुदत्थाय कारयि।&lt;br&gt;&#xA;कदम्बपुप्फठानम्हि, राजमातुविहारकं॥&lt;br&gt;&#xA;११७.&lt;br&gt;&#xA;माता सतसहस्सं सा, भूमिअत्थोय पण्डिता।&lt;br&gt;&#xA;अदा महाविहारस्स, विहारञ्‍च अकार यि॥&lt;br&gt;&#xA;११८.&lt;br&gt;&#xA;सयमेव अकारेसि, तत्थ थूपं सिलामयं।&lt;br&gt;&#xA;सङ्घभोगञ्‍च पादासि, किणित्वान ततो ततो॥&lt;br&gt;&#xA;११९.&lt;br&gt;&#xA;अभयुत्तर महाथूपं, वड्ढापेत्वा चितापयि।&lt;br&gt;&#xA;चतुद्वारे च तत्थेव, आदिमुखमकारयि॥&lt;br&gt;&#xA;१२०.&lt;br&gt;&#xA;गामणितिस्सवापिं सो, कारापेत्वा महीपति।&lt;br&gt;&#xA;अभयगिरि विहारस्स, पाकवट्टाय’दासि च॥&lt;br&gt;&#xA;१२१.&lt;br&gt;&#xA;मरिचवट्टिकथूपम्हि, कञ्‍चुकञ्‍च अकारयि।&lt;br&gt;&#xA;किणित्वा सतसहस्सेन, सङ्घभोगमदासि च॥&lt;br&gt;&#xA;१२२.&lt;br&gt;&#xA;कारेसि पच्छिमे वस्से, विहारं रामकव्हयं।&lt;br&gt;&#xA;महेजसनसालञ्‍च, नगरम्हि अकारयि॥&lt;br&gt;&#xA;१२३.&lt;br&gt;&#xA;गजबाहुस्सच्‍चयेन, ससुरो तस्स राजिनो।&lt;br&gt;&#xA;रज्‍जं महल्‍लको नागो, छब्बस्सानि अकारयि॥&lt;br&gt;&#xA;१२४.&lt;br&gt;&#xA;पुरत्थिमे पेजलकं, दक्खिणे कोटि पब्बतं।&lt;br&gt;&#xA;पच्छिमे दकपासाणे, नागदीपे सालिपब्बतं॥&lt;br&gt;&#xA;१२५.&lt;br&gt;&#xA;बीजगामे तनवेळिं, रोहणे जनपदे पन।&lt;br&gt;&#xA;तोब्बलनागपब्बतञ्‍च, अन्तोट्ठे गिरिहालिकं॥&lt;br&gt;&#xA;१२६.&lt;br&gt;&#xA;एते सत्त विहारे सो, महल्‍लनागभूपति।&lt;br&gt;&#xA;परित्तेनपि कालेन, कारापेसि महामती॥&lt;br&gt;&#xA;१२७.&lt;br&gt;&#xA;एवं असारेहि धनेहि सारं,&lt;br&gt;&#xA;पुञ्‍ञानि कत्वान बहूनि पञ्‍ञा।&lt;br&gt;&#xA;आदेन्ति बाला पन काम हेतु,&lt;br&gt;&#xA;बहूनि पापानि करोन्ता मोहा’ति॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;द्वादस राजको नाम&lt;br&gt;&#xA;पञ्‍चतिंसतिमो परिच्छेदो।&lt;/p&gt;</description>
    </item>
    <item>
      <title>३५ छत्तिंसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/35_ChattiMsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/35_ChattiMsatima_parichCheda/</guid>
      <description>&lt;p&gt;छत्तिंसतिम परिच्छेद&lt;/p&gt;&#xA;&lt;h2 id=&#34;तयदस-रजक&#34;&gt;तयोदस राजको&lt;/h2&gt;&#xA;&lt;p&gt;१.&lt;br&gt;&#xA;महल्‍लनागच्‍चयेन , पुत्तो भातिकतिस्सको।&lt;br&gt;&#xA;चतुवीसतिवस्सानि, लंकारज्‍जमकारयि॥&lt;br&gt;&#xA;२.&lt;br&gt;&#xA;महाविहारे पाकारं, कारापेसि समन्ततो।&lt;br&gt;&#xA;गवरतिस्सविहारं, सो कारयित्वा महीपति॥&lt;br&gt;&#xA;३.&lt;br&gt;&#xA;महागामणिकं वापिं, विहारस्स’स्स’दासि च।&lt;br&gt;&#xA;विहारञ्‍च अकारेसि, भातियतिस्स नामकं॥&lt;br&gt;&#xA;४.&lt;br&gt;&#xA;कारेसुपोसथागारं, थूपारामे मनोरमे।&lt;br&gt;&#xA;रन्धकण्डकवापिञ्‍च, कारापेसि महीपति॥&lt;br&gt;&#xA;५.&lt;br&gt;&#xA;सत्तेसु मुदुचित्तोसो, सङ्घम्हि तिब्बगारवो।&lt;br&gt;&#xA;उभतोसङ्घे महीपालो, महादानं पवत्तयि॥&lt;br&gt;&#xA;६.&lt;br&gt;&#xA;भातिकतिस्सच्‍चयेन, तस्स कनिट्ठतिस्सको।&lt;br&gt;&#xA;अट्ठवीससमारज्‍जं, लंकादीपे अकारयि॥&lt;br&gt;&#xA;७.&lt;br&gt;&#xA;भूताराम महानाग, थेरस्मिं सो पसीदिय।&lt;br&gt;&#xA;कारेसि रतनपासादं, अभयगिरिम्हि साधुकं॥&lt;br&gt;&#xA;८.&lt;br&gt;&#xA;अभयगिरिम्हि पाकारं, महापरिवेणमेव च।&lt;br&gt;&#xA;कारेसि मणिसोमव्हे, महापरिवेणमेव च॥&lt;br&gt;&#xA;९.&lt;br&gt;&#xA;तत्थेव चेतियघरं, अम्बत्थले तथेव च।&lt;br&gt;&#xA;कारेसि पटिसङ्खारं, नागदीपे घरे पन॥&lt;br&gt;&#xA;१०.&lt;br&gt;&#xA;महाविहारसीमंसो, मद्दित्वा तत्थ कारयि।&lt;br&gt;&#xA;कुक्‍कुटगिरि परिवेण, पन्तिं सक्‍कच्‍च भूपति॥&lt;br&gt;&#xA;११.&lt;br&gt;&#xA;महाविहारे कारेसि, द्वादस मनुजाधिपो।&lt;br&gt;&#xA;महाचतुरस्सपासादे, दस्सनेय्येमनोरमे॥&lt;br&gt;&#xA;१२.&lt;br&gt;&#xA;दक्खिणविहार थूपम्हि, कञ्‍चुकञ्‍च अकारयि।&lt;br&gt;&#xA;भत्तसालं महामेघ, वनासिमञ्‍च मद्दिय॥&lt;br&gt;&#xA;१३.&lt;br&gt;&#xA;महाविहारपाकारं, पस्सतो अपनीयसो।&lt;br&gt;&#xA;मग्गं दक्खिणविहार, गामिञ्‍चापि अकारयि॥&lt;br&gt;&#xA;१४.&lt;br&gt;&#xA;भूताराम विहारञ्‍च, रामगोणकमेव च।&lt;br&gt;&#xA;तथेव नन्दतिस्सस्स, आरामञ्‍च अकारयि॥&lt;br&gt;&#xA;१५.&lt;br&gt;&#xA;पाचिनतो अनुळातिस्स, पब्बतं गङ्गराजियं।&lt;br&gt;&#xA;नियेलतिस्सारामञ्‍च, पिळ पिट्ठि विहारकं॥&lt;br&gt;&#xA;१६.&lt;br&gt;&#xA;राजमहाविहारञ्‍च, कारेसि मनुजाधिपो।&lt;br&gt;&#xA;सोयेव तीसु ठानेसु, कारेसु’पोसथालयं॥&lt;br&gt;&#xA;१७.&lt;br&gt;&#xA;कल्याणीक विहारे च, मण्डलगिरिके तथा।&lt;br&gt;&#xA;दुब्बलवापितिस्सव्हे, विहारेसु इमेसु हि॥&lt;br&gt;&#xA;१८.&lt;br&gt;&#xA;कनिट्ठतिस्सच्‍चयेन, तस्स पुत्तो अकारयि।&lt;br&gt;&#xA;रज्‍जं द्वेयेव वस्सानि, चूळनागोति विस्सुतो॥&lt;br&gt;&#xA;१९.&lt;br&gt;&#xA;चूळनागकनिट्ठोतु, राजाघातिय भातिकं।&lt;br&gt;&#xA;एकवस्सं कुड्डनागो, रज्‍जं लंकाय कारयि॥&lt;br&gt;&#xA;२०.&lt;br&gt;&#xA;महापेळञ्‍च वड्ढेसि, एकनाळिकछातके।&lt;br&gt;&#xA;भिक्खुसतानं पञ्‍चन्‍नं, अब्भोच्छिन्‍नं महीपति॥&lt;br&gt;&#xA;२१.&lt;br&gt;&#xA;कुड्डनागस्स रञ्‍ञो तु, देवीया भातुको तदा।&lt;br&gt;&#xA;सेनापति सिरिनागो, चोरो हुत्वान राजिनो॥&lt;br&gt;&#xA;२२.&lt;br&gt;&#xA;बलवाहन सम्पन्‍नो, आगम्म नगरन्तिकं।&lt;br&gt;&#xA;राजबलेन युज्झन्तो, कुड्डनागं महीपतिं॥&lt;br&gt;&#xA;२३.&lt;br&gt;&#xA;पलापेत्वा लद्धजयो, अनुराध पुरे वरे।&lt;br&gt;&#xA;लंकारज्‍जमकारेसि, वस्सानेकूनवीसति॥&lt;br&gt;&#xA;२४.&lt;br&gt;&#xA;महाथूपवरे छत्तं, कारापेत्वान भूपति।&lt;br&gt;&#xA;सुवण्णकम्मं कारेसि, दस्सनेय्यं मनोरमं॥&lt;br&gt;&#xA;२५.&lt;br&gt;&#xA;कारेसि लोहपासादं, संखित्तं पञ्‍चभूमकं।&lt;br&gt;&#xA;महाबोधि चतुद्वारे, सोपानं पुनकारयि॥&lt;br&gt;&#xA;२६.&lt;br&gt;&#xA;कारेत्वा छत्तपासादं, महे पूजमकारयि।&lt;br&gt;&#xA;कुलम्बणञ्‍च दीपस्मिं, विस्सज्‍जेसि दयापरो॥&lt;br&gt;&#xA;२७.&lt;br&gt;&#xA;सिरिनागच्‍चये तस्स, पुत्तो तिस्सो अकारयि।&lt;br&gt;&#xA;रज्‍जं द्वावीसवस्सानि, धम्मवोहार कोविदो॥&lt;br&gt;&#xA;२८.&lt;br&gt;&#xA;ठपेसि सो हि वोहारं, हिंसा मुत्तं यतोइध।&lt;br&gt;&#xA;वोहारक तिस्सराजा, इति नामं ततो अहु॥&lt;br&gt;&#xA;२९.&lt;br&gt;&#xA;कम्बुगामकवासिस्स, देवत्थेरस्स सन्तिके।&lt;br&gt;&#xA;धम्मं सुत्वा पटिकम्मं, पञ्‍चावासे अकारयि॥&lt;br&gt;&#xA;३०.&lt;br&gt;&#xA;महातिस्सस्स थेरस्स, अनुरा रामवासिनो।&lt;br&gt;&#xA;पसन्‍नो मुचेलपट्टने, दान वट्टमकारयि॥&lt;br&gt;&#xA;३१.&lt;br&gt;&#xA;तिस्सराज मण्डपञ्‍च, महाविहारद्वयेपि सो।&lt;br&gt;&#xA;महाबोधिघरे पाचि, लोहरूपद्धयम्पि च॥&lt;br&gt;&#xA;३२.&lt;br&gt;&#xA;सत्तपण्णिकपासादं, कारेत्वा सुखवासकं।&lt;br&gt;&#xA;मासे मासे सहस्सं सो, महाविहारस्स दापयि॥&lt;br&gt;&#xA;३३.&lt;br&gt;&#xA;अभयगिरिविहारे, दक्खिणमूलसव्हये।&lt;br&gt;&#xA;मरिचवट्टि विहारम्हि, कुलालितिस्ससव्हये॥&lt;br&gt;&#xA;३४.&lt;br&gt;&#xA;महियङ्गण विहारम्हि, महागामकसव्हये।&lt;br&gt;&#xA;महानागतिस्सव्हम्हि, तथा कल्याणीकव्हये॥&lt;br&gt;&#xA;३५.&lt;br&gt;&#xA;इति अट्ठसु थूपेसु, छत्तकम्ममकारयि।&lt;br&gt;&#xA;मूकनागसेनापति, विहारे दक्खिणे तथा॥&lt;br&gt;&#xA;३६.&lt;br&gt;&#xA;मरिच वट्टि विहारम्हि, पुत्तभागव्हये तथा।&lt;br&gt;&#xA;इस्सरसमणव्हम्हि, तिस्सव्हे नागदीपके॥&lt;br&gt;&#xA;३७.&lt;br&gt;&#xA;इति छसु विहारेसु, पाकारञ्‍च अकारयि।&lt;br&gt;&#xA;कारेसु’ पोसथागारं, अनुरारामसव्हये॥&lt;br&gt;&#xA;३८.&lt;br&gt;&#xA;अरियवंसकथाठाने, लंकादीपेखिलेपि च।&lt;br&gt;&#xA;दान वट्टं ठपापेसि, सद्धम्मे गारवेन सो॥&lt;br&gt;&#xA;३९.&lt;br&gt;&#xA;तिणी सतसहस्सानि, दत्वान मनुजाधिपो।&lt;br&gt;&#xA;इणतो सयिके भिक्खू, मोचेसि सासनप्पियो॥&lt;br&gt;&#xA;४०.&lt;br&gt;&#xA;महा वेसाख पूजं सो, कारेत्वा दीपवासिनं।&lt;br&gt;&#xA;सब्बे संयेव भिक्खूनं, तिचीवरमदापयि॥&lt;br&gt;&#xA;४१.&lt;br&gt;&#xA;वेतुल्‍लवादं मद्दित्वा, कारेत्वा पापनिग्गहं।&lt;br&gt;&#xA;कपिलेन अमच्‍चेन, सासनं जोतयीच सो॥&lt;br&gt;&#xA;४२.&lt;br&gt;&#xA;विस्सुतो’भयनागो’ति, कनिट्ठो तस्सराजिनो।&lt;br&gt;&#xA;देविया तस्स संसट्ठो, ञातो भीतो सभातरा॥&lt;br&gt;&#xA;४३.&lt;br&gt;&#xA;पलायित्वा हल्‍लतित्थं, गन्त्वान सहसेवको।&lt;br&gt;&#xA;कुद्धो विय मातुलस्स, हत्थपादञ्‍च छेदयि॥&lt;br&gt;&#xA;४४.&lt;br&gt;&#xA;राजिनो रट्ठतेदत्थं, ठपेत्वान इधेव तं।&lt;br&gt;&#xA;सुनखोपमं दस्सयित्वा, गहेत्वा’ति सिनिद्धके॥&lt;br&gt;&#xA;४५.&lt;br&gt;&#xA;तत्थेव नावं आरुय्ह, परतीरमगासयं।&lt;br&gt;&#xA;सुभवो मातुलो तु, उपगम्म महीपति॥&lt;br&gt;&#xA;४६.&lt;br&gt;&#xA;सुहदो विय हुत्वान, तस्मिं रट्ठमभिन्दिसो।&lt;br&gt;&#xA;अभयो तं जाननत्थं, दूतं इध विसज्‍जयि॥&lt;br&gt;&#xA;४७.&lt;br&gt;&#xA;तं दिस्वा पूगरुक्खं सो, समन्ता कुन्तनाळिया।&lt;br&gt;&#xA;परिब्भमन्तो मद्दित्वा, कत्वा दुब्बलमूलकं॥&lt;br&gt;&#xA;४८.&lt;br&gt;&#xA;बाहुनायेव पातेत्वा, तज्‍जेत्वा तं पलापयि।&lt;br&gt;&#xA;दूतो गन्त्वा अभयस्स, तं पवत्तिं पवेदयि॥&lt;br&gt;&#xA;४९.&lt;br&gt;&#xA;ञत्वा’भयो तं दमिळे, आदाय बसुके ततो।&lt;br&gt;&#xA;नगरन्तिकमागञ्छि, भातरा सह युज्झितुं॥&lt;br&gt;&#xA;५०.&lt;br&gt;&#xA;तं ञत्वान पलायित्वा, अस्समारुय्हदेविया।&lt;br&gt;&#xA;मलयं आगमा राजा, तंकनिट्ठो’नु बन्धिय॥&lt;br&gt;&#xA;५१.&lt;br&gt;&#xA;राजानं मलये हन्त्वा, देवीमादाय आगतो।&lt;br&gt;&#xA;कारेसि नगरे रज्‍जं, अट्ठवस्सानि भूपति॥&lt;br&gt;&#xA;५२.&lt;br&gt;&#xA;पासाणवेदिं कारेसि, महाबोधिसमन्ततो।&lt;br&gt;&#xA;लोहपासादङ्गणम्हि, राजा मण्डपमेव च॥&lt;br&gt;&#xA;५३.&lt;br&gt;&#xA;द्विहि सतसहस्सेहि, नेकवत्थानि भागिय।&lt;br&gt;&#xA;दीपम्हि भिक्खुसङ्घस्स, वत्थदानमदासि सो॥&lt;br&gt;&#xA;५४.&lt;br&gt;&#xA;अभयस्स’च्‍चये भातु, तस्सस्स तस्स अत्रजो।&lt;br&gt;&#xA;द्वेवस्सानि सिरिनागो, लंकारज्‍ज मकारयि॥&lt;br&gt;&#xA;५५.&lt;br&gt;&#xA;पटिसङ्खरिय पाकारं, महाबोधिसमन्ततो।&lt;br&gt;&#xA;महाबोधिघरस्सेव, सोयेव वालिकातले॥&lt;br&gt;&#xA;५६.&lt;br&gt;&#xA;मूचेलरुक्खपरतो, हंसवट्टं मनोरमं।&lt;br&gt;&#xA;महन्तं मण्डपञ्‍चेव, कारापेसि महीपति॥&lt;br&gt;&#xA;५७.&lt;br&gt;&#xA;विजयकुमारको नाम, सिरिनागस्स अत्रजो।&lt;br&gt;&#xA;पितुनो अच्‍चये रज्‍जं, एकवस्समकारयि॥&lt;br&gt;&#xA;५८.&lt;br&gt;&#xA;लम्बकण्णा तयो आसुं, सहाता महियङ्गणे।&lt;br&gt;&#xA;सङ्घतिस्सो सङ्घबोधि, ततियो गोट्ठकाभयो॥&lt;br&gt;&#xA;५९.&lt;br&gt;&#xA;ते तिस्सवापिमरियाद-गतो अन्धो विचक्खणो।&lt;br&gt;&#xA;राजुपट्ठानमायन्ते, पदसद्देन अब्रवि॥&lt;br&gt;&#xA;६०.&lt;br&gt;&#xA;‘‘पथवीसामिनो एते, तयो वहतिभू’इति।&lt;br&gt;&#xA;तं सुत्वा अभयो पच्छा, यन्तो पुच्छि पुनाहसो॥&lt;br&gt;&#xA;६१.&lt;br&gt;&#xA;तस्स वंसो ठस्सतीति,&lt;br&gt;&#xA;पुन पुच्छितमेव सो।&lt;br&gt;&#xA;‘‘पच्छिमस्सा’’ति सो आह,&lt;br&gt;&#xA;तं सुत्वा द्वीहिसोअगा॥&lt;br&gt;&#xA;६२.&lt;br&gt;&#xA;ते पुरं पविसित्वान, तयो रञ्‍ञो’ति वल्‍लभो।&lt;br&gt;&#xA;राजकिच्‍चानि साधेन्ता, वसन्ता राजसन्तिके॥&lt;br&gt;&#xA;६३.&lt;br&gt;&#xA;हन्त्वा विजयराजानं, राजगेहम्हि एकतो।&lt;br&gt;&#xA;सेनापतिंसङ्घतिस्सं, दुवेरज्‍जे’भिसेचयुं॥&lt;br&gt;&#xA;६४.&lt;br&gt;&#xA;एवं सो अभिसित्तोव, अनुराधपुरुत्तमे।&lt;br&gt;&#xA;रज्‍जं चत्तारि वस्सानि, सङ्घतिस्सो अकारयि॥&lt;br&gt;&#xA;६५.&lt;br&gt;&#xA;महाथूपम्हि छत्तञ्‍च, हेमकम्मञ्‍च कारयि।&lt;br&gt;&#xA;विसुं सतसहस्सग्घे, चतुरो च महामणि॥&lt;br&gt;&#xA;६६.&lt;br&gt;&#xA;मज्झे चतुन्‍नं सूरियानं, ठपापेसि महीपति।&lt;br&gt;&#xA;थूपस्स मुद्धनि तथा-नग्घवजिरचुम्बटं॥&lt;br&gt;&#xA;६७.&lt;br&gt;&#xA;सो छत्तमहपूजाय, सङ्घस्स मनुजाधिपो।&lt;br&gt;&#xA;चत्तालीससहस्सस्स, छ चीवरमदापयि॥&lt;br&gt;&#xA;६८.&lt;br&gt;&#xA;तं महादेवथेरेन, दामगल्‍लक वासिनो।&lt;br&gt;&#xA;देसितं खन्धके सुत्तं, यागानिसंस दीपनं॥&lt;br&gt;&#xA;६९.&lt;br&gt;&#xA;सुत्वा पसन्‍नो सङ्घस्स, यागुदानमदापयि।&lt;br&gt;&#xA;नगरस्स चतुद्वारे, सक्‍कच्‍चञ्‍चेव साधु च॥&lt;br&gt;&#xA;७०.&lt;br&gt;&#xA;सो अन्तरन्तरे राजा, जम्बुपक्‍कानि खादितुं।&lt;br&gt;&#xA;सहोरोधो सहामच्‍चो, अगापाचिन दीपकं॥&lt;br&gt;&#xA;७१.&lt;br&gt;&#xA;उपद्दुतं’स्स गमने, मनुस्सा पाचि वासिनो।&lt;br&gt;&#xA;विसं फलेसु यो जेसुं, राजभोज्‍जाय जम्बुया॥&lt;br&gt;&#xA;७२.&lt;br&gt;&#xA;खादित्वा जम्बुपक्‍कानि, तानि तत्थेव सो मतो।&lt;br&gt;&#xA;सेनापति सङ्घधबाधीं-भयो रज्‍जे’भिसेचयि॥&lt;br&gt;&#xA;७३.&lt;br&gt;&#xA;राजासिरि सङ्घ बोधि, विस्सुतो पञ्‍चसीलवा।&lt;br&gt;&#xA;अनुराधपुरे रज्‍जं, दुवे वस्सानि कारयि॥&lt;br&gt;&#xA;७४.&lt;br&gt;&#xA;महाविहारे कारेसि, सलाकग्गं मनोरमं।&lt;br&gt;&#xA;तदादीपे मनुस्सेसो, ञत्वा दुब्बुट्ठुपद्दुते॥&lt;br&gt;&#xA;७५.&lt;br&gt;&#xA;करुणाय कम्पितमनो, महाथूपङ्गणे सयं।&lt;br&gt;&#xA;निपज्‍जि भूमियं राजा, कत्वान इति निच्छयं॥&lt;br&gt;&#xA;७६.&lt;br&gt;&#xA;‘‘पवस्सित्वान देवेन, जलेनुपलाविते मयि।&lt;br&gt;&#xA;नहेव वुट्ठहिस्सामि, मरमानोपहं इध’’॥&lt;br&gt;&#xA;७७.&lt;br&gt;&#xA;एवं निपन्‍ने भूमिन्दे, देवो पावस्सि तावदे।&lt;br&gt;&#xA;लंकादीपम्हि सकले, पिणयन्तो महामहिं॥&lt;br&gt;&#xA;७८.&lt;br&gt;&#xA;तथापि नुट्ठहतिसो, अपिलापनतो जले।&lt;br&gt;&#xA;आवरिंसु ततो’मच्‍चा, जलनिग्गमनाळियो॥&lt;br&gt;&#xA;७९.&lt;br&gt;&#xA;ततो जलम्हि पिलवं, राजा वुट्ठासि धम्मिको।&lt;br&gt;&#xA;करुणायनुदि एवं, दीपे दुब्बुट्ठिकाभयं॥&lt;br&gt;&#xA;८०.&lt;br&gt;&#xA;चोरातहिं तहिं जाता, इति सुत्वान भूपति।&lt;br&gt;&#xA;चोरे आणापयित्वान, रहस्सेन पलापीय॥&lt;br&gt;&#xA;८१.&lt;br&gt;&#xA;आणापेत्वा रहस्सेन, मतानं सो कलेवरं।&lt;br&gt;&#xA;अग्गीहि उत्तासेत्वान, हनितं चोरुपद्दवं॥&lt;br&gt;&#xA;८२.&lt;br&gt;&#xA;एको यक्खो इधागम्म, रत्तक्खो इति विस्सुतो।&lt;br&gt;&#xA;करोति रत्तान’क्खीति, मनुस्सानं तहिं तहिं॥&lt;br&gt;&#xA;८३.&lt;br&gt;&#xA;अञ्‍ञमञ्‍ञमपेक्खित्वा, भायित्वा रत्तनेत्ततं।&lt;br&gt;&#xA;नरामरन्ति ते यक्खो, सोभक्खेसि असङ्कितो॥&lt;br&gt;&#xA;८४.&lt;br&gt;&#xA;राजा उपद्दवं तेसं, सुत्वा सन्तत्तमानसो।&lt;br&gt;&#xA;एको’पवास गब्भम्हि, हुत्वा अट्ठङ्गुपोसथि॥&lt;br&gt;&#xA;८५.&lt;br&gt;&#xA;‘‘अपस्सित्वान तं यक्खं, न चुट्ठामी’’ति सो सयि।&lt;br&gt;&#xA;तस्स सो धम्मतेजेन, अगा यक्खो तदन्तिकं॥&lt;br&gt;&#xA;८६.&lt;br&gt;&#xA;तेन ‘‘कोसी’’ति पुट्ठो च, सो ‘‘अह’’न्ति पवेदयि।&lt;br&gt;&#xA;‘‘कस्मा पजं मे भक्खेसि, मा खाद’’इति सोब्रवि॥&lt;br&gt;&#xA;८७.&lt;br&gt;&#xA;‘‘एकस्मिं मे जनपदे, नरे देही’’ति सोब्रवि।&lt;br&gt;&#xA;‘‘न सक्‍का इति वुत्ते सो, कमेनेकंति अब्रवि॥&lt;br&gt;&#xA;८८.&lt;br&gt;&#xA;‘‘अञ्‍ञं न सक्‍का दातुं मे, मं खाद’’ इति सोब्रवि।&lt;br&gt;&#xA;‘‘न सक्‍का’’इति तं याचि, गामे गामे बलिञ्‍च सो॥&lt;br&gt;&#xA;८९.&lt;br&gt;&#xA;साधूति वत्वा भूमिन्दो, दिपम्पि सकलेपि च।&lt;br&gt;&#xA;गामवरे निवेसेत्वा, बलिंतस्स अदापयि॥&lt;br&gt;&#xA;९०.&lt;br&gt;&#xA;महासत्तेन तेनेव, सब्बभूतानुकम्पिना।&lt;br&gt;&#xA;महारोगभयं जातं, दीपदीपेन नासितं॥&lt;br&gt;&#xA;९१.&lt;br&gt;&#xA;सो भण्डागारिको रञ्‍ञो,&lt;br&gt;&#xA;अमच्‍चो गोट्ठताभयो।&lt;br&gt;&#xA;चेरो हुत्वा उत्तरतो,&lt;br&gt;&#xA;नगरं समुपागमि॥&lt;br&gt;&#xA;९२.&lt;br&gt;&#xA;परिस्सावनमादाय, राजा दक्खिणद्वारतो।&lt;br&gt;&#xA;परहिंसमरोचेन्तो, एककोव पलायि सो॥&lt;br&gt;&#xA;९३.&lt;br&gt;&#xA;पुटभत्तं गहेत्वान, गच्छन्तो पुरितो पथि।&lt;br&gt;&#xA;भत्तभोगायराजानं, निबन्धित्थ पुनप्पुनं॥&lt;br&gt;&#xA;९४.&lt;br&gt;&#xA;जलं परिस्सावयित्वा, भुञ्‍जित्वान दयालुको।&lt;br&gt;&#xA;तस्सेवं’नुग्गहं कातुं, इदं वचनमब्रुवि॥&lt;br&gt;&#xA;९५.&lt;br&gt;&#xA;‘‘सङ्घबोधि अहं राजा, गहेत्वा ममभो सीरं।&lt;br&gt;&#xA;गोट्ठाभयस्स दस्सेहि, बहुं दस्सति ते धनं॥&lt;br&gt;&#xA;९६.&lt;br&gt;&#xA;न इच्छितो तथाकातुं, तस्सत्थाय महीपति।&lt;br&gt;&#xA;निसिन्‍नोयेव अमरि, सो सीसं तस्स आदिय॥&lt;br&gt;&#xA;९७.&lt;br&gt;&#xA;गोट्ठाभयस्स दस्सेसि, सोतु विम्हितमानसो।&lt;br&gt;&#xA;दत्वा तस्स धनं रञ्‍ञो, सक्‍कारं साधुकारयि॥&lt;br&gt;&#xA;९८.&lt;br&gt;&#xA;एवं गोट्ठाभयो एसो, मेघवण्णाभयो’ति च।&lt;br&gt;&#xA;विस्सुतो तेरस समा, लंकारज्‍जमकारयि॥&lt;br&gt;&#xA;९९.&lt;br&gt;&#xA;महावत्थुं कारयित्वा, वत्थुद्वारम्हि मण्डपं।&lt;br&gt;&#xA;कारयित्वा मण्डयित्वा, सो भिक्खु तत्थ सङ्घतो॥&lt;br&gt;&#xA;१००.&lt;br&gt;&#xA;अट्ठुत्तरसहस्सानि, निसीदेत्वा दिने दिने।&lt;br&gt;&#xA;यागुखज्‍जक भोज्‍जेहि, सादूहि विविधेहि च॥&lt;br&gt;&#xA;१०१.&lt;br&gt;&#xA;सचीवरेहि कप्पेत्वा, महादानं पवत्तयि।&lt;br&gt;&#xA;एकवीसदिना नेवं, निबद्धञ्‍चस्स कारयि॥&lt;br&gt;&#xA;१०२.&lt;br&gt;&#xA;महाविहारे कारेसि, सिलामण्डप मुत्तमं।&lt;br&gt;&#xA;लोहपासादथम्भे च, परिवत्तिय ठापयि॥&lt;br&gt;&#xA;१०३.&lt;br&gt;&#xA;महाबोधि सिलावेदिं, उत्तरद्वारतोरणं।&lt;br&gt;&#xA;पतिट्ठापेसि थम्भे च, चकुकण्णे सचक्‍कके॥&lt;br&gt;&#xA;१०४.&lt;br&gt;&#xA;तिस्सो सीलापटिमायो, तीसु द्वारेसु कारयि।&lt;br&gt;&#xA;ठपापेसि च पल्‍लङ्कं, दक्खिणम्हि सिलामयं॥&lt;br&gt;&#xA;१०५.&lt;br&gt;&#xA;पधानभूमिं कारेसि, महाविहारपच्छतो।&lt;br&gt;&#xA;दीपम्हि जिण्णकावासं, सब्बञ्‍च पटिसङ्खरि॥&lt;br&gt;&#xA;१०६.&lt;br&gt;&#xA;थूपारामे थूपघरं, थेरम्बत्थलके तथा।&lt;br&gt;&#xA;आरामे मणिसोमव्हे, पटिसङ्खारयि च सो॥&lt;br&gt;&#xA;१०७.&lt;br&gt;&#xA;थूपारामे मणिसोमा-रामे मरिचवट्टके।&lt;br&gt;&#xA;दक्खिणव्ह विहारे च, उपोसथघरानि च॥&lt;br&gt;&#xA;१०८.&lt;br&gt;&#xA;मेघवण्णाभयव्हञ्‍च, नवविहारमकारयि।&lt;br&gt;&#xA;विहारमहपूजायं, पिण्डेत्वा दीपवासीनं॥&lt;br&gt;&#xA;१०९.&lt;br&gt;&#xA;तिंसभिक्खुसहस्सानं, छचीवरमदासि च।&lt;br&gt;&#xA;महावेसाखपूजञ्‍च, तदा एवं अकारयि॥&lt;br&gt;&#xA;११०.&lt;br&gt;&#xA;अनुवस्सञ्‍च सङ्घस्स, छचीवरमदामयि।&lt;br&gt;&#xA;पापकानं निग्गहेन, सोधेन्तो सासनं तु सो॥&lt;br&gt;&#xA;१११.&lt;br&gt;&#xA;वेतुल्‍लवादिनो भिक्खू, अभयगिरिनिवासिनो।&lt;br&gt;&#xA;गाहयित्वासट्ठिमत्ते, जिनसासनकण्टके॥&lt;br&gt;&#xA;११२.&lt;br&gt;&#xA;कत्वान निग्गहं तेसं, परतिरे खिपापयि।&lt;br&gt;&#xA;तत्थ खित्तस्स थेरस्स, निस्सितो भिक्खुचोळिको॥&lt;br&gt;&#xA;११३.&lt;br&gt;&#xA;सङ्घमित्तो’तिनामेन, भूतिविज्‍जादिकोविदो।&lt;br&gt;&#xA;महाविहारे भिक्खुनं, कुज्झित्वान इधगमा॥&lt;br&gt;&#xA;११४.&lt;br&gt;&#xA;थूपारामे सन्‍निपातं, पविसित्वा असञ्‍ञतो।&lt;br&gt;&#xA;सङ्घपालस्स परिवेण, वासित्थेरस्स तत्थ सो॥&lt;br&gt;&#xA;११५.&lt;br&gt;&#xA;गोट्ठासयस्स थेरस्स, मातुलस्स’स्स राजिनो।&lt;br&gt;&#xA;रञ्‍ञो नामेना‘‘लपन्तो, वचनं पटिबाहिय॥&lt;br&gt;&#xA;११६.&lt;br&gt;&#xA;रञ्‍ञो कुलूपगो आसि, राजा तस्मिं पसीदिय।&lt;br&gt;&#xA;जेट्ठपुत्तं जेट्ठतिस्सं, महासेनं कनिट्ठकं॥&lt;br&gt;&#xA;११७.&lt;br&gt;&#xA;अप्पेसि तस्स भिक्खुस्स, सो सङ्गण्हि दुतियकं।&lt;br&gt;&#xA;उपनन्धि तस्मिं भिक्खुस्मिं, जेट्ठतिस्सो कुमारको॥&lt;br&gt;&#xA;११८.&lt;br&gt;&#xA;पितुनो अच्‍चये जेट्ठ, सिस्सो राजाअहोसिसो।&lt;br&gt;&#xA;पितु सारीर सक्‍कारे, निग्गन्तुं निच्छमानके॥&lt;br&gt;&#xA;११९.&lt;br&gt;&#xA;दुट्ठामच्‍चे निग्गहेतुं, सयं निक्खम्म भूपति।&lt;br&gt;&#xA;कनिट्ठं पुरतो कत्वा, पितुकायं अनन्तरं॥&lt;br&gt;&#xA;१२०.&lt;br&gt;&#xA;ततो अमच्‍चे कत्वान, सयं हुत्वान पच्छतो।&lt;br&gt;&#xA;कनिट्ठे पितुकाये च, निक्खन्ते तदनन्तरं॥&lt;br&gt;&#xA;१२१.&lt;br&gt;&#xA;द्वारं संवरयित्वान, दुट्ठमच्‍चे निघातिय।&lt;br&gt;&#xA;सूले अप्पेसि पितुनो, चितकायसमन्ततो॥&lt;br&gt;&#xA;१२२.&lt;br&gt;&#xA;तेन’स्स कम्मुना नामं, कक्खलोपपदंअहु।&lt;br&gt;&#xA;सङ्घमित्तोतु सो भिक्खु, भीतो तस्मिं नराधिपा॥&lt;br&gt;&#xA;१२३.&lt;br&gt;&#xA;तस्साभिसेकसमकालं, महासेनेन मन्तिय।&lt;br&gt;&#xA;तस्साभिसेकं पेक्खन्तो, परतीरं गतो इतो॥&lt;br&gt;&#xA;१२४.&lt;br&gt;&#xA;पितरा सो विप्पकतं, लोहपासाद मुत्तमं।&lt;br&gt;&#xA;कोटिधनं अग्घनकं, कारेसि सत्तभूमकं॥&lt;br&gt;&#xA;१२५.&lt;br&gt;&#xA;सट्ठिसतसहस्सग्घं, पूजयित्वा मणिंतहिं।&lt;br&gt;&#xA;कारेसि जेट्ठतिस्सोतं, मणिपासादनामकं॥&lt;br&gt;&#xA;१२६.&lt;br&gt;&#xA;मणि दुवे महग्घे च, महाथूपे अपूजयि।&lt;br&gt;&#xA;महाबोधिघरे तीणि, तोरणानि च कारयि॥&lt;br&gt;&#xA;१२७.&lt;br&gt;&#xA;कारयित्वा विहारं सो, पाचिनतिस्स पब्बतं।&lt;br&gt;&#xA;पञ्‍चवासेसु सङ्घस्स, अदासि पुथुवी पति॥&lt;br&gt;&#xA;१२८.&lt;br&gt;&#xA;देवानंपियतिस्सेन, सो पतिट्ठापितं पुरा।&lt;br&gt;&#xA;थूपारामे उरुसिला, पटिमं चारुदस्सनं॥&lt;br&gt;&#xA;१२९.&lt;br&gt;&#xA;नेत्वान थूपारामव्हं, जेट्ठतिस्सो महीपहि।&lt;br&gt;&#xA;पतिट्ठापेसि आरामे, पाचिनतिस्स पब्बते॥&lt;br&gt;&#xA;१३०.&lt;br&gt;&#xA;काळमत्तिकवापिंसो, अदाचेतिय पब्बते।&lt;br&gt;&#xA;विहार पासाद महं, महावेसाखमेव च॥&lt;br&gt;&#xA;१३१.&lt;br&gt;&#xA;कत्वा तिंस सहस्सस्स, सङ्घस्स’दा छचीवरं।&lt;br&gt;&#xA;आळम्बगामवापिंसो, जेट्ठतिस्सो अकारयि॥&lt;br&gt;&#xA;१३२.&lt;br&gt;&#xA;एवं सो विविधं पुञ्‍ञं, पासादकरणादिकं।&lt;br&gt;&#xA;कारेन्तो दसवस्सानि, राजा रज्‍जमकारयि॥&lt;br&gt;&#xA;१३३.&lt;br&gt;&#xA;इति बहुविध पुञ्‍ञ हेतु भूता,&lt;br&gt;&#xA;नरपतिता बहुपापहेतु चाति।&lt;br&gt;&#xA;मधुरमिव विसेनमिस्समन्‍नं,&lt;br&gt;&#xA;सुजनमनो भजते न तं कदापि॥&lt;br&gt;&#xA;सुजनप्पसाद संवेगत्थाय कते महावंसे&lt;br&gt;&#xA;तयोदसराजकोनाम&lt;br&gt;&#xA;छत्तिंसतिमो परिच्छेदो।&lt;/p&gt;</description>
    </item>
    <item>
      <title>३६ सत्ततिंसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/36_sattatiMsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/36_sattatiMsatima_parichCheda/</guid>
      <description>&lt;p&gt;सत्ततिंसतिम परिच्छेद&lt;/p&gt;&#xA;&lt;h2 id=&#34;पञचरजक&#34;&gt;पञ्चराजको&lt;/h2&gt;&#xA;&lt;p&gt;१.&lt;br&gt;&#xA;जेट्ठतिस्सच्चये तस्स, महासेनो कनिट्ठको।&lt;br&gt;&#xA;सत्तवीसतिवस्सानि, राजा रज्जमकारयि॥&lt;br&gt;&#xA;२.&lt;br&gt;&#xA;तस्स रज्जाभिसेकं तं,&lt;br&gt;&#xA;कारेतुं परतीरतो।&lt;br&gt;&#xA;सो सङ्घमित्तत्थेरो तु,&lt;br&gt;&#xA;कालं ञत्वा इधागतो॥&lt;br&gt;&#xA;३.&lt;br&gt;&#xA;तस्साभिसेकं कारेत्वा, अञ्ञं किच्चञ्चनेकधा।&lt;br&gt;&#xA;महाविहार विद्धंसं, कातुकामो असञ्ञतो॥&lt;br&gt;&#xA;४.&lt;br&gt;&#xA;अविनयवादिनो एते, महाविहारवासिनो।&lt;br&gt;&#xA;विनयवादी मयं राज, इति गाहिय भूपभिं॥&lt;br&gt;&#xA;५.&lt;br&gt;&#xA;महाविहारवासिस्स , आहारं देति भिक्खुनो।&lt;br&gt;&#xA;यो सो सतं दण्डियो’ति, रञ्ञा दण्डं ठपापयि॥&lt;br&gt;&#xA;६.&lt;br&gt;&#xA;उपद्दुता तेहि भिक्खू, महाविहारवासिनो।&lt;br&gt;&#xA;महाविहारं छड्डेत्वा, मलयं रोहणं अगुं॥&lt;br&gt;&#xA;७.&lt;br&gt;&#xA;तेन महाविहारो’यं, नववस्सानि छड्डितो।&lt;br&gt;&#xA;महाविहारवासीहि, भिक्खूहि आसि सुञ्ञको॥&lt;br&gt;&#xA;८.&lt;br&gt;&#xA;‘‘होति अस्सामिकं वत्थु, पुतुविसामिनो’’इति।&lt;br&gt;&#xA;राजानं सञ्ञापेत्वा सो, थेरो दुम्मति दुम्मतिं॥&lt;br&gt;&#xA;९.&lt;br&gt;&#xA;महाविहारं नासेतुं, लद्धानुमति राजतो।&lt;br&gt;&#xA;तथा कातुं मनुस्से सो, योजेसि दुट्ठमानसो॥&lt;br&gt;&#xA;१०.&lt;br&gt;&#xA;सङ्घमित्तस्स थेरस्स, सेवको राजवल्लभो।&lt;br&gt;&#xA;सोणामच्चो दारणो च, भिक्खवो च अलज्जिनो॥&lt;br&gt;&#xA;११.&lt;br&gt;&#xA;भिन्दित्वा लोहपासादं, सत्तभूमक मुत्तमं।&lt;br&gt;&#xA;घरे नानप्पकारे च, इतो’भयगिरिं नयुं॥&lt;br&gt;&#xA;१२.&lt;br&gt;&#xA;महाविहारा नीतेहि, पासादेहि बहूहि च।&lt;br&gt;&#xA;अभयगिरिविहारोयं, बहुपासादको अहु॥&lt;br&gt;&#xA;१३.&lt;br&gt;&#xA;सङ्घमित्तं पापमित्तं, थेरं सोणञ्च सेवकं।&lt;br&gt;&#xA;आगम्म सुबहुं पापं, अकासि सो महीपति॥&lt;br&gt;&#xA;१४.&lt;br&gt;&#xA;महासिलापटिमं सो, पाचिनतिस्सपब्बता।&lt;br&gt;&#xA;आनेत्वा’भयगिरिम्हि, पतिट्ठापेसि भूपति॥&lt;br&gt;&#xA;१५.&lt;br&gt;&#xA;पटिमाघरं बोधिघरं, धातुसालं मनोरमं।&lt;br&gt;&#xA;चतुसालञ्च कारेसी, सङ्खरी कुक्कुटव्हयं॥&lt;br&gt;&#xA;१६.&lt;br&gt;&#xA;सङ्घमित्तेन थेरेन, तेन दारुणकम्मुना।&lt;br&gt;&#xA;विहारो सो’भयगिरि, दस्सनेय्यो अहु तदा॥&lt;br&gt;&#xA;१७.&lt;br&gt;&#xA;मेघवण्णाभयो नाम, रञ्ञो सब्बत्थ साखको।&lt;br&gt;&#xA;सखा अमच्चो कुज्झित्वा, महाविहारनासने॥&lt;br&gt;&#xA;१८.&lt;br&gt;&#xA;चोरो हुत्वान मलयं, गन्त्वा लद्धमहब्बलो।&lt;br&gt;&#xA;खन्धावारं निवेसेसि, दुरतिस्सकवापियं॥&lt;br&gt;&#xA;१९.&lt;br&gt;&#xA;तत्रा’गतं तं सुत्वा, सहायं सो महीपति।&lt;br&gt;&#xA;युद्धाह पच्चुग्गन्त्वान, खन्धावारं निवेसयि॥&lt;br&gt;&#xA;२०.&lt;br&gt;&#xA;साधुं पानञ्च मंसञ्च, लभित्वा मलयागतं।&lt;br&gt;&#xA;‘‘न सेविस्सं सहायेन, विना रञ्ञा’’ति चिन्तिय॥&lt;br&gt;&#xA;२१.&lt;br&gt;&#xA;आदाय तं सयंयेव, रत्तिं निक्खम्म एकको।&lt;br&gt;&#xA;रञ्ञो सन्तिकमागम्म, तमत्थं पटिवेदयि॥&lt;br&gt;&#xA;२२.&lt;br&gt;&#xA;तेना’भतं तेन सह, विस्सत्थो परिभुञ्जिय।&lt;br&gt;&#xA;‘‘कस्मा चोरो अहु मे त्वं, ‘‘इति राजा अपुच्छितं॥&lt;br&gt;&#xA;२३.&lt;br&gt;&#xA;‘‘तया महाविहारस्स, नासितत्ता’’ति अब्रुवि।&lt;br&gt;&#xA;‘‘विहारं वासयिस्सामि, खेममेतं ममच्चयं॥&lt;br&gt;&#xA;२४.&lt;br&gt;&#xA;इच्छेव मब्रवी राजा, राजानं सो खमापयि।&lt;br&gt;&#xA;तेन सञ्ञापितो राजा, नगरंयेव आगमि॥&lt;br&gt;&#xA;२५.&lt;br&gt;&#xA;राजानं सञ्ञपेत्वा सो, मेघवण्णाभयो पन।&lt;br&gt;&#xA;रञ्ञा सह न आगञ्छि, दब्बसम्भारकारणा॥&lt;br&gt;&#xA;२६.&lt;br&gt;&#xA;वलभा भरिया रञ्ञो, एकं लेखकधीतिका।&lt;br&gt;&#xA;महाविहारनासम्हि, दुक्खितं तं विनासकं॥&lt;br&gt;&#xA;२७.&lt;br&gt;&#xA;थेरं मारापयि कुद्धा, संगहेत्वान वड्ढकिं।&lt;br&gt;&#xA;थूपारामं विनासेतुं, आगतं दुट्ठमानसं॥&lt;br&gt;&#xA;२८.&lt;br&gt;&#xA;मारापेत्वा सङ्घमित्त-त्थेरं दारुणकारकं।&lt;br&gt;&#xA;सोणामच्चदारणञ्च, घातयिंसु असञ्ञका॥&lt;br&gt;&#xA;२९.&lt;br&gt;&#xA;आनेत्वा दब्बसम्भारं, मेघवण्णाभयो तु सो।&lt;br&gt;&#xA;महाविहारेनेकानि, परिवेणानि कारयि॥&lt;br&gt;&#xA;३०.&lt;br&gt;&#xA;अभयेनभयो तस्मिं, वूपसन्ते तु भिक्खवो।&lt;br&gt;&#xA;महाविहारं वासेसुं, आगन्त्वान ततो ततो॥&lt;br&gt;&#xA;३१.&lt;br&gt;&#xA;राजा महाबोधिघरे, पच्छिमाय दिसाय तु।&lt;br&gt;&#xA;कारेत्वा लोहरूपानि, ठपापेसि दुवे तु सो॥&lt;br&gt;&#xA;३२.&lt;br&gt;&#xA;दक्खिणारामवासिम्हि, कुहके जिम्हमानसे।&lt;br&gt;&#xA;पसीदित्वा पापमित्ते, तिस्सत्थेरे असञ्ञते॥&lt;br&gt;&#xA;३३.&lt;br&gt;&#xA;महाविहारसीमन्ते , उय्याने जोतिनामके।&lt;br&gt;&#xA;जेतवनविहारं सो, वारयन्तोपि कारयि॥&lt;br&gt;&#xA;३४.&lt;br&gt;&#xA;ततो सीमं समुग्घातुं, भिक्खुसङ्घमयाचिसो।&lt;br&gt;&#xA;अदातुकामा तं भिक्खू, विहारम्हा अपक्कमुं॥&lt;br&gt;&#xA;३५.&lt;br&gt;&#xA;इध सीमासमुग्घातं, परेहि करियमानकं।&lt;br&gt;&#xA;कोपेतुं भिक्खवो केचि, निलीयिंसु तहिं तहिं॥&lt;br&gt;&#xA;३६.&lt;br&gt;&#xA;महाविहारो नवमासे, एवं भिक्खूहि वज्जितो।&lt;br&gt;&#xA;‘‘समुग्घातं करिम्हा’’ति-परे भिक्खू अमञ्ञिसुं॥&lt;br&gt;&#xA;३७.&lt;br&gt;&#xA;ततो सीमासमुग्घाते, ब्यापारे परिनिट्ठिते।&lt;br&gt;&#xA;महाविहारं वासेसुं, इधागन्त्वान भिक्खवो॥&lt;br&gt;&#xA;३८.&lt;br&gt;&#xA;तस्स विहारगाहिस्स, तिस्सत्थेरस्स चोदना।&lt;br&gt;&#xA;अन्तिमवत्थुना आसि, भूतत्थं सङ्घमज्झगा॥&lt;br&gt;&#xA;३९.&lt;br&gt;&#xA;विनिच्छिय महामच्चो, तथा धम्मिकसम्मतो।&lt;br&gt;&#xA;उप्पब्बाजेसि धम्मेन, तं अनिच्छाय राजिनो॥&lt;br&gt;&#xA;४०.&lt;br&gt;&#xA;सोयेव राजा कारेसि, विहारं मणिहीरकं।&lt;br&gt;&#xA;तयो विहारे कारेसि, देवालयं विनासिय॥&lt;br&gt;&#xA;४१.&lt;br&gt;&#xA;गोकण्णं एरकापिल्लं, कलन्दब्राह्मणगामके।&lt;br&gt;&#xA;मिगगामविहारञ्च, गङ्गसेनकपब्बतं॥&lt;br&gt;&#xA;४२.&lt;br&gt;&#xA;पच्छिमाय दिसायाथ, धातुसेनञ्च पब्बतं।&lt;br&gt;&#xA;राजा महाविहारञ्च, कोकवातम्हि कारयि॥&lt;br&gt;&#xA;४३.&lt;br&gt;&#xA;रूपारम्मविहारञ्च, चूळविट्टञ्च कारयि।&lt;br&gt;&#xA;उत्तराभयसव्हे च, दुवे भिक्खूनुपस्सये॥&lt;br&gt;&#xA;४४.&lt;br&gt;&#xA;कालवेळकयक्खस्स, ठाने थूपञ्च कारयि।&lt;br&gt;&#xA;दीपम्हि जिण्णकावासे, बहू च पटिसङ्खरि॥&lt;br&gt;&#xA;४५.&lt;br&gt;&#xA;सङ्घत्थेरसहस्सस्स, सहस्सग्घमदासि सो।&lt;br&gt;&#xA;थेरदानञ्च सब्बेसं, अनुवस्सञ्च चीवरं॥&lt;br&gt;&#xA;४६.&lt;br&gt;&#xA;अन्नपानादिदानस्स, परिच्छेदो न विज्जति।&lt;br&gt;&#xA;सुभिक्खत्थाय कारेसि, सो’व सोळस वापियो॥&lt;br&gt;&#xA;४७.&lt;br&gt;&#xA;मणिहीरमहावापिं , जल्लुरं खाणुनामकं।&lt;br&gt;&#xA;महामणिं कोकवातं, मोरकपरकवापिकं॥&lt;br&gt;&#xA;४८.&lt;br&gt;&#xA;कुब्बाहकं वाहकञ्च, रत्तमालकण्डकम्पि च।&lt;br&gt;&#xA;तिस्सवड्ढमानकञ्च, वेळङ्गविट्ठिकम्पि च॥&lt;br&gt;&#xA;४९.&lt;br&gt;&#xA;महागल्लचीरवापिं, महादारगल्लकम्पि च।&lt;br&gt;&#xA;काळपासाणवापिञ्च, इमा सोळस वापियो॥&lt;br&gt;&#xA;५०.&lt;br&gt;&#xA;गङ्गाय पब्बवव्हंसो, महामातिञ्च कारयि।&lt;br&gt;&#xA;एवं पुञ्ञमपुञ्ञञ्च, सुबहुं सो उपाचिनीति॥&lt;br&gt;&#xA;५१.&lt;br&gt;&#xA;असाधुसङ्गमेनेवं, यावजीवं सुभासुभं।&lt;br&gt;&#xA;कत्वा गतो यथाकम्मं, सो महासेनभूपति॥&lt;br&gt;&#xA;५२.&lt;br&gt;&#xA;तस्मा असाधुसंसग्गं, आरका परिवज्जिय।&lt;br&gt;&#xA;अहिं वा’सि विसं खिप्पं, करेय्य’त्थहितं बुधो॥&lt;br&gt;&#xA;५३.&lt;br&gt;&#xA;अहु राजा सिरिमेघ-वण्णो तस्स सुतो ततो।&lt;br&gt;&#xA;वन्धाता विय लोकस्स, सब्बसम्पत्तिदायको॥&lt;br&gt;&#xA;५४.&lt;br&gt;&#xA;महासेनेन पापानं, वसगेन विनासिते।&lt;br&gt;&#xA;महाविहारे सब्बेपि, सन्निपातिय भिक्खवो॥&lt;br&gt;&#xA;५५.&lt;br&gt;&#xA;उपसङ्कम्म वन्दित्वा, निसिन्नो पुच्छि सादरो।&lt;br&gt;&#xA;‘‘पितरा सङ्घमित्तस्स, सहायेन विनासितं॥&lt;br&gt;&#xA;५६.&lt;br&gt;&#xA;किं किमेवा’’ति आहंसु, भिक्खवो तं नरिस्सरं।&lt;br&gt;&#xA;‘‘सीमायुग्घाटनं कातुं, वायमित्वापि ते पिता॥&lt;br&gt;&#xA;५७.&lt;br&gt;&#xA;नासक्खि अन्तोसीमायं, भिक्खूनं विज्जमानतो।&lt;br&gt;&#xA;भूमिगब्भनिलीनाहि, सत्तासुं एत्थ भिक्खवो॥&lt;br&gt;&#xA;५८.&lt;br&gt;&#xA;अमच्चो सोणामच्चो च, सङ्घमित्तो च पापियो।&lt;br&gt;&#xA;राजानं सञ्ञापेत्वान, अपुञ्ञं तेन कारयुं॥&lt;br&gt;&#xA;५९.&lt;br&gt;&#xA;भिन्दित्वा लोहपासादं, सत्तभूमकमुत्तमं।&lt;br&gt;&#xA;घरे नानप्पकारे च, इतो’भयगिरिं नयुं॥&lt;br&gt;&#xA;६०.&lt;br&gt;&#xA;मासके चतुबुद्धेहि, निवुत्थे चेतियङ्गणे।&lt;br&gt;&#xA;वपापेसुञ्च दुप्पञ्ञा, पस्स बालसमागमं’’॥&lt;br&gt;&#xA;६१.&lt;br&gt;&#xA;तं सुत्वा पितुकम्मं सो, निब्बिन्नो बालसङ्गमे।&lt;br&gt;&#xA;पितरा नासितं तत्थ, सब्बं पाकतिकं अका॥&lt;br&gt;&#xA;६२.&lt;br&gt;&#xA;लोहपासादमगदो’व, कासि पासादमुत्तमं।&lt;br&gt;&#xA;रञ्ञो महापनादस्स, दस्सेन्तो विय भूतले॥&lt;br&gt;&#xA;६३.&lt;br&gt;&#xA;परिवेणानि सब्बानि, नासितानि निवेसयि।&lt;br&gt;&#xA;भोगे आरामिकानञ्च, यथाठाने ठपेसि सो॥&lt;br&gt;&#xA;६४.&lt;br&gt;&#xA;पितरा पच्चयानञ्च, पच्छिन्नत्ता विबुद्धिना।&lt;br&gt;&#xA;छिद्दावासं घनावासं, विहारं’कासि बुद्धिमा॥&lt;br&gt;&#xA;६५.&lt;br&gt;&#xA;कारिते पितरा जोति वनेचे’सो विहारके।&lt;br&gt;&#xA;कम्मं विप्पकतं सब्बं, निट्ठापेसि नरिस्सरो॥&lt;br&gt;&#xA;६६.&lt;br&gt;&#xA;थेरस्सा’थ महिन्दस्स, समणिन्दस्स सुनुनो।&lt;br&gt;&#xA;सुत्वान मनुजिन्दो सो, पवत्तिं सब्बमादितो॥&lt;br&gt;&#xA;६७.&lt;br&gt;&#xA;पसीदित्वा गुणे तस्स, राजा दिप्पपसादके।&lt;br&gt;&#xA;‘‘इस्सरो वत दीपस्स, थेरो’’ इति विचिन्तिय॥&lt;br&gt;&#xA;६८.&lt;br&gt;&#xA;पटिबिम्बं सुवण्णस्स, कत्वा तम्माण निस्सितं।&lt;br&gt;&#xA;पुब्बकत्तिकमासस्स, पब्बपक्खे तु सत्तमे॥&lt;br&gt;&#xA;६९.&lt;br&gt;&#xA;दिने नेत्वा चेतियम्ब-थले थेरम्बसञ्ञिते।&lt;br&gt;&#xA;तत्रट्ठमे निवासेत्वा, ततो तु नवमे पन॥&lt;br&gt;&#xA;७०.&lt;br&gt;&#xA;महासेनं गहेत्वा सो, देवसेना समूपमं।&lt;br&gt;&#xA;ओरोधे नगरे चेव, गेहरक्खणके विना॥&lt;br&gt;&#xA;७१.&lt;br&gt;&#xA;लंकादीपे च सकले, सब्बे आदाय भिक्खवो।&lt;br&gt;&#xA;विस्सज्जेत्वा मनुस्से च, नगरे चारकट्ठिते॥&lt;br&gt;&#xA;७२.&lt;br&gt;&#xA;पट्ठपेत्वा महादानं, अयञ्चाखिलपाणिनं।&lt;br&gt;&#xA;पूजं सब्बोपहारेहि, करोन्तो च अनूपमं॥&lt;br&gt;&#xA;७३.&lt;br&gt;&#xA;पच्चुग्गमनमेतस्स, दीपसत्थुस्स सत्थुनो।&lt;br&gt;&#xA;वरपुत्तस्स सो कत्वा, देवराजा’व सत्थुनो॥&lt;br&gt;&#xA;७४.&lt;br&gt;&#xA;चेतियम्बथला याव, नगरं साधुसज्जयि।&lt;br&gt;&#xA;मग्गं वेसालितो याव, सावत्थिनगरं यथा॥&lt;br&gt;&#xA;७५.&lt;br&gt;&#xA;विस्सज्जेत्वा तहिं भोगं, सब्बं थेरस्स सो पिता।&lt;br&gt;&#xA;राजा मोग्गलिपुत्तस्स, थेरस्सा’गमने विय॥&lt;br&gt;&#xA;७६.&lt;br&gt;&#xA;दत्वा तत्थ महादानं, कपणद्धिवनिब्बके।&lt;br&gt;&#xA;भिक्खवोपि च तोसेत्वा, पच्चयेहि चतूहि’पि॥&lt;br&gt;&#xA;७७.&lt;br&gt;&#xA;थेरस्सा’गमने एवं, पस्सतूति महाजने।&lt;br&gt;&#xA;गहेत्वा तंमहन्तेन, सक्कारेन महायसो॥&lt;br&gt;&#xA;७८.&lt;br&gt;&#xA;तम्हा ओरुय्ह सो महा, सयं हुत्वा पुरेचरो।&lt;br&gt;&#xA;भिक्खवो चापि कत्वान, परिवारे समन्ततो॥&lt;br&gt;&#xA;७९.&lt;br&gt;&#xA;थेरस्स बिम्बं सोवण्णं, खिरसागरमज्झगो।&lt;br&gt;&#xA;सञ्झा घनपरिक्खित्तो, हेममेरु’व सोभथ॥&lt;br&gt;&#xA;८०.&lt;br&gt;&#xA;वेसालिनगरं सुत्तं, देसेतुं लोकनायको।&lt;br&gt;&#xA;अगमा एवमेवाति, दस्सेसि च महाजनं॥&lt;br&gt;&#xA;८१.&lt;br&gt;&#xA;एवं करोन्तो सक्कार-सम्मानं सो नरासभो।&lt;br&gt;&#xA;नगरस्स’स्स पाचिन-द्वारपस्से सयंकतं॥&lt;br&gt;&#xA;८२.&lt;br&gt;&#xA;उपसङ्कम्म सायण्हे, विहारं सोत्थिया करं।&lt;br&gt;&#xA;तीहं तत्थापि वासेसि, बिम्बं तं जिनसुनुनो॥&lt;br&gt;&#xA;८३.&lt;br&gt;&#xA;नगरं साधुसज्जेत्वा, ततो द्वादसमे दिने।&lt;br&gt;&#xA;सत्थुस्सा’दिप्पवेसम्हि, पुरं राजगहं यथा॥&lt;br&gt;&#xA;८४.&lt;br&gt;&#xA;पटिमं नीहरित्वा तं, विहारं सोत्थिया करं।&lt;br&gt;&#xA;नगरे सागराकारे, वत्तमाने महामहे॥&lt;br&gt;&#xA;८५.&lt;br&gt;&#xA;महाविहारं नेत्वान, तेमासं बोधियङ्गणे।&lt;br&gt;&#xA;निवासेत्वा पवेसेत्वा, तेनेव विधिना पुरं॥&lt;br&gt;&#xA;८६.&lt;br&gt;&#xA;राजगेहसमीपम्हि, पुब्बदक्खिणकोणके।&lt;br&gt;&#xA;पटिबिम्बस्स कारेसि, तस्स साधुनिवेसनं॥&lt;br&gt;&#xA;८७.&lt;br&gt;&#xA;कारेत्वा इद्धियादीनं, पटिमायो विसारदो।&lt;br&gt;&#xA;थेरेन सह तत्थे’व, निवेसेसि महापति॥&lt;br&gt;&#xA;८८.&lt;br&gt;&#xA;आरक्खं पट्ठपेत्वा, पूजाय च परिब्बयं।&lt;br&gt;&#xA;अनुसंवच्छरं कातुं, एवमेव नियोजयि॥&lt;br&gt;&#xA;८९.&lt;br&gt;&#xA;तस्साणमनुरक्खन्ता , राजा तब्बंसिका इध।&lt;br&gt;&#xA;याव’ज्जपरिरक्खन्ति, तं विधिं न विनासिय॥&lt;br&gt;&#xA;९०.&lt;br&gt;&#xA;पवारणादिने नेत्वा, विहारं नगरा ततो।&lt;br&gt;&#xA;कातुं तेरसियं पूजं, अनुवस्सं नियोजयि॥&lt;br&gt;&#xA;९१.&lt;br&gt;&#xA;विहारे अभये तिस्स-वसभे बोधिपादपे।&lt;br&gt;&#xA;सिलावेदिञ्च कारेसि, पाकारञ्च मनोहरं॥&lt;br&gt;&#xA;९२.&lt;br&gt;&#xA;नवमे तस्स वस्सम्हि, दाठाधातुं महेसिनो।&lt;br&gt;&#xA;ब्राह्मणीकाचि आदिय, कालिङ्गम्हा इधानयि॥&lt;br&gt;&#xA;९३.&lt;br&gt;&#xA;दाठाधातुस्स वंसम्हि, वुत्तेन विधसनं।&lt;br&gt;&#xA;गहेत्वा बहुमानेन, कत्वा सम्मा न मुत्तमं॥&lt;br&gt;&#xA;९४.&lt;br&gt;&#xA;पक्खिप्त्वा करण्डम्हि, विसुद्धफलिकुम्भव्हे।&lt;br&gt;&#xA;देवानंपियतिस्सेन, राजवत्थुम्हि कारिते॥&lt;br&gt;&#xA;९५.&lt;br&gt;&#xA;धम्मचक्कव्हये गेहे, वड्ढयित्थ महीपति।&lt;br&gt;&#xA;ततो पट्ठाय तं गेहं, दाठाधातुघरं अहु॥&lt;br&gt;&#xA;९६.&lt;br&gt;&#xA;राजा सतसहस्सानं, नवकं पुण्नमानसो।&lt;br&gt;&#xA;विस्सज्जेत्वा ततो’कासि, दाठाधातु महामहं॥&lt;br&gt;&#xA;९७.&lt;br&gt;&#xA;अनुसंवच्छरं नेत्वा, विहारमभयुत्तरं।&lt;br&gt;&#xA;तस्स पूजाविधिं कातु, मेव रूपं नियोजयि॥&lt;br&gt;&#xA;९८.&lt;br&gt;&#xA;अट्ठारस विहारे च, कारापेसि महीपति।&lt;br&gt;&#xA;अनुकम्पाय पाणीनं, वापियो च थिरोदिका॥&lt;br&gt;&#xA;९९.&lt;br&gt;&#xA;बोधि पूजादि पुञ्ञानि, अप्पमेय्यानि कारिय।&lt;br&gt;&#xA;अट्ठवीसतिमे वस्से, गभो सो तस्स या गति॥&lt;br&gt;&#xA;१००.&lt;br&gt;&#xA;कुमारो जेट्ठतिसो’थ, भाता तस्स कनिट्ठको।&lt;br&gt;&#xA;छत्तं लङ्घेसि संकायं, दन्तसिप्पम्हि कोविदो॥&lt;br&gt;&#xA;१०१.&lt;br&gt;&#xA;कत्वा कम्मानि चत्रानि, दुक्करानि महीपति।&lt;br&gt;&#xA;सिप्पायतन मेतं सो, तिक्खापेसि बहूजने॥&lt;br&gt;&#xA;१०२.&lt;br&gt;&#xA;अणत्तो पितुना’कासि, इद्धिहि विय निम्मितं।&lt;br&gt;&#xA;बोधिसत्त सरूपञ्च, रूपं साधु मनोहरं॥&lt;br&gt;&#xA;१०३.&lt;br&gt;&#xA;अपसयञ्च पल्लङ्कं, छत्तं रतनमण्डपं।&lt;br&gt;&#xA;चित्रदन्तमयं किञ्चि, तस्स कम्मं तहिं तहिं॥&lt;br&gt;&#xA;१०४.&lt;br&gt;&#xA;कत्वा सो नववस्सानि, लंकादीपानुसासनं।&lt;br&gt;&#xA;अनेकानि च पुञ्ञानि, यथाकम्ममुपागमि॥&lt;br&gt;&#xA;१०५.&lt;br&gt;&#xA;बुद्धदासो ततो तस्स, पुत्तो आसि महीपति।&lt;br&gt;&#xA;गुणानं आकरो सब्ब-रतनानं’व सागरो॥&lt;br&gt;&#xA;१०६.&lt;br&gt;&#xA;सुखं सब्बपयोगेहि, करोन्तो दीपवासिनं।&lt;br&gt;&#xA;रक्खमालकमन्दं’व, पुरं वस्सवणो धनी॥&lt;br&gt;&#xA;१०७.&lt;br&gt;&#xA;पञ्ञा पुञ्ञगुणूपेतो, विसुद्ध्करुणालयो।&lt;br&gt;&#xA;तथा दसहि राजूनं, धम्मेहि समुगागतो॥&lt;br&gt;&#xA;१०८.&lt;br&gt;&#xA;चतस्सो अगति हित्वा, कारयन्तो विनिच्छयं।&lt;br&gt;&#xA;जनं सङ्गहवत्थूहि, सङ्गहेसि चतूहिपि॥&lt;br&gt;&#xA;१०९.&lt;br&gt;&#xA;चरियं बोधिसत्तानं, दस्सेन्तो सक्खिपाणिनं।&lt;br&gt;&#xA;पिता’व पुत्ते सो सत्ते, अनुकम्पित्थ भूपति॥&lt;br&gt;&#xA;११०.&lt;br&gt;&#xA;दळिद्दे धनदानेना-कासि पुण्णमनोरथे।&lt;br&gt;&#xA;सुखिते सब्बभोगानं, जीवितस्स च गुत्तिया॥&lt;br&gt;&#xA;१११.&lt;br&gt;&#xA;साधवो सङ्गहेना’थ, निग्गहेन असाधवो।&lt;br&gt;&#xA;गिलाने वेज्जकम्मेन, सङ्गहेसि महापति॥&lt;br&gt;&#xA;११२.&lt;br&gt;&#xA;अथेक दिवसं राजा, हत्थिक्खन्धवरं गतो।&lt;br&gt;&#xA;तिस्सवापिं नहानत्तं, गच्छमानो महापथे॥&lt;br&gt;&#xA;११३.&lt;br&gt;&#xA;अद्दसे’कं महानागं, कुच्छिरोग समप्पितं।&lt;br&gt;&#xA;पुत्तभाग विहारस्स, पस्से वम्मिकमत्थके॥&lt;br&gt;&#xA;११४.&lt;br&gt;&#xA;उत्तान मुदरे रोगं, दस्सेतुं गण्डसञ्ञितं।&lt;br&gt;&#xA;निपन्नंसो’थ चिन्तेसि, ततो रोगीति निच्छयं॥&lt;br&gt;&#xA;११५.&lt;br&gt;&#xA;अथो’रुय्ह महानागं, महानाग समीपगो।&lt;br&gt;&#xA;एवमाह महानागो, महानागमनागवा॥&lt;br&gt;&#xA;११६.&lt;br&gt;&#xA;‘‘कारणं ते महानाग, ञातमागमने मया।&lt;br&gt;&#xA;कुम्हे खलु महातेजा, खिप्पं कुप्पितसीलिनो॥&lt;br&gt;&#xA;११७.&lt;br&gt;&#xA;तस्मा फुसित्वा तं कम्मं, कातुं सक्का न ते मया।&lt;br&gt;&#xA;अफुसित्वापि नो सक्का, किन्नुकातब्बमेत्थी’ति॥&lt;br&gt;&#xA;११८.&lt;br&gt;&#xA;एवं पुत्ते फणिन्दो सो, केवलं फणमत्तनो।&lt;br&gt;&#xA;बिलस्स’न्तो पवेसेत्वा, निप्पज्जित्थ समाहितो॥&lt;br&gt;&#xA;११९.&lt;br&gt;&#xA;अथे’न मुपसङ्कम्म, उच्छङ्गगतमत्तनो&lt;br&gt;&#xA;सत्थं गहेत्वा फालेत्वा, उदरं तस्स भोगिनो॥&lt;br&gt;&#xA;१२०.&lt;br&gt;&#xA;नीहरित्वा ततो दोसं, कत्वा भेसज्ज मुत्तमं।&lt;br&gt;&#xA;सप्पं तं तङ्खणेनेव, अकासि सुखितं तदा॥&lt;br&gt;&#xA;१२१.&lt;br&gt;&#xA;अत्तान मेवं थोमेसि, ‘‘महाकारुञ्ञतं मम।&lt;br&gt;&#xA;तिरच्छानापि जानिंसु, साधु रज्जन्ति मे कतं॥&lt;br&gt;&#xA;१२२.&lt;br&gt;&#xA;दिस्वा सुखितमत्तानं, पन्नगोसो महीपतिं।&lt;br&gt;&#xA;पूजेतुं तस्स पादासि, महग्घं मणिमत्तनो॥&lt;br&gt;&#xA;१२३.&lt;br&gt;&#xA;सिलामयाय सम्बुद्ध-पटिमाय अकारयि।&lt;br&gt;&#xA;मिणिं तं नयनं राजा, विहारे अभयुत्तरे॥&lt;br&gt;&#xA;१२४.&lt;br&gt;&#xA;एकोपि भिक्खु भिक्खन्तो, गामम्हि थुसवित्थिके।&lt;br&gt;&#xA;सुक्खं भिक्खं लभित्वान, खीरभिक्खाय सञ्चरं॥&lt;br&gt;&#xA;१२५.&lt;br&gt;&#xA;खीरं सप्पाणकं लद्धा, परिभुञ्जित्थ कुच्छियं।&lt;br&gt;&#xA;पाणका बलवो हुत्वा, उदरं तस्स खादिसुं॥&lt;br&gt;&#xA;१२६.&lt;br&gt;&#xA;ततो सो उपसङ्कम्म, तं निवेदेसि राजिनो।&lt;br&gt;&#xA;राह ‘‘जातो सुलो’यं, कदा हारेसि कीदिसं॥&lt;br&gt;&#xA;१२७.&lt;br&gt;&#xA;सो आह’’ थुसवित्थिम्हि, गामे खीरेन भोजने।&lt;br&gt;&#xA;भुत्ते’ति राजा अञ्ञासि, खीरं सप्पाणकं’’इति॥&lt;br&gt;&#xA;१२८.&lt;br&gt;&#xA;तदेव अस्सो एकोपि, सिरावेध तिकिच्छियो।&lt;br&gt;&#xA;राजा तस्स सिरावेधं, कत्वा आदाय लोहितं॥&lt;br&gt;&#xA;१२९.&lt;br&gt;&#xA;पायेत्वा समणं आह, मुहुत्तं वीतिनामय।&lt;br&gt;&#xA;‘‘अस्सलोहितमण’’न्ति, तं सुत्वा समणोवमि॥&lt;br&gt;&#xA;१३०.&lt;br&gt;&#xA;पाणका लोहितेनेव, निक्खमिंभु सुखी अहु।&lt;br&gt;&#xA;भिक्खुं राजा निवेदेसि, कुच्छिमेवं पनत्तनो॥&lt;br&gt;&#xA;१३१.&lt;br&gt;&#xA;‘‘एकसत्थपहारेन , पाणका समणो हयो।&lt;br&gt;&#xA;कता अरोगा सम्ममे, वेज्जकम्म महो’’इति॥&lt;br&gt;&#xA;१३२.&lt;br&gt;&#xA;पिवन्तो तोयमेको हि,&lt;br&gt;&#xA;देड्डुभण्डं मजानिय।&lt;br&gt;&#xA;अज्झोहरितदा आसि,&lt;br&gt;&#xA;ततो जातो’ति देड्डुभो॥&lt;br&gt;&#xA;१३३.&lt;br&gt;&#xA;अन्तो तु दित्थतुण्डेन, तेन दुक्खेन पीळितो।&lt;br&gt;&#xA;राजानं मगमा राजा, निदानं तस्स पुच्छिय॥&lt;br&gt;&#xA;१३३.&lt;br&gt;&#xA;अन्तो तु दित्थतुण्डेन, तेन दुक्खेन पीळितो।&lt;br&gt;&#xA;राजानं मगमा राजा, निदानं तस्स पुच्छिय॥&lt;br&gt;&#xA;१३४.&lt;br&gt;&#xA;अएन्ता सप्पो’ति विञ्ञाय, सत्ताहमुपवासिय।&lt;br&gt;&#xA;सुन्हातसु विलित्तञ्च, सयने साधु सन्थते॥&lt;br&gt;&#xA;१३५.&lt;br&gt;&#xA;सयापेसि ततो सो’ति, निद्दाय मुखमत्तनो।&lt;br&gt;&#xA;विवरित्वा तदा सुत्तो, ततो तस्स मुखन्तिके॥&lt;br&gt;&#xA;१३६.&lt;br&gt;&#xA;मंसपेसिं ठपापेसि, सरज्जुं तस्स निग्गतो।&lt;br&gt;&#xA;गन्धेन तं डंसित्वान, अन्तो विसितुमारभि॥&lt;br&gt;&#xA;१३७.&lt;br&gt;&#xA;रज्जुया’थ गहेत्वान, समाकड्ढिक पाणियं।&lt;br&gt;&#xA;उदके पातयित्वान, इदं वचनमब्रवि॥&lt;br&gt;&#xA;१३८.&lt;br&gt;&#xA;‘‘वेज्जो अहोसि सम्मास-म्बुद्धस्स किर जीवको।&lt;br&gt;&#xA;कम्मं विज्जति लोकस्स, कतं किंतेन दुक्करं॥&lt;br&gt;&#xA;१३९.&lt;br&gt;&#xA;ईदिसं कसिरासो’पि, कम्मं नत्थे’त्थ संसयो।&lt;br&gt;&#xA;सब्बादरेन कुब्बन्तो, अहो पुञ्ञो दयो मम॥&lt;br&gt;&#xA;१४०.&lt;br&gt;&#xA;तथा हेल्लोलिगामम्हि, चण्डालि मुळ्हगब्भिनिं।&lt;br&gt;&#xA;जातं सत्तसु वारेसु, सगब्भं सुखितं अका॥&lt;br&gt;&#xA;१४१.&lt;br&gt;&#xA;वातबोधेन एको’पि, भिक्खु उट्ठापितो अहु।&lt;br&gt;&#xA;गोपानसी गतेतम्हि, दुक्खामोचेसि बुद्धिमा॥&lt;br&gt;&#xA;१४२.&lt;br&gt;&#xA;पिवन्तस्सापि मण्डूक, जीबयुत्तं जलं लहुं।&lt;br&gt;&#xA;नासिका बिलतो गन्त्वा, बीजमारुय्ह मत्थकं॥&lt;br&gt;&#xA;१४३.&lt;br&gt;&#xA;भिज्जित्वा आसि मण्डूको, सो वुद्धो तत्थ गच्छति।&lt;br&gt;&#xA;मेघस्सा’गमने तेन, सो’निब्बज्जति माणवो॥&lt;br&gt;&#xA;१४४.&lt;br&gt;&#xA;फालेत्वा मत्थकं राजा, मण्डूकमपनीय सो।&lt;br&gt;&#xA;कपालानि घटेत्वान-कासि पाकतिकं खणे॥&lt;br&gt;&#xA;१४५.&lt;br&gt;&#xA;हितत्थं दीपावासिनं, गामे गामे महीपति।&lt;br&gt;&#xA;कारेत्वा वेज्जसालायो, वज्जे तत्थ नियोजयि॥&lt;br&gt;&#xA;१४६.&lt;br&gt;&#xA;सब्बेसं वज्जसत्थानं, कत्वा सारत्थसङ्गहं।&lt;br&gt;&#xA;ठपेसि वेज्जे दीपस्स, तिकिच्छत्थमनागते।&lt;br&gt;&#xA;योजेसि वेज्ज मेकेकं, राजा गाम द्विपञ्चके॥&lt;br&gt;&#xA;१४७.&lt;br&gt;&#xA;अदा विसद्ध खेत्तानं, वेज्जानमुपजीवनं।&lt;br&gt;&#xA;वेज्जेहत्थीनमस्सानं, बलस्स च नियोजयि॥&lt;br&gt;&#xA;१४८.&lt;br&gt;&#xA;पिट्ठसप्पिनमन्वानं, सालायो च तहिं तहिं।&lt;br&gt;&#xA;कारेसि सह भोगेन, सालायो च महापथे॥&lt;br&gt;&#xA;१४९.&lt;br&gt;&#xA;निच्चमस्सोसि सद्धम्मं, सक्कत्वा धम्मभाणके।&lt;br&gt;&#xA;धम्मभाणकवट्टञ्च, पट्ठपेसि तहिं तहिं॥&lt;br&gt;&#xA;१५०.&lt;br&gt;&#xA;साटकन्तरतो कत्वा, सत्थ वट्टिं महादयो।&lt;br&gt;&#xA;दिट्ठे दिट्ठे पमोचेसि, दुक्खम्हा दुक्खिते जने॥&lt;br&gt;&#xA;१५१.&lt;br&gt;&#xA;अथेक दिवसं राजा, राजाभरण मण्डितो।&lt;br&gt;&#xA;सद्धिं गच्छति सेनाय, देवेहि विय वासवो॥&lt;br&gt;&#xA;१५२.&lt;br&gt;&#xA;तं दिस्वा सिरिसोभग्ग-मग्गं पत्तं मही पतिं।&lt;br&gt;&#xA;राजिद्धिहि विराजन्तं, बद्धवेरो भवन्तरे॥&lt;br&gt;&#xA;१५३.&lt;br&gt;&#xA;कुट्ठि एको पकुप्पित्वा, हट्ठेनाहनिया’वतिं।&lt;br&gt;&#xA;पोथेन्तो तञ्च पोथेन्तो, भूमिं कत्तरयट्ठिया॥&lt;br&gt;&#xA;१५४.&lt;br&gt;&#xA;अक्कोसेसि अनेकेहि, अक्कोसवचनेहि च।&lt;br&gt;&#xA;विप्पकारंमिमं दिस्वा, दूरतो’व महीपति॥&lt;br&gt;&#xA;१५५.&lt;br&gt;&#xA;‘‘नाहं सरामि सत्तस्स, कस्सा’पि कतमप्पियं।&lt;br&gt;&#xA;पुब्बवेरी अयं जातु, निब्बापेस्सामितं’’ इति॥&lt;br&gt;&#xA;१५६.&lt;br&gt;&#xA;अणापेसि समीपट्ठं, पुरिसं ‘‘गच्छ कुट्ठिनो।&lt;br&gt;&#xA;अमुकस्सा’भिजानाहि, चित्ताचार’’न्ति सो ततो॥&lt;br&gt;&#xA;१५७.&lt;br&gt;&#xA;सहायो विय कुट्ठिस्स, समीपम्हि निसीदिय।&lt;br&gt;&#xA;‘‘रुट्ठो किमत्थं भो त्व’’न्ति, पुच्छि सब्बमवोच सो॥&lt;br&gt;&#xA;१५८.&lt;br&gt;&#xA;‘‘दासो मे बुद्धदासो’यं, राजाहु पुञ्ञकम्मुना।&lt;br&gt;&#xA;अवमञ्ञाय मं मय्हं, परतो तो याति हत्थिना॥&lt;br&gt;&#xA;१५९.&lt;br&gt;&#xA;जानापेस्सामि अत्तानं, कतिपाहेन सोयदि।&lt;br&gt;&#xA;हत्थं मे एति कारेत्वा, सब्बं दासान निग्गहं॥&lt;br&gt;&#xA;१६०.&lt;br&gt;&#xA;नो चे हत्थं ममा’याति, मारेत्वा गललोहितं।&lt;br&gt;&#xA;पिविस्सामि न सन्देहो, न चिरेनेव पस्ससि’’॥&lt;br&gt;&#xA;१६१.&lt;br&gt;&#xA;सो गन्त्वा नरपालस्स, पवत्तिं तं निवेदयि।&lt;br&gt;&#xA;‘‘पुब्बवेरि ममायन्ति, निच्छिनित्वा महामति॥&lt;br&gt;&#xA;१६२.&lt;br&gt;&#xA;विनो देतुमुपायेन, पुत्तंवेरन्ति वेरिनो।&lt;br&gt;&#xA;‘‘साधु सङ्गणुतं त्व’’न्ति, पुरिसं तं नियेजयि॥&lt;br&gt;&#xA;१६३.&lt;br&gt;&#xA;सो कुट्ठिमुपसङ्कम्म, सहायो पिय आहतं।&lt;br&gt;&#xA;‘‘राजानं तं विनासेतुं, चेतेत्वा कालमेत्तकं॥&lt;br&gt;&#xA;१६४.&lt;br&gt;&#xA;अलभन्तो सहायं मे, नासक्खि तस्स घातने।&lt;br&gt;&#xA;लद्धातुम्हे नयिस्सामि, मत्थकं मे मनोरथं॥&lt;br&gt;&#xA;१६५.&lt;br&gt;&#xA;एथ गेहे वसित्वा मे, होथ मे अनुवत्तका।&lt;br&gt;&#xA;अहमेव’स्स नासेमि, कतिपाहेन जीवितं॥&lt;br&gt;&#xA;१६६.&lt;br&gt;&#xA;इति वत्वान तं कुट्ठं, नेत्वा सो घरमत्तनो।&lt;br&gt;&#xA;सुन्हात सुविलित्तञ्च, निवत्थसुखुमम्बरं॥&lt;br&gt;&#xA;१६७.&lt;br&gt;&#xA;सुभुत्तमधुराहारं, योब्बनित्थिकथादरं।&lt;br&gt;&#xA;सयापेसि मनुञ्ञम्हि, सयने साधु सन्थते॥&lt;br&gt;&#xA;१६८.&lt;br&gt;&#xA;एते नेव नियामेन, कतिपाहं नीवासिय।&lt;br&gt;&#xA;ञत्वा तं जातविस्सासं, सुखितं पिणितिन्द्रियं॥&lt;br&gt;&#xA;१६९.&lt;br&gt;&#xA;‘‘रञ्ञो दिन्न’’न्ति वत्वान, खज्जभोज्जादिकं अदा।&lt;br&gt;&#xA;द्वत्तिक्खत्तुं निसेधेत्वा, तेन’ज्झिट्ठो नमग्गहि॥&lt;br&gt;&#xA;१७०.&lt;br&gt;&#xA;भूपालेन कमेना’सि, विस्सत्थो’तिव भूमिपो।&lt;br&gt;&#xA;मतोति सुत्वा तस्सा-सि हदयं फलितं द्विधा॥&lt;br&gt;&#xA;१७१.&lt;br&gt;&#xA;एवं रोगे तिकिच्छेसि, राजा सारीरमानसे।&lt;br&gt;&#xA;ठपेसि वेज्जे दीपस्स, तिकच्छत्थ मनागते॥&lt;br&gt;&#xA;१७२.&lt;br&gt;&#xA;पञ्चवीसतिहत्थेन, पासादे नोपसोभितं।&lt;br&gt;&#xA;महाविहारेमोरव्ह-परिवेणमकारयि॥&lt;br&gt;&#xA;१७३.&lt;br&gt;&#xA;समणं गोळपानुञ्च, अदा गामद्वयं तहिं।&lt;br&gt;&#xA;धम्मघासक भिक्खूनं, भोगे कप्पियकारके॥&lt;br&gt;&#xA;१७४.&lt;br&gt;&#xA;विहारे परिवेणे च, सम्पन्न चतुपच्चये।&lt;br&gt;&#xA;वापियो दानसालायो, पटिमायोच कारयि॥&lt;br&gt;&#xA;१७५.&lt;br&gt;&#xA;तस्सेव रञ्ञो रज्जम्हि, महाधम्मकथीयति।&lt;br&gt;&#xA;सुत्तानि परिवत्तेसि, सीहळायनिरुत्तिया॥&lt;br&gt;&#xA;१७६.&lt;br&gt;&#xA;अभीति पुत्ता तस्सा’सुं, सूराविरङ्गरूपिनो।&lt;br&gt;&#xA;असीतिया सावकानं, नामकायिपदस्सना॥&lt;br&gt;&#xA;१७७.&lt;br&gt;&#xA;सारिपुत्तादिनामेहि, पुत्तेहि परिवारितो।&lt;br&gt;&#xA;बुद्धदासो ससम्बुद्ध-राजाविय विरोचथ॥&lt;br&gt;&#xA;१७८.&lt;br&gt;&#xA;एवं कत्वा हितंदीप-वीसीनं तिदिवं गतो।&lt;br&gt;&#xA;वस्से एकूनतिंसम्हि, बुद्धदासो नराधिपो॥&lt;br&gt;&#xA;१७९.&lt;br&gt;&#xA;ततो जेट्ठसुतो तस्स, उपतिस्सो’सि भूपति।&lt;br&gt;&#xA;सब्बराजगुणोपेसो, निच्चसीलो महादयो॥&lt;br&gt;&#xA;१८०.&lt;br&gt;&#xA;दसापुञ्ञक्रियाहित्वा, दसपुञ्ञक्रिया’दीयि।&lt;br&gt;&#xA;राजधम्मेच पूरेसि, राजपारमिता दस॥&lt;br&gt;&#xA;१८१.&lt;br&gt;&#xA;गण्हि सङ्गहवत्थूहि, चथूहि च चतुद्दिसं।&lt;br&gt;&#xA;महापाळिम्हि दापेसि, राजाराजानुभोजनं॥&lt;br&gt;&#xA;१८२.&lt;br&gt;&#xA;उत्तरम्हि दिसाभागे, चेतियम्हा तु मङ्गला।&lt;br&gt;&#xA;थूपञ्च पटिमागेहं, पटिमञ्चा’पि कारयि॥&lt;br&gt;&#xA;१८४.&lt;br&gt;&#xA;करोन्तो तञ्च सो राजा, माखिज्जन्तु जना इति।&lt;br&gt;&#xA;कारापेसि कुमारेहि, दापेत्वा गुळकण्डुलं॥&lt;br&gt;&#xA;१८५.&lt;br&gt;&#xA;राजुप्पलव्हयं गिज्झ-कूटं पोक्खरपासयं।&lt;br&gt;&#xA;वालाहस्सञ्च अम्बुट्ठिं, गोण्डिगोमम्हि वापिकं॥&lt;br&gt;&#xA;१८६.&lt;br&gt;&#xA;विहारं खण्डराजिञ्च, वापियो च थिरोदिका।&lt;br&gt;&#xA;अप्पमाणानि पुञ्ञानि, कारापेसि तहिं तहिं॥&lt;br&gt;&#xA;१८७.&lt;br&gt;&#xA;वस्सामानेपि सो वस्से, सयने सन्निसिन्नको।&lt;br&gt;&#xA;केवलं परिणामेसि, रत्तिं ‘‘खेदो जनस्सी’’ति॥&lt;br&gt;&#xA;१८८.&lt;br&gt;&#xA;ञत्वा अमच्चो तं नेत्वा, उय्यानं जादयीघरं।&lt;br&gt;&#xA;एवं पटिच्च अत्तानं, दुक्खं नाकासि पाणिनं॥&lt;br&gt;&#xA;१८९.&lt;br&gt;&#xA;काले तस्सा’सी दुक्खित्त-रोगदुक्खेहि पीळितो।&lt;br&gt;&#xA;दीपो दीपो पमोपाप-तमसो सो सुमानसो॥&lt;br&gt;&#xA;१९०.&lt;br&gt;&#xA;भिक्खू पुच्छित्थ’’किंभन्ते, दुब्भिक्खादिभयद्दिते।&lt;br&gt;&#xA;लोके लोकहितं नत्थि, कतं किञ्चि महेसीना॥&lt;br&gt;&#xA;१९१.&lt;br&gt;&#xA;गह्घारोहणसुत्तस्स, उप्पत्तिंतस्स निद्दिसुं।&lt;br&gt;&#xA;सुत्वा तं सब्बसोवण्णं, बिम्बं सम्बुद्धधातुनो॥&lt;br&gt;&#xA;१९२.&lt;br&gt;&#xA;कत्वा सत्थुसिलापत्तं, सोदकं पाणिसम्पुटे।&lt;br&gt;&#xA;ठपेत्वा तस्स ते रूप-मारोपेत्वा महारथं॥&lt;br&gt;&#xA;१९३.&lt;br&gt;&#xA;सयं सीलं समादाय, समादेत्वा महाजनं।&lt;br&gt;&#xA;महादानं पवत्तेत्वा, अभयं तम्बपाणिनं॥&lt;br&gt;&#xA;१९४.&lt;br&gt;&#xA;अलङ्कत्वा च नगरं, देवलोकमनोहरं।&lt;br&gt;&#xA;दीपवासीहि सब्बेहि, भिक्खूहि परिवारितो॥&lt;br&gt;&#xA;१९५.&lt;br&gt;&#xA;ओतरित्थ महावीथिं, भिक्खू तत्थ समागता।&lt;br&gt;&#xA;भणन्ता रतनं सुत्तं, सिञ्चमाना जलं तथा॥&lt;br&gt;&#xA;१९६.&lt;br&gt;&#xA;राजगेहन्तिके वीति-मग्गे पाकारसन्तिके।&lt;br&gt;&#xA;विचरिंसु तियामन्ते, कुरुमाना पदक्खिणं॥&lt;br&gt;&#xA;१९७.&lt;br&gt;&#xA;भिज्जमाने’रुणे वस्सि, महामेघो महीतले।&lt;br&gt;&#xA;रोगातुराच सब्बेपि, सुखिताकंसु उस्सवं॥&lt;br&gt;&#xA;१९८.&lt;br&gt;&#xA;‘‘यदा दुब्भिक्खरोगादि-भयं दीपम्हि हेस्सति।&lt;br&gt;&#xA;एवमेव करोन्तू’’ति, नियोजेसि नराधिपो॥&lt;br&gt;&#xA;१९९.&lt;br&gt;&#xA;आरुळ्हो चेतियं कुन्त-किपिल्लादिमवेक्खिय।&lt;br&gt;&#xA;पुच्छित्वा मोरपिञ्चेन, ‘‘सणिकं यन्तुवनंति च॥&lt;br&gt;&#xA;२००.&lt;br&gt;&#xA;सङ्खं सोदकमादाय, चरता’सनधोवने।&lt;br&gt;&#xA;दक्खिणपरितोणम्हि, कारेत्वा राजगेहतो॥&lt;br&gt;&#xA;२०१.&lt;br&gt;&#xA;उपोसथघरं बुद्ध-पटिमागेह मेव च।&lt;br&gt;&#xA;पाकारेन परिक्खित्तं, उय्यानञ्च मनोरमं॥&lt;br&gt;&#xA;२०२.&lt;br&gt;&#xA;चातुद्दसिंपञ्चदसिं, या च पक्खस्स अट्ठमी।&lt;br&gt;&#xA;पाटिहारियपक्खञ्च, अट्ठङ्गसमुपागतं॥&lt;br&gt;&#xA;२०३.&lt;br&gt;&#xA;उपोसथंसमादाय, सापदानं तहं वसी।&lt;br&gt;&#xA;यावजीवञ्च सो भुञ्जि, महापाळिम्हि भोजनं॥&lt;br&gt;&#xA;२०४.&lt;br&gt;&#xA;चरन्तोचकलन्दान मुय्याने भत्तमत्तनो।&lt;br&gt;&#xA;कत्वा निवापं दापेसि, तदज्जापि च वत्तति॥&lt;br&gt;&#xA;२०५.&lt;br&gt;&#xA;चोरं वज्जमुपनीतं, दिस्वा संविग्गमानसो।&lt;br&gt;&#xA;छवं सुसानं आनेत्वा, खिपित्वा लोहकुम्भियं॥&lt;br&gt;&#xA;२०६.&lt;br&gt;&#xA;दत्वा धमं पलापेत्वा, चोरं रत्तियमुग्गते।&lt;br&gt;&#xA;सूरिये कुज्झितो चोरं-वियझापयि तं छवं॥&lt;br&gt;&#xA;२०७.&lt;br&gt;&#xA;अका दीपम्हि सब्बेसं, चेतियानं महामहं।&lt;br&gt;&#xA;थूपारामे च थूपस्स, हेमचुम्बटकञ्चुकं॥&lt;br&gt;&#xA;२०८.&lt;br&gt;&#xA;द्वाचत्तालीसवस्सानि, कत्वा वञ्चुंखणम्पिसो।&lt;br&gt;&#xA;कत्वा पुञ्ञमुपागञ्छि, देवराजसहब्यतं॥&lt;br&gt;&#xA;२०९.&lt;br&gt;&#xA;रञ्ञो तस्स कनिट्ठेन, महानामेन वल्लभा।&lt;br&gt;&#xA;देवी सत्थं निपातेत्वा, तमठानम्हि मारयि॥&lt;br&gt;&#xA;२१०.&lt;br&gt;&#xA;पब्बजित्का कनिट्ठो सो, जीवमानम्हि भातरि।&lt;br&gt;&#xA;हते राजिनि भीताय, आवत्तित्वा’सि भूपति॥&lt;br&gt;&#xA;२११.&lt;br&gt;&#xA;महेसिंअत्तनो’कासि, महेसिं भातुघातिनिं।&lt;br&gt;&#xA;गिलानसाला कारेसि, महापाळिञ्च वड्ढयि॥&lt;br&gt;&#xA;२१२.&lt;br&gt;&#xA;लोहद्वार रलग्गाम-कोटिपस्सवनव्हये।&lt;br&gt;&#xA;तयो विहारे कत्वा’दा, भिक्खूनमभयुत्तरे॥&lt;br&gt;&#xA;२१३.&lt;br&gt;&#xA;विहारं कारयित्वान, धुमरक्खम्हि पब्बते।&lt;br&gt;&#xA;महेसिया नयेना’दा, भिक्खूनं थेरवादीनं॥&lt;br&gt;&#xA;२१४.&lt;br&gt;&#xA;नवकम्मञ्च जिण्णेसु, विहारेसु सकारयि।&lt;br&gt;&#xA;दानसीलरतो वत्थु-पूजको च अहु सदा॥&lt;br&gt;&#xA;२१५.&lt;br&gt;&#xA;बोधिमण्डसमीपम्हि, जातो ब्रोह्मणमाणवो।&lt;br&gt;&#xA;विज्जासिप्पकलावेदी, तीसु वेदेसु पारगो॥&lt;br&gt;&#xA;२१६.&lt;br&gt;&#xA;सम्माविञ्ञातसमयो, सब्बवादविसारदो।&lt;br&gt;&#xA;वादत्थि जम्बुदीपम्हि, आहिण्डन्तो पवादिको॥&lt;br&gt;&#xA;२१७.&lt;br&gt;&#xA;विहारमेकं आगम्म, रत्तिं पातञ्जलं मतं।&lt;br&gt;&#xA;परिवत्तेसि सम्पुण्ण-पदं सुपरिमण्डलं॥&lt;br&gt;&#xA;२१८.&lt;br&gt;&#xA;तत्थेको रेवतोनाम, महाथेरो विजानिय।&lt;br&gt;&#xA;‘‘महापञ्ञो अयं सत्थो, दमेतुं वट्टती’’ति सो॥&lt;br&gt;&#xA;२१९.&lt;br&gt;&#xA;‘‘को नु गद्रभरावेन, विरवन्तो’’ति अब्रवि।&lt;br&gt;&#xA;‘‘गद्रभानं रवे अत्थं, किं जानासी’’ति आहतं॥&lt;br&gt;&#xA;२२०.&lt;br&gt;&#xA;‘‘अहं जाने’’ति वुत्तोसो, ओतारेसि सकं मतं।&lt;br&gt;&#xA;वुत्तं वुत्तं वियाकासि, विरोधम्पि च दस्सयि॥&lt;br&gt;&#xA;२२१.&lt;br&gt;&#xA;‘‘तेनहि त्वं सकवाद-मोतारेही’’ति चोदितो।&lt;br&gt;&#xA;पाळिमाहा’भिधम्मस्स, अत्थमस्स न सो’मिगा॥&lt;br&gt;&#xA;२२२.&lt;br&gt;&#xA;आह कस्से’समन्तो’ति, बुद्धमन्तो’ति सोब्रवि।&lt;br&gt;&#xA;‘‘देहि मे त’’न्ति वुत्तेहि, ‘‘गण्हु पब्बज्जतं’’इति॥&lt;br&gt;&#xA;२२३.&lt;br&gt;&#xA;मन्तत्थी पब्बजित्वासो, उग्गण्हि पिटकत्तयं।&lt;br&gt;&#xA;‘‘एकायनो अयं मग्गो’’, इति पच्छा तमग्गहि॥&lt;br&gt;&#xA;२२४.&lt;br&gt;&#xA;बुद्धस्स विय गम्भीर-घोसत्तातं वियाकरुं।&lt;br&gt;&#xA;‘‘बुद्धघोसो’’ति घोसोहि, बुद्धो विय महीतले॥&lt;br&gt;&#xA;२२५.&lt;br&gt;&#xA;तत्थ ञाणोदयं नाम, कत्वा मकरणं तदा।&lt;br&gt;&#xA;धम्मसङ्गणीया’कासि, कच्छं सो अट्ठसालिनिं॥&lt;br&gt;&#xA;२२६.&lt;br&gt;&#xA;पतित्तट्ठकथञ्चेव , कारामारभिबुद्धिमा।&lt;br&gt;&#xA;तं दिस्वा रेवतो थेरो, इदं वचनमब्रुवि॥&lt;br&gt;&#xA;२२७.&lt;br&gt;&#xA;पाळिमत्तइधानितं, नत्थि अट्ठकथा इध।&lt;br&gt;&#xA;तथाचरियवादा च, भिन्नरूपा न विज्जरे॥&lt;br&gt;&#xA;२२८.&lt;br&gt;&#xA;सीहळाट्ठकथा सुद्धा, महिन्देन मतीमता।&lt;br&gt;&#xA;संगीतित्तयमारुळं, सम्मासम्बुद्धदेसितं॥&lt;br&gt;&#xA;२२९.&lt;br&gt;&#xA;सारिपुत्तादिगीतञ्च, कथामग्गं समेक्खिय।&lt;br&gt;&#xA;एका सीहळभासाय, सीहळेसु पवत्तति॥&lt;br&gt;&#xA;२३०.&lt;br&gt;&#xA;तं तत्थ गन्त्वा सुत्वा तं, मागधानं निरुत्तिया।&lt;br&gt;&#xA;परिवत्तेसि सा होति, सब्बलोकहिता वहा॥&lt;br&gt;&#xA;२३१.&lt;br&gt;&#xA;एवं वुत्तो पसन्नो सो, निक्खमित्वा ततोइमं।&lt;br&gt;&#xA;दीपमागा इमस्सेव, रञ्ञोकाले महामति॥&lt;br&gt;&#xA;२३२.&lt;br&gt;&#xA;महाविहारं सम्पत्तो, विहारं सब्बसाधूनं।&lt;br&gt;&#xA;महापधानघरं गन्त्वा, सङ्घपालस्स सन्तिका॥&lt;br&gt;&#xA;२३३.&lt;br&gt;&#xA;सीहळट्ठकथा सुद्धा, थेरवादञ्च सब्बसो।&lt;br&gt;&#xA;‘‘धम्मसामिस्स एसोव, अधिप्पायो’’ति निच्छिय॥&lt;br&gt;&#xA;२३४.&lt;br&gt;&#xA;तत्थ सङ्घं समानेत्वा, ‘‘कातुमट्ठकथामम।&lt;br&gt;&#xA;पोत्थके देथ सब्बे’’ति, आह वीमंसितुं सतं॥&lt;br&gt;&#xA;२३५.&lt;br&gt;&#xA;सङ्घो गाथाद्वयं तस्सा-दासि ‘‘सामत्तियं तव।&lt;br&gt;&#xA;एत्थ दस्सेहि तं दिस्वा, सब्बे देमा’’ति पोत्थके॥&lt;br&gt;&#xA;२३६.&lt;br&gt;&#xA;पिटकत्तयमेत्थेव, सद्धिमट्ठकथाय सो।&lt;br&gt;&#xA;विसुद्धिमग्ग नामाका, सङ्गहेत्वा समासतो॥&lt;br&gt;&#xA;२३७.&lt;br&gt;&#xA;ततो सङ्घं समुहेत्वा, सम्बुद्धमतकोविदं।&lt;br&gt;&#xA;महाबोधिसमीपम्हि, सो तं वाचेतुमारभि॥&lt;br&gt;&#xA;२३८.&lt;br&gt;&#xA;देवता तस्स नेपुञ्ञं, पकासेतुं महाजने।&lt;br&gt;&#xA;छादेसुं पोत्थकंसो’यि, द्वत्तिक्खत्तुम्पि तं अका॥&lt;br&gt;&#xA;२३९.&lt;br&gt;&#xA;वाचेतुं ततिये वारे, पोत्थके समुदाहटे।&lt;br&gt;&#xA;पोत्थकद्वयमञ्ञम्पि, सण्ठापेसुं तहिं मरू॥&lt;br&gt;&#xA;२४०.&lt;br&gt;&#xA;वाचयिंसु तदाभिक्खू, पोत्थकत्तय मेकतो।&lt;br&gt;&#xA;गन्थतो अत्थतो चापि, पुब्बापरवसेन वा॥&lt;br&gt;&#xA;२४१.&lt;br&gt;&#xA;थेरवादेहि पाळिहि, पदेहि ब्यञ्जनेहि च।&lt;br&gt;&#xA;अञ्ञत्थत्तमहूनेव, पोत्थत्थकेसुपि तीसुपि॥&lt;br&gt;&#xA;२४२.&lt;br&gt;&#xA;अथ उग्घोसयि सङ्घो, तुट्ठहट्ठो तिसेसतो।&lt;br&gt;&#xA;‘‘निस्संसया’यं मेत्तेय्यो’’, इति वत्वा पुनप्पुनं॥&lt;br&gt;&#xA;२४३.&lt;br&gt;&#xA;सद्धिमट्ठकथाया’दा, पोत्थके पिटकत्तये।&lt;br&gt;&#xA;गन्थकारे वसन्तो सो, विहारे दुरसङ्करे॥&lt;br&gt;&#xA;२४४.&lt;br&gt;&#xA;परिवत्तेसि सब्बापि, सीहळट्ठकथा तदा।&lt;br&gt;&#xA;सब्बेसं मूलभासाय, मागधाय निरुत्तिया॥&lt;br&gt;&#xA;२४५.&lt;br&gt;&#xA;‘‘सत्तानं सब्बभासानं, सा अहोसि हितावहा।&lt;br&gt;&#xA;थेरिया चरियासब्बे, पाळिंविय तमग्गय्हं॥&lt;br&gt;&#xA;२४६.&lt;br&gt;&#xA;अथ कत्तब्बकिच्चेसु, गहेतु परिनिट्ठितिं।&lt;br&gt;&#xA;वन्दितुं सो महाबोधिं, जम्बुदीपमुपागमि॥&lt;br&gt;&#xA;२४७.&lt;br&gt;&#xA;सुत्वा द्वावीसवस्सानि, महानामो महामहिं।&lt;br&gt;&#xA;कत्वा पुञ्ञानि चित्रानि, यथा कम्ममुगागमि॥&lt;br&gt;&#xA;२४८.&lt;br&gt;&#xA;सब्बे’पे ते धरणीपतयो मच्चुमच्चेतुमन्ते,&lt;br&gt;&#xA;नो सक्खिं सूपचितसुखबलासाधु सम्पन्नभोगो।&lt;br&gt;&#xA;एवं सब्बे निधनवसगा होन्ति सत्ता’ति निच्चं,&lt;br&gt;&#xA;रागं सम्मा विनयतुधने जीविते चापि धीमा॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;पञ्चराजको नाम&lt;br&gt;&#xA;सत्ततिंसतिमो परिच्छेदो।&lt;/p&gt;</description>
    </item>
    <item>
      <title>३७ अट्ठतिंसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/37_aTThatiMsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/37_aTThatiMsatima_parichCheda/</guid>
      <description>&lt;p&gt;अट्ठतिंसतिम परिच्छेद&lt;/p&gt;&#xA;&lt;h2 id=&#34;दसरजक&#34;&gt;दसराजको&lt;/h2&gt;&#xA;&lt;p&gt;१.&lt;br&gt;&#xA;महानाम सुतो आसि, दमिळी कुच्छिसम्भवो।&lt;br&gt;&#xA;सोत्थिसेनो, तथासङ्घो-धीता चा’सि महेसिया॥&lt;br&gt;&#xA;२.&lt;br&gt;&#xA;सोत्थिसेनो तदा रज्‍जं, पत्वा सङ्घयनासितो।&lt;br&gt;&#xA;तस्मिंयेव दिने भेरिं, चरापेत्वा तदा तु सा॥&lt;br&gt;&#xA;३.&lt;br&gt;&#xA;अत्तनो सामिकस्सदा, छत्तग्गाहकजन्तुनो।&lt;br&gt;&#xA;छत्तग्गाहकवापिं सो, कत्वा संवच्छरे मतो॥&lt;br&gt;&#xA;४.&lt;br&gt;&#xA;अथ मच्‍चो महापञ्‍ञो, सहायो तस्स तं मतं।&lt;br&gt;&#xA;अन्तोवत्थुम्हि झापेत्वा, वीहिचोरं महाबलं॥&lt;br&gt;&#xA;५.&lt;br&gt;&#xA;रज्‍जयोग्गोति चिन्तेत्वा, कत्वा तं भूपतिं रहो।&lt;br&gt;&#xA;अन्तोयेव निवासेत्वा, राजा रोगातुरो इति॥&lt;br&gt;&#xA;६.&lt;br&gt;&#xA;यसं रज्‍जं विचारेसि, छणे पत्ते महाजना।&lt;br&gt;&#xA;राजा चे अत्थि अम्हेहि, सद्धिं मेतूति घोसयुं॥&lt;br&gt;&#xA;७.&lt;br&gt;&#xA;तं सुत्वा नरपालो सो, सब्बलङ्कारमण्डितो।&lt;br&gt;&#xA;समानंते महानागे, नेसयोग्गा ममा’तिसो॥&lt;br&gt;&#xA;८.&lt;br&gt;&#xA;दाट्ठाधातुघरठाने, सुवा नागं समादिसि।&lt;br&gt;&#xA;रञ्‍ञो आणाति वुत्ते सो, अगा आरुय्ह तं पुरं॥&lt;br&gt;&#xA;९.&lt;br&gt;&#xA;कत्वा पदक्खिणं गन्त्वा, पाचिनद्वारतो बहि।&lt;br&gt;&#xA;पठमे चेतियठाने, धातुनागं समप्पयि॥&lt;br&gt;&#xA;१०.&lt;br&gt;&#xA;महाचेतित्तये हत्थि-पाकारे’कासि तोरणं।&lt;br&gt;&#xA;मित्तसेनो बहुं पुञ्‍ञं, कत्वा वस्सेन सो चुतो॥&lt;br&gt;&#xA;११.&lt;br&gt;&#xA;मित्तसेनं रणे हन्त्वा, दमिळो पण्डुनामको।&lt;br&gt;&#xA;आगतो परतीरम्हा, लङ्कारज्‍जमकारयि॥&lt;br&gt;&#xA;१२.&lt;br&gt;&#xA;जना कुलीना सब्बेपि, रोहणं समुपागता।&lt;br&gt;&#xA;ओरगङ्गाय इस्सेरं, दमिळा एव कप्पयुं॥&lt;br&gt;&#xA;१३.&lt;br&gt;&#xA;ये सुभस्स बलट्ठस्स, भीतामोरियवंसजा।&lt;br&gt;&#xA;बलायित्वा नरावासं, कप्पयिंसु तहिं तहिं॥&lt;br&gt;&#xA;१४.&lt;br&gt;&#xA;तेसमञ्‍ञतमो नन्दि-वापि गामे कुटिम्बको।&lt;br&gt;&#xA;धातुसेनव्हयो आसि, दाठानामो च तं सुतो॥&lt;br&gt;&#xA;१५.&lt;br&gt;&#xA;गामे अम्बिलयागुम्हि, वसं पुत्ते दुवे लभि।&lt;br&gt;&#xA;धातुसेनं सिलातिस्स-बोधिंच सम्पजातिके॥&lt;br&gt;&#xA;१६.&lt;br&gt;&#xA;मातुसो दरियो तेसं, सद्धो पब्बज्‍ज वत्तति।&lt;br&gt;&#xA;दीघसन्दकतावासे, धातुसेनापि माणवो॥&lt;br&gt;&#xA;१७.&lt;br&gt;&#xA;सन्तिके तस्स पब्बज्‍ज-रुक्खमूलम्हि एकदा।&lt;br&gt;&#xA;सज्झायति पविस्सित्थ, मेघो नागोतुपस्सिय॥&lt;br&gt;&#xA;१८.&lt;br&gt;&#xA;परिक्खिपित्वा भोगेहि, छादयित्वा फणेन च।&lt;br&gt;&#xA;पोत्थकञ्‍च कुमारञ्‍च, रक्खितं पस्सि मातुलो॥&lt;br&gt;&#xA;१९.&lt;br&gt;&#xA;सीसे आकिरि सङ्कारं, तस्स रुट्ठो परोयति।&lt;br&gt;&#xA;तस्मिं चित्तं न दूसेसि, तम्पि दिस्वान मातुलो॥&lt;br&gt;&#xA;२०.&lt;br&gt;&#xA;उत्तमो वत’यं सत्तो, राजा हेस्सति निच्छयं।&lt;br&gt;&#xA;रक्खितब्बो’ति आदाय, तं विहारमुपागतो॥&lt;br&gt;&#xA;२१.&lt;br&gt;&#xA;गोणिसादि विहारे’यं, कत्तब्बो नीतिमा इति।&lt;br&gt;&#xA;सिक्खापेसि कुमारं तं, पण्डुको तं विजानिय॥&lt;br&gt;&#xA;२२.&lt;br&gt;&#xA;गण्हथेतन्तिपेसेसि, सेवके तस्सारत्तियं।&lt;br&gt;&#xA;दिस्वान सुपिनं थेरो, नीहरित्थ कुमारकं॥&lt;br&gt;&#xA;२३.&lt;br&gt;&#xA;तस्मिं निक्खन्तमत्तम्हि, सेवकं परिवारिय।&lt;br&gt;&#xA;परिवेणे न पस्सिंसु, ततो निक्खम्म ते उभो॥&lt;br&gt;&#xA;२४.&lt;br&gt;&#xA;दक्खिणस्मिं दिसाभागे, गोण नामं महानदिं।&lt;br&gt;&#xA;पत्वा सम्पुण्णमट्ठंसु, गन्तुकामापि वेगसा॥&lt;br&gt;&#xA;२५.&lt;br&gt;&#xA;यथा नदियं वारेति, अम्हे तं त्वम्पि वारय।&lt;br&gt;&#xA;वापिंगहेत्वा एत्थे’ति, वत्वा थेरो तदा नदिं॥&lt;br&gt;&#xA;२६.&lt;br&gt;&#xA;ओतरित्थकुमारेन, सद्धिं दिस्वान ते उभो।&lt;br&gt;&#xA;नागराजा तदा एको, पिट्ठिं पादासि तेन सो॥&lt;br&gt;&#xA;२७.&lt;br&gt;&#xA;उत्तरित्वा कुमारं तं, नेत्वा पच्‍चन्तमावसं।&lt;br&gt;&#xA;लद्धा खीरोदनं सुत्वा, सेसं पत्तेन तस्स’दा॥&lt;br&gt;&#xA;२८.&lt;br&gt;&#xA;चित्तकारेन थेरम्हि, भत्तं पक्खिप्प भूमियं।&lt;br&gt;&#xA;भुञ्‍जि थेरोपि तं जानि, भुञ्‍ज ते यं महिं इति॥&lt;br&gt;&#xA;२९.&lt;br&gt;&#xA;पण्डुराजापि कत्वान, रज्‍जं वस्सम्हि पञ्‍चमे।&lt;br&gt;&#xA;चुतो पुत्तो पिपारिन्दो, ततियो तस्स भातुको॥&lt;br&gt;&#xA;३०.&lt;br&gt;&#xA;कणिट्ठो खुद्दपारिन्दो, कुब्बं रज्‍जं महामहिं।&lt;br&gt;&#xA;धातुसेनानुगे सब्बे, विहेठेसि महाजने॥&lt;br&gt;&#xA;३१.&lt;br&gt;&#xA;सङ्गहेत्वा जने साधु-सेनो युज्‍जित्थ राजिना।&lt;br&gt;&#xA;सो सोळसहि वस्सेहि, पुञ्‍ञपापकरोमतो॥&lt;br&gt;&#xA;३२.&lt;br&gt;&#xA;निरितरो ततो आसि, राजामासद्वयेन तं।&lt;br&gt;&#xA;धातुसेनो विनासेसि, तेन कत्वा महाहवं॥&lt;br&gt;&#xA;३३.&lt;br&gt;&#xA;हते तस्मिं महीपाले, दाठियो दमिळो ततो।&lt;br&gt;&#xA;राजा वस्सत्थ ये हुत्वा, धातुसेनहतोततो॥&lt;br&gt;&#xA;३४.&lt;br&gt;&#xA;पिट्ठियो दमिळो सत्त-मासेन निधनं गतो।&lt;br&gt;&#xA;धातुसेनेन युज्झित्वा, वंसो पच्छिज्‍जि दामिळो॥&lt;br&gt;&#xA;३५.&lt;br&gt;&#xA;अथा’सि राजालङ्कायं, धातुसेनो इराधिपो।&lt;br&gt;&#xA;भातरा सह दीपम्हि, दमिळे दीपघातके॥&lt;br&gt;&#xA;३६.&lt;br&gt;&#xA;उपायेहि अनेकेयि, एकवीसप्पमाणके।&lt;br&gt;&#xA;खन्धवारे निवेसेत्वा, कत्वा युद्धमसेसतो॥&lt;br&gt;&#xA;३७.&lt;br&gt;&#xA;सोधेत्वा मेदिनिं साधु, कत्वा च सुखितंजनं।&lt;br&gt;&#xA;सासनञ्‍च यथाठाने, ठपेसि परनासितं॥&lt;br&gt;&#xA;३८.&lt;br&gt;&#xA;दमिळे ये’नुवत्तिंसु, कुलीना कुलगामवा।&lt;br&gt;&#xA;ते मं वा सासनं वा नो, रक्खिंसू’ति पकुप्पिय॥&lt;br&gt;&#xA;३९.&lt;br&gt;&#xA;तेसं गामे गहेत्वान, गामे स्वाकासिरक्खके।&lt;br&gt;&#xA;रोहणा’गम्म ते सब्बे, कुलीना तमुपट्ठहुं॥&lt;br&gt;&#xA;४०.&lt;br&gt;&#xA;तेसं सक्‍कारसम्मानं, यथायोगमकासि सो।&lt;br&gt;&#xA;अमच्‍चे अत्तनो दुक्ख-सहायेचा’भि तोसयि॥&lt;br&gt;&#xA;४१.&lt;br&gt;&#xA;बन्धापेत्वा महागङ्गं, केदारे’का थिरोदके।&lt;br&gt;&#xA;महापाळम्हि भिक्खूनं, सालिभत्तञ्‍च दापयि॥&lt;br&gt;&#xA;४२.&lt;br&gt;&#xA;पङ्गुरोगा तुरट्टानं, सालायोकासि बुद्धिमा।&lt;br&gt;&#xA;काळवापिंच गण्हित्वा, बन्धि गोणं महानदिं॥&lt;br&gt;&#xA;४३.&lt;br&gt;&#xA;महाविहारं कत्वान, पन्तियुत्तमनाकुलं।&lt;br&gt;&#xA;तथा बोधिघरञ्‍चेव, दस्सनेय्य मकारयि॥&lt;br&gt;&#xA;४४.&lt;br&gt;&#xA;भिक्खवो परितोसेत्वा, पच्‍चयेहि चतूहिपि।&lt;br&gt;&#xA;धम्मासोको’व सोकासि, सङ्गहं पिटकत्तये॥&lt;br&gt;&#xA;४५.&lt;br&gt;&#xA;अट्ठारसविहारे च, थेरियान मकारयि।&lt;br&gt;&#xA;सम्पन्‍नभोगे दीपम्हि, अट्ठारस च वापियो॥&lt;br&gt;&#xA;४६.&lt;br&gt;&#xA;काळवापी विहारो च, कोटिपस्सावनामको।&lt;br&gt;&#xA;दक्खिण गिरिनामो च, विहारो वड्ढमानको॥&lt;br&gt;&#xA;४७.&lt;br&gt;&#xA;पण्णवल्‍लकभूतो च, भल्‍लातकसनामको।&lt;br&gt;&#xA;पासाणसिन्‍ने देसम्हि, धातुसेनो च पब्बतो॥&lt;br&gt;&#xA;४८.&lt;br&gt;&#xA;मं गनो थूपविट्ठि च, धातुसेनोपि उत्तरे।&lt;br&gt;&#xA;पाचिन कम्बविट्ठि च, तथा अन्तरमे गिरि॥&lt;br&gt;&#xA;४९.&lt;br&gt;&#xA;अन्ताळि धातुसेनो च, कस्सपिट्ठिक पुब्बको।&lt;br&gt;&#xA;रोहणेदायगामो च, सालवाणो विभीसनो॥&lt;br&gt;&#xA;५०.&lt;br&gt;&#xA;विहारो भल्‍लिवाणो च, अट्ठारसनरुत्तमो।&lt;br&gt;&#xA;पादूलकं हम्बलट्ठि, महादत्थादिवापि यो॥&lt;br&gt;&#xA;५१.&lt;br&gt;&#xA;खुद्दके च विहारेसो, अट्ठारसनरुत्तमो।&lt;br&gt;&#xA;वापीयो च तथाकत्वा, तेसमेव तु दापयि॥&lt;br&gt;&#xA;५२.&lt;br&gt;&#xA;पञ्‍चवीसति हत्थञ्‍च, मयूरपरिवेणकं।&lt;br&gt;&#xA;हरित्वा’कासिपासाद-मेकवीसति हत्थकं॥&lt;br&gt;&#xA;५३.&lt;br&gt;&#xA;कुमारसेनस्स’पेत्वा, पुब्बभोगं विसोधयि।&lt;br&gt;&#xA;काळवापिम्मिभागद्धं, खेत्तानञ्‍च सतद्वयं॥&lt;br&gt;&#xA;५४.&lt;br&gt;&#xA;लोह पासदके जिण्णे, नवकम्ममकारयि।&lt;br&gt;&#xA;महाथूपेसु छत्तानि, तीसु जिण्णानि कारयि॥&lt;br&gt;&#xA;५५.&lt;br&gt;&#xA;देवानंपियतिस्सेन, कतं बोधिमहं विय।&lt;br&gt;&#xA;सिन्हानपूजं बोधिस्स, वरबोधिस्स कारयि॥&lt;br&gt;&#xA;५६.&lt;br&gt;&#xA;धावना लोभनावायो, तत्थ पूजेसि सोळस।&lt;br&gt;&#xA;अलङ्कारं मुनिन्दस्स, अभिसेकञ्‍च कारयि॥&lt;br&gt;&#xA;५७.&lt;br&gt;&#xA;महाबोधि पतिट्ठाना, ओरं लङ्काय भूमिपा।&lt;br&gt;&#xA;याव द्वादसमं वस्सं, बोधिपूजमकारयुं॥&lt;br&gt;&#xA;५८.&lt;br&gt;&#xA;महामहिन्दत्थेरस्स , कारेत्वा पटिबिम्बकं।&lt;br&gt;&#xA;थेरस्सा’लाहनं नेत्वा, कातुं पूजं महारहं॥&lt;br&gt;&#xA;५९.&lt;br&gt;&#xA;दत्वा सहस्सं दीपेतुं, दीपवंसं समादिसि।&lt;br&gt;&#xA;ठितानं तत्थ भिक्खूनं, दातुञ्‍चाणापयिगुळं॥&lt;br&gt;&#xA;६०.&lt;br&gt;&#xA;भिक्खुस्स अत्तनो सीसे, सङ्कारोकिरणं सरं।&lt;br&gt;&#xA;लाभं नादासि वुत्थस्स, परिवेणस्स अत्तनो॥&lt;br&gt;&#xA;६१.&lt;br&gt;&#xA;फातिकम्मं बहुं’कासि, विहारे अभयुत्तरे।&lt;br&gt;&#xA;सिलासत्थुस्स कारेसि, मन्दिरञ्‍च समण्डपं॥&lt;br&gt;&#xA;६२.&lt;br&gt;&#xA;बुद्ध दासकतेनेत्ते, नट्ठे’नग्घमणि द्वयं।&lt;br&gt;&#xA;अकासि नेत्तं सत्थुस्स, रंसि चूळामणिंतथा॥&lt;br&gt;&#xA;६३.&lt;br&gt;&#xA;मणिहि घननीलेहि, केसा वत्तं सुमुत्तमं।&lt;br&gt;&#xA;हेमपट्टं तथेवुण्ण-लोमं सोवण्ण चीवरं॥&lt;br&gt;&#xA;६४.&lt;br&gt;&#xA;पादजालं सुवण्णस्स, पदुमं दीपमुत्तमं।&lt;br&gt;&#xA;नानारागम्बरं तत्थ, पूजयित्थ असंखियं॥&lt;br&gt;&#xA;६५.&lt;br&gt;&#xA;अकासि पटिमा गेहे, बहुमङ्गलचेतिये।&lt;br&gt;&#xA;बोधिसत्ते तथा’कासि, काळसेलस्स सत्थुनो॥&lt;br&gt;&#xA;६६.&lt;br&gt;&#xA;उपसुम्भव्हयस्सापि, लोकनाथस्स कारयि।&lt;br&gt;&#xA;रंसीचूळामणिञ्‍चेव, अभिसेकव्हयस्स च॥&lt;br&gt;&#xA;६७.&lt;br&gt;&#xA;बुद्धबिम्बस्स कारेसि, पुब्बे वुत्तं पिळन्धनं।&lt;br&gt;&#xA;वामपस्सम्हि बोधिस्स, बोधिसत्तघरं तथा॥&lt;br&gt;&#xA;६८.&lt;br&gt;&#xA;मेत्तेय्यस्स च कारेसि, सब्बं राजपिळन्धनं।&lt;br&gt;&#xA;समन्ता योजने तस्स, तदा रक्खञ्‍च योजयि॥&lt;br&gt;&#xA;६९.&lt;br&gt;&#xA;कारापेसि विहारेसु, धातुराजव्हपन्तियो।&lt;br&gt;&#xA;तथा सतसहस्सेन, महाबोधिघरं वरं॥&lt;br&gt;&#xA;७०.&lt;br&gt;&#xA;थूपारमम्हि थूपस्स, पूजं जिण्णविसोधनं।&lt;br&gt;&#xA;दाठा धातुघरेचापि, जिण्णस्स पटिसङ्खरं॥&lt;br&gt;&#xA;७१.&lt;br&gt;&#xA;दाठाधातुकरुण्डञ्‍च, रंसिञ्‍च घनकोट्टिमं।&lt;br&gt;&#xA;महग्घमनिसंकिण्णं, सुवण्ण पदुमानि च॥&lt;br&gt;&#xA;७२.&lt;br&gt;&#xA;दाठाधातुम्हि पूजेसि, पूजाचाका असङ्खिया।&lt;br&gt;&#xA;चीवरादीनि दापेसि, भिक्खूनं दीपवासिनं॥&lt;br&gt;&#xA;७३.&lt;br&gt;&#xA;कारापेत्वा विहारेसु, नवकम्मं तहिं तहिं।&lt;br&gt;&#xA;पाकारे च घरेत्वा’का, सुधाकम्मं मनोहरं॥&lt;br&gt;&#xA;७४.&lt;br&gt;&#xA;महाचेतित्तये कत्वा, सुधाकम्मं महारहं।&lt;br&gt;&#xA;सुवण्णछत्तं कारेसि, तथा वजिरचुम्बटं॥&lt;br&gt;&#xA;७५.&lt;br&gt;&#xA;महाविहारे पापेन, महासेनेन नासिते।&lt;br&gt;&#xA;वसिसुं धम्मरुचिका, भिक्खू चेतियपब्बते॥&lt;br&gt;&#xA;७६.&lt;br&gt;&#xA;कत्वा अम्बत्थलं थेर-वादानं दातु कामको।&lt;br&gt;&#xA;याचितो तेहि तेसं’व, अदासि धरणी पति॥&lt;br&gt;&#xA;७७.&lt;br&gt;&#xA;दातु पठाननावञ्‍च, कारेत्वा कंसलोहजं।&lt;br&gt;&#xA;दानवट्टं पवत्तेसि, अम्बणेभि द्विपञ्‍चहि॥&lt;br&gt;&#xA;७८.&lt;br&gt;&#xA;अन्तो बहि च कारेत्वा, नगरस्स जिनालये।&lt;br&gt;&#xA;पटिमायो च पूजेसि, धम्मासोकसमो’समो॥&lt;br&gt;&#xA;७९.&lt;br&gt;&#xA;तस्स पुञ्‍ञानि सब्बानि, वत्थु पटिपदं नरो।&lt;br&gt;&#xA;को हि नाम समत्थोति, मुखमत्तं निदस्सितं॥&lt;br&gt;&#xA;८०.&lt;br&gt;&#xA;तस्स पुत्तदुवे आसुं, कस्सपो भिन्‍नमातिको।&lt;br&gt;&#xA;समानमातिको चेव, मोग्गल्‍लानो महब्बलो॥&lt;br&gt;&#xA;८१.&lt;br&gt;&#xA;तथा पाणसमा एका, दुहिता च मनोरमा।&lt;br&gt;&#xA;भागिनेय्यस्स पादासि, सेनापच्‍चञ्‍च तञ्‍च सो॥&lt;br&gt;&#xA;८२.&lt;br&gt;&#xA;विना दोसेन ताळेसि, कसायूरुसु सो’पितं।&lt;br&gt;&#xA;राजा दिस्वान दुहितु-वत्थं लोहितमक्खितं॥&lt;br&gt;&#xA;८३.&lt;br&gt;&#xA;ञत्वा तं मातरं तस्स, नग्गं झपेसि कुज्झिय।&lt;br&gt;&#xA;ततोप्पभुतिसो बद्ध-वेरो सङ्गम्म कस्सपं॥&lt;br&gt;&#xA;८४.&lt;br&gt;&#xA;रज्‍जे नेतं पलोभेत्वा, भिन्दित्वा पितुअन्तरे।&lt;br&gt;&#xA;सङ्गहेत्वा जनं जव-गाहं गाहापयी पतिं॥&lt;br&gt;&#xA;८५.&lt;br&gt;&#xA;उस्सापेसि ततो छत्तं, कस्सपो पितुपक्खिये।&lt;br&gt;&#xA;विनासेत्वा जने लद्ध-सब्बपापसहायको॥&lt;br&gt;&#xA;८६.&lt;br&gt;&#xA;मोग्गल्‍लानो ततो तेन,&lt;br&gt;&#xA;कातुकामो महाहवं।&lt;br&gt;&#xA;अलद्ध बलताय’गा,&lt;br&gt;&#xA;जम्बुदीप बलत्थिको॥&lt;br&gt;&#xA;८७.&lt;br&gt;&#xA;महारज्‍ज विनासेन, वियोगेन च सूनुनो।&lt;br&gt;&#xA;बद्धनागारवासेन, दुक्खितम्पि दुराधिपं॥&lt;br&gt;&#xA;८८.&lt;br&gt;&#xA;दुक्खापेतुमपञ्‍ञोसो, आह कस्सपराजकं।&lt;br&gt;&#xA;निधि राजकुलेराज-गुत्त ते पितरा इति॥&lt;br&gt;&#xA;८९.&lt;br&gt;&#xA;ने’ति गुत्ते न जानासि, चित्तमेतस्स भूमिप।&lt;br&gt;&#xA;मोग्गल्‍लानस्स कापेति, निधिंसोति तदब्रूवि॥&lt;br&gt;&#xA;९०.&lt;br&gt;&#xA;सुत्वा तं कुपितो दूते, पाहेसी पितुसन्तिकं।&lt;br&gt;&#xA;आचिक्खतु निधिठान-मिति वत्वा नराधमो॥&lt;br&gt;&#xA;९१.&lt;br&gt;&#xA;मारेतु अम्हे पापस्स, तस्सुपायो’ति चिन्तिय।&lt;br&gt;&#xA;तुण्ही अहोसि ते गन्त्वा, राजकस्स निवेदयुं॥&lt;br&gt;&#xA;९२.&lt;br&gt;&#xA;ततो’तीव पकुप्पित्वा, पेसयित्थ पुनप्पुनं।&lt;br&gt;&#xA;साधु दिस्वा सहायम्मे, न्हत्वान काळवापियं॥&lt;br&gt;&#xA;९३.&lt;br&gt;&#xA;परिस्सामीति चिन्तेत्वा, आह दूते सचे ममं।&lt;br&gt;&#xA;काळवापिंसमापेति, सक्‍का ञातुन्ति ते गता॥&lt;br&gt;&#xA;९४.&lt;br&gt;&#xA;रञ्‍ञो आहंसु राजापि, तुट्ठहट्ठो धनत्थिको।&lt;br&gt;&#xA;पेसेसि दूते दत्वान, रथं जिण्णेन वाजिना॥&lt;br&gt;&#xA;९५.&lt;br&gt;&#xA;एवं गच्छति भूपाले, पाजेन्तो रथिको रथं।&lt;br&gt;&#xA;खादन्तो लाजमस्सापि, किञ्‍चि मत्तं अदासि सो॥&lt;br&gt;&#xA;९६.&lt;br&gt;&#xA;तं खादित्वा पसीदित्वा, तस्मिं पाणमदा तदा।&lt;br&gt;&#xA;मोग्गल्‍लानस्स तं कातुं, सङ्गहं द्वारनायकं॥&lt;br&gt;&#xA;९७.&lt;br&gt;&#xA;एवं सम्पत्तियो नाम, चला विज्‍जुल्‍लतोपमा।&lt;br&gt;&#xA;तस्मा तासु पमज्‍जेय्य, को हि नाम सचेतनो॥&lt;br&gt;&#xA;९८.&lt;br&gt;&#xA;राजा एतीतिसुत्वान, थेरो सो तस्स सोह दो।&lt;br&gt;&#xA;लद्धा मासोदनं मंसं, साणुणञ्‍च वरं सरं॥&lt;br&gt;&#xA;९९.&lt;br&gt;&#xA;राजा रोचेति एतन्ति, गोपयित्वा उपाविसि।&lt;br&gt;&#xA;गन्त्वा राजापि वन्दित्वा, एकमन्तमुपाविसी॥&lt;br&gt;&#xA;१००.&lt;br&gt;&#xA;एवं निसिन्‍ना सम्पत्त-रज्‍जा विय उभोपि ते।&lt;br&gt;&#xA;अञ्‍ञमञ्‍ञा’भिलापेन, निब्बापेसुं महादरं॥&lt;br&gt;&#xA;१०१.&lt;br&gt;&#xA;भोजयित्वान तं थेरो, ओवदित्वा अनेकधा।&lt;br&gt;&#xA;अप्पमादे नियोजेसि, दस्सेत्वा लोकधम्मतं॥&lt;br&gt;&#xA;१०२.&lt;br&gt;&#xA;ततो वापी मुपगम्म, ओग्गय्हित्वा यथा सुखं।&lt;br&gt;&#xA;न्हयित्वा पिवित्वा च, आहेवं राजसेवके॥&lt;br&gt;&#xA;१०३.&lt;br&gt;&#xA;एत्तकं मे धनं भो’ति, सुत्वा तं राजसेवका।&lt;br&gt;&#xA;आपरित्वा पुरंरञ्‍ञो, निवेदेसुं निरिस्सरो॥&lt;br&gt;&#xA;१०४.&lt;br&gt;&#xA;धनं रक्खति पुत्तस्स, दीपे भिन्दति मानुसे।&lt;br&gt;&#xA;जीवन्तो’यंती कुज्झित्वा, आणापेसि चमूपतिं॥&lt;br&gt;&#xA;१०५.&lt;br&gt;&#xA;मारेहि पितरं मेति, दिट्ठा पिट्ठीति वेरिनो।&lt;br&gt;&#xA;हट्ठतुट्ठो तिरुट्ठोसो, सब्बालङ्करमण्डितो॥&lt;br&gt;&#xA;१०६.&lt;br&gt;&#xA;राजानमुपसङ्कम्म, पुरतो च’स्स चङ्कमि।&lt;br&gt;&#xA;राजादिस्वा च चिन्तेसि, पापियो’यं मतं मम॥&lt;br&gt;&#xA;१०७.&lt;br&gt;&#xA;कायं विय दुक्खापेत्वा, नरकं हेतु मिच्छति।&lt;br&gt;&#xA;रोसुप्पादेन तस्सेव, किंपुरेमि मनोरथं॥&lt;br&gt;&#xA;१०८.&lt;br&gt;&#xA;इति मेत्तायमानो तं, आह सेनापतिं पति।&lt;br&gt;&#xA;मोग्गल्‍लाने त्वयिचेव, एकचित्तो अहं इति॥&lt;br&gt;&#xA;१०९.&lt;br&gt;&#xA;हसंचालेसि सीसंसो, दिस्वा तं जानिभूपति।&lt;br&gt;&#xA;‘‘नून मारेति अज्‍जा’’ति, तदा साहसिकोपि सो॥&lt;br&gt;&#xA;११०.&lt;br&gt;&#xA;नग्गं कत्वान राजानं, ससङ्खलिक बन्धनं।&lt;br&gt;&#xA;पुरत्थाभिमुखं कत्वा, अन्तोबन्धिय भित्तियं॥&lt;br&gt;&#xA;१११.&lt;br&gt;&#xA;मत्तिकाय विलिम्पेसि, एवं दिस्वापि पण्डितो।&lt;br&gt;&#xA;को हि रज्‍जेय्य भोगेसु, जीवितेपि यसेपि वा॥&lt;br&gt;&#xA;११२.&lt;br&gt;&#xA;धातुसेनो नरिन्दो सो, एवं पुत्तहतो गतो।&lt;br&gt;&#xA;अट्ठारसहि वस्सेहि, देवराजस्स सन्तिकं॥&lt;br&gt;&#xA;११३.&lt;br&gt;&#xA;काळवापी मयं राजा, कारापेन्तो समाहितं।&lt;br&gt;&#xA;पस्सित्वा भिक्खुमेतन्तु, वुट्ठापेतुं समाधितो॥&lt;br&gt;&#xA;११४.&lt;br&gt;&#xA;असक्‍कोन्तो खिपापेसि, पंसुं भिक्खुस्स मत्थके।&lt;br&gt;&#xA;सन्धिट्ठिको विपाकोयं, तस्स कम्मस्स दीपितो॥&lt;br&gt;&#xA;११५.&lt;br&gt;&#xA;दसापिते राजवरा सभोगा,&lt;br&gt;&#xA;उपागमुं मच्‍चुमुखं सभोवा।&lt;br&gt;&#xA;अनिच्‍चतं भोगवतो धने च,&lt;br&gt;&#xA;दिस्वा सपञ्‍ञो विभवं इच्छे॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;दसराजको नाम&lt;br&gt;&#xA;अट्ठतिंसतिएमा परिच्छेदो।&lt;/p&gt;</description>
    </item>
    <item>
      <title>३८ एकूनचत्तालीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/38_ekUnachattAlIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/38_ekUnachattAlIsatima_parichCheda/</guid>
      <description>&lt;p&gt;एकूनचत्तालीसतिम परिच्छेद&lt;/p&gt;&#xA;&lt;h2 id=&#34;रजदवयदपन&#34;&gt;राजद्वयदीपनो&lt;/h2&gt;&#xA;&lt;p&gt;१.&lt;br&gt;&#xA;ततो कस्सपनामो सो, पापको नरपालको।&lt;br&gt;&#xA;अस्स गो पञ्चसूदञ्च, पेसयित्वान भातिकं॥&lt;br&gt;&#xA;२.&lt;br&gt;&#xA;मारापेतुं असक्कोन्तो, भीतो सीहगिरिं गतो।&lt;br&gt;&#xA;दुरारोहं मनुस्सेहि, सोधापेत्वा समन्ततो॥&lt;br&gt;&#xA;३.&lt;br&gt;&#xA;पाकारेन परिक्खिप्प, सीहाकारेन कारयि।&lt;br&gt;&#xA;तत्थ निस्सेणि गेहानि, तेन तं नामको अहू॥&lt;br&gt;&#xA;४.&lt;br&gt;&#xA;संहरित्वा धनं तत्थ, निदहित्वा सुगोपितं।&lt;br&gt;&#xA;अत्तनो निहितानं सो, रक्खं दत्वा तहिं तहिं॥&lt;br&gt;&#xA;५.&lt;br&gt;&#xA;कत्वा राजघरं तत्थ, दस्सनेय्यं मनोरमं।&lt;br&gt;&#xA;दुतियालकमन्दंव, कुवेरोव तहिं वसि॥&lt;br&gt;&#xA;६.&lt;br&gt;&#xA;मिगारो नाम कारेसि, सेनापति सनामकं।&lt;br&gt;&#xA;परिवेणं तथागेह-मभिसेकजिनिस्स च॥&lt;br&gt;&#xA;७.&lt;br&gt;&#xA;तस्साभिसेकं याचित्वा, सिलासम्बुद्धतो’धिरं।&lt;br&gt;&#xA;अलद्धासामि नो रज्जे, जानिस्सामीति सण्ठहि॥&lt;br&gt;&#xA;८.&lt;br&gt;&#xA;हुत्वा विप्पटिसारी सो, अत्तना कतकम्मना।&lt;br&gt;&#xA;मुच्चिस्सामि कतं नु’ति, पुञ्ञं कासि अनप्पकं॥&lt;br&gt;&#xA;९.&lt;br&gt;&#xA;महा वत्थुनि कारेसि, द्वारेसु नगरस्स सो।&lt;br&gt;&#xA;अम्बुय्याने च कारेसि, दीपे योजन योजने॥&lt;br&gt;&#xA;१०.&lt;br&gt;&#xA;इस्सरसमणारामं, कारेत्वा पुब्बवत्थुतो।&lt;br&gt;&#xA;अधिकं भोगगामे च, अधिकं तस्स दापयि॥&lt;br&gt;&#xA;११.&lt;br&gt;&#xA;बोधि उप्पलवण्णा च, तस्सासुं धीतरो दुवे।&lt;br&gt;&#xA;विहारस्स’स्स कारेसि, नामं तासञ्च अत्तनो॥&lt;br&gt;&#xA;१२.&lt;br&gt;&#xA;देन्ते तस्मिं न इच्छिंसु, समणा थेरवादिनो।&lt;br&gt;&#xA;‘‘पितुघातिस्स कम्म’’न्ति, लोकगारय्ह भीरुनो॥&lt;br&gt;&#xA;१३.&lt;br&gt;&#xA;दातुकामोस तेसं’व, सम्बुद्ध पटिमाय’दा।&lt;br&gt;&#xA;भिक्खवे अधिवासेसुं, भोगो नो सत्थुनो इति॥&lt;br&gt;&#xA;१४.&lt;br&gt;&#xA;कथा निय्यन्ति उय्याने, समीपे पब्बतस्स सो।&lt;br&gt;&#xA;कारापेसि विहारं सो, तेसं नामो ततो अहु॥&lt;br&gt;&#xA;१५.&lt;br&gt;&#xA;अदा धम्मरुचिनं तं, सम्पत्त चतुपच्चयं।&lt;br&gt;&#xA;विहारञ्चेव उय्यानं, दिसाभागम्हि उत्तरे॥&lt;br&gt;&#xA;१६.&lt;br&gt;&#xA;भत्तं सनीरपक्कं सो, भुञ्जित्वा दिन्नमित्थिया।&lt;br&gt;&#xA;सप्पियुत्तं मनुञ्ञेहि, सूपेहि अभिसङ्खतं॥&lt;br&gt;&#xA;१७.&lt;br&gt;&#xA;मनुञ्ञमिदमय्यानं, दस्समेवन्ति तादिसं।&lt;br&gt;&#xA;भत्तं पादासि भिक्खूनं, सब्बेसञ्च सचीवरं॥&lt;br&gt;&#xA;१८.&lt;br&gt;&#xA;उपोसथमधिट्ठासि, अप्पमञ्ञञ्च भावयि,&lt;br&gt;&#xA;समादियि धुतङ्गे च, लिखापेसि च पोत्थके॥&lt;br&gt;&#xA;१९.&lt;br&gt;&#xA;पटिमादान सालादिं, कारापेसि अनप्पकं।&lt;br&gt;&#xA;भितो सो परलोकम्हा, मोग्गल्लाना च वत्तति॥&lt;br&gt;&#xA;२०.&lt;br&gt;&#xA;ततो अट्ठारसे वस्से, मोग्गल्लानो महाभटो।&lt;br&gt;&#xA;आदेसेन निगण्ठानं, द्वादसग्गसहाय वा॥&lt;br&gt;&#xA;२१.&lt;br&gt;&#xA;जम्बुदीपा इधागम्म, देसे अम्बट्ठकोलके।&lt;br&gt;&#xA;कुळारी नामे बन्धित्थ, विहारे बलसञ्चयं॥&lt;br&gt;&#xA;२२.&lt;br&gt;&#xA;राजा सुत्वा गहेत्वा तं, भञ्जिस्सामिति निक्खमि।&lt;br&gt;&#xA;नेमित्तेहि न सक्काति, वदन्तेपि महाबलो॥&lt;br&gt;&#xA;२३.&lt;br&gt;&#xA;मोग्गल्लानोपि सन्नद्ध बलो सूरसहाय वा।&lt;br&gt;&#xA;गच्छन्तो सुरसङ्गामं, देवो विय सुजम्पति॥&lt;br&gt;&#xA;२४.&lt;br&gt;&#xA;अञ्ञमञ्ञं उपागम्म, भिन्नवेलाव सागरा।&lt;br&gt;&#xA;आरभिंसु महायुद्धं, बलकाया उभोपि ते॥&lt;br&gt;&#xA;२५.&lt;br&gt;&#xA;कस्सपो पुरतो दिस्वा, महन्तं कद्दमासयं।&lt;br&gt;&#xA;गन्तुमञ्ञेन मग्गेन, परिवत्तेसि दन्तिनं॥&lt;br&gt;&#xA;२६.&lt;br&gt;&#xA;दिस्वा तं सामिकोनो’यं, पलायति भणे इति।&lt;br&gt;&#xA;बलकायो पभिज्जित्थ, ‘‘दिट्ठं पिठ’’न्ति घोसयुं॥&lt;br&gt;&#xA;२७.&lt;br&gt;&#xA;मोग्गलान बलाराजा, छेत्वा निकरणेन सो।&lt;br&gt;&#xA;सीसं उक्खिपिया’कासं, छुरिकं कोसियं खिपि॥&lt;br&gt;&#xA;२८.&lt;br&gt;&#xA;कत्वा’ळाहन किच्चं सो, तस्स कम्मे पसीदिय।&lt;br&gt;&#xA;सब्बंसो धनमादाय, आगञ्छि नगरं वरं॥&lt;br&gt;&#xA;२९.&lt;br&gt;&#xA;भिक्खू सुत्वा पवत्तिं तं, सुनिवत्था सुपारुता।&lt;br&gt;&#xA;सम्मज्जित्वा विहारञ्च, अट्ठंसु पटिपाटिया॥&lt;br&gt;&#xA;३०.&lt;br&gt;&#xA;महामेघवनं पत्वा, देवराजाव नन्दनं।&lt;br&gt;&#xA;महासेन निवत्तेत्वा, हत्थिपाकारतो बहि॥&lt;br&gt;&#xA;३१.&lt;br&gt;&#xA;उपसङ्कम्म वन्दित्वा, सङ्घे तस्मिं पसीदिय।&lt;br&gt;&#xA;छत्तत्तेन सङ्घं पूजेसि, सङ्घो तस्सेव तं अदा॥&lt;br&gt;&#xA;३२.&lt;br&gt;&#xA;तं ठानं छत्तवड्ढीति, वोहरिंसु तहिं कतं।&lt;br&gt;&#xA;परिवेणम्पि तं नामं, अहोसि पुरमागतो॥&lt;br&gt;&#xA;३३.&lt;br&gt;&#xA;विहारे द्वेपि गन्त्वान, सङ्घं तत्था’भिवन्दिय।&lt;br&gt;&#xA;पापुणित्वा महारज्जं, लोकं धम्मेन पालयि॥&lt;br&gt;&#xA;३४.&lt;br&gt;&#xA;कुद्धो नीहरि दाठंसो, घातकं पितुनो मम।&lt;br&gt;&#xA;अनुवत्तित्वा मच्चाति, तेन रक्खस नाम वा॥&lt;br&gt;&#xA;३५.&lt;br&gt;&#xA;अतिरेकसहस्सं सो, अमच्चानं विनासयि।&lt;br&gt;&#xA;कण्णनासादि छेदेसि, पब्बाजेसि तथा बहू॥&lt;br&gt;&#xA;३६.&lt;br&gt;&#xA;ततो सुत्वान सद्धम्म-मुपसन्नो सुमानसो।&lt;br&gt;&#xA;महादानं पवत्तेसि, मेघो विय महीतले॥&lt;br&gt;&#xA;३७.&lt;br&gt;&#xA;फुस्सपुण्णमीयं दान-मनुवस्सं पवत्तयि।&lt;br&gt;&#xA;ततो पट्ठाय तं दानं, दीपे अज्जापि वत्तति॥&lt;br&gt;&#xA;३८.&lt;br&gt;&#xA;सोपि सारथिको लाज-दायको पितुराजिनो।&lt;br&gt;&#xA;आनेत्वा पितुसन्दे सं, मोग्गल्लानस्स दस्सयि॥&lt;br&gt;&#xA;३९.&lt;br&gt;&#xA;तं दिस्वा परिदेवित्वा, पितुनो पेम मत्तनी।&lt;br&gt;&#xA;वण्णेत्वा तस्स पादासि, द्वारनायकतं विभू॥&lt;br&gt;&#xA;४०.&lt;br&gt;&#xA;सेनापति मिगारोहि, निवेदेत्वा यथा विधिं।&lt;br&gt;&#xA;अभिसेक जिनस्सा’का, अभिसेकं यथारुचिं॥&lt;br&gt;&#xA;४१.&lt;br&gt;&#xA;सीहा’चले दळ्हनामं, दाठा कोण्डञ्ञकम्पि च।&lt;br&gt;&#xA;विहारं धम्मरुचिनं, सागलिनञ्च दापयि॥&lt;br&gt;&#xA;४२.&lt;br&gt;&#xA;पब्बतन्तु विहारंसो, कत्वा थेरस्स दापयि।&lt;br&gt;&#xA;महानामसनामस्स, दीघसण्ड विहारके॥&lt;br&gt;&#xA;४३.&lt;br&gt;&#xA;राजिनिनामकञ्चेव, कत्वा भिक्खुनुपस्सयं।&lt;br&gt;&#xA;अदा सागलिकानं सो, भिक्खुनीनं महामति॥&lt;br&gt;&#xA;४४.&lt;br&gt;&#xA;लम्बकण्णकगोत्तोपि, दाठा पभुति नामको।&lt;br&gt;&#xA;कस्सपस्स उपठाने, कोचि निब्बिन्न मानसो॥&lt;br&gt;&#xA;४५.&lt;br&gt;&#xA;गन्ता मे रेलियं वग्गं,&lt;br&gt;&#xA;वासं तत्थेव कप्पयि।&lt;br&gt;&#xA;अहोसि पुत्तो तस्सेको,&lt;br&gt;&#xA;सिलाका लोति पिस्सुतो॥&lt;br&gt;&#xA;४६.&lt;br&gt;&#xA;सोपि कस्सपतो भीतो, ञातकेन सह’त्तनो।&lt;br&gt;&#xA;मोग्गल्लानेन गन्त्वान, जम्बुदीपतलं इतो॥&lt;br&gt;&#xA;४७.&lt;br&gt;&#xA;बोधिपण्डविहारम्पि, पब्बज्जं समुपागतो।&lt;br&gt;&#xA;करोन्तो सङ्घकिच्चानि, सादरो सो सुपेसलो॥&lt;br&gt;&#xA;४८.&lt;br&gt;&#xA;अम्मं सङ्घस्स पादासि, सङ्घो तस्मिं पसीदिय।&lt;br&gt;&#xA;आह’म्ब सामणेरो’ति, तेन तं नामको अहु॥&lt;br&gt;&#xA;४९.&lt;br&gt;&#xA;सो केसधातुवंसम्हि, वुत्तेन विधिना ततो।&lt;br&gt;&#xA;केसधातुं लभित्वान, तस्स रज्जे इधा’नयि॥&lt;br&gt;&#xA;५०.&lt;br&gt;&#xA;तस्स कत्वान सक्कारं, गहेत्वा केस धातुयो।&lt;br&gt;&#xA;महग्घे निदहित्वान, करण्डे फलिकुम्भव्हे॥&lt;br&gt;&#xA;५१.&lt;br&gt;&#xA;दीपङ्करस्स नाथस्स, पटिमाय घरे वरे।&lt;br&gt;&#xA;वड्ढेत्वा परिहारेन, महापूजं पवत्तयि॥&lt;br&gt;&#xA;५२.&lt;br&gt;&#xA;मातुलं भरियञ्च’स्स, कत्वा सोवण्णयं तहिं।&lt;br&gt;&#xA;ठपेसि पटिमायो च, अस्स बिम्बञ्च चारुकं॥&lt;br&gt;&#xA;५३.&lt;br&gt;&#xA;केसधातुकरण्डञ्च , छत्तं रतनमण्डपं।&lt;br&gt;&#xA;सावकग्गयुंगं वाळ-बीजनिञ्च सकारयि॥&lt;br&gt;&#xA;५४.&lt;br&gt;&#xA;परिहारञ्च तस्स’दा, राजा अधिकमत्तनो।&lt;br&gt;&#xA;सिलाकाळ मसिग्गाहं, कत्वा रक्खाय योजयि॥&lt;br&gt;&#xA;५५.&lt;br&gt;&#xA;असिग्गाहसिलाकाळो, इति तेना’सि विस्सुतो।&lt;br&gt;&#xA;भगिनिञ्च’स्स पादासि, सद्धिं भोगेन भूमिपो॥&lt;br&gt;&#xA;५६.&lt;br&gt;&#xA;वुत्तो’यमति सङ्खेपो, वित्थारो पन सब्बसो।&lt;br&gt;&#xA;केसधातुकवंसम्हा, गहेतब्बो विभाविना॥&lt;br&gt;&#xA;५७.&lt;br&gt;&#xA;बन्धित्वा सागरा रक्खं, दीपञ्च कासिनिब्भयं।&lt;br&gt;&#xA;धम्मकम्मन सोधेसि, सधम्मं जिनसासनं॥&lt;br&gt;&#xA;५८.&lt;br&gt;&#xA;सेनापतिस नामं’का, पधानघर मुत्तरो।&lt;br&gt;&#xA;कत्वा’ट्ठारसमे वस्से, सो पुञ्ञानि खयं गतो॥&lt;br&gt;&#xA;५९.&lt;br&gt;&#xA;कस्सपतो जितो अतिबलि पुञ्ञक्खये सङ्खते।&lt;br&gt;&#xA;जेतुं नो विसहित्थ मच्चुमुपगं सो येवदासोविय।&lt;br&gt;&#xA;तस्मा मच्चुबलं निहच्च सुखिनो हेस्सन्ति मेधाविनो।&lt;br&gt;&#xA;निब्बानं परमच्चुतं सिवपदं पत्तब्बमत्तञ्ञुना॥&lt;br&gt;&#xA;सुजनप्पसाद संवेगत्थाय कते महावंसे&lt;br&gt;&#xA;राजद्वयदीपनो नाम&lt;br&gt;&#xA;एकूनचत्तालीसतिमो परिच्छेदो।&lt;/p&gt;</description>
    </item>
    <item>
      <title>३९ चत्तालीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/39_chattAlIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/39_chattAlIsatima_parichCheda/</guid>
      <description>&lt;p&gt;चत्तालीसतिम परिच्छेद&lt;/p&gt;&#xA;&lt;h2 id=&#34;अटठरजक&#34;&gt;अट्ठराजको&lt;/h2&gt;&#xA;&lt;p&gt;१.&lt;br&gt;&#xA;तस्सच्‍चये कुमारादि-धातुसेनोति विस्सुतो।&lt;br&gt;&#xA;अहु तस्स सुतो राजा, देवरूपो महाबलो॥&lt;br&gt;&#xA;२.&lt;br&gt;&#xA;कारिते पितरा’कासि, विहारे नवकम्मकं।&lt;br&gt;&#xA;कारेत्वा धम्मसङ्गीतिं परिसोधेति सासनं॥&lt;br&gt;&#xA;३.&lt;br&gt;&#xA;सन्तप्पेसि महासङ्घं, पच्‍चयेहि चतूहिपि।&lt;br&gt;&#xA;कत्वा पुञ्‍ञानि’नेकानि, नवमे हायने’तिगा॥&lt;br&gt;&#xA;४.&lt;br&gt;&#xA;तित्तिसेनो सुतो तस्स, राजा हुत्वा अनेकधा।&lt;br&gt;&#xA;कत्वा पुञ्‍ञानि रज्‍जं तं, मासम्पि नवमे जहि॥&lt;br&gt;&#xA;५.&lt;br&gt;&#xA;सिवो तं मातुलो हन्त्वा, हुत्वा राजा अनप्पकं।&lt;br&gt;&#xA;पुञ्‍ञं कत्वो’पतिस्सेन, पञ्‍चवीस दिने हतो॥&lt;br&gt;&#xA;६.&lt;br&gt;&#xA;उपतिस्सो ततो आसि, राजा हन्त्वान सीवकं।&lt;br&gt;&#xA;मोग्गल्‍लानस्स भगिनी, सामिको धजिनीपति॥&lt;br&gt;&#xA;७.&lt;br&gt;&#xA;राजा ठानन्तरादीहि, कत्वान जनसङ्गहं।&lt;br&gt;&#xA;सीलाकाळस्स पादासि, सह भो कनधीवरं॥&lt;br&gt;&#xA;८.&lt;br&gt;&#xA;एको पुत्तो अहु रञ्‍ञो, उपतिस्सस्स कस्सपो।&lt;br&gt;&#xA;ससोळस सहायेहि, सूरो सूपेहि सञ्‍ञुतो॥&lt;br&gt;&#xA;९.&lt;br&gt;&#xA;एक वुत्तिसहायेहि, दानमान महाधनो।&lt;br&gt;&#xA;धम्मट्ठो वीरियाजीवि, साधु जेट्ठपचायको॥&lt;br&gt;&#xA;१०.&lt;br&gt;&#xA;सिला काळोततो रज्‍ज-लोभवञ्‍चित मानसो।&lt;br&gt;&#xA;दक्खिणं मलयं गन्त्वा, सङ्गण्हित्वा महा बलं॥&lt;br&gt;&#xA;११.&lt;br&gt;&#xA;विलुम्पमानो पच्‍चन्ति, सम्पत्तो नगरन्तिकं।&lt;br&gt;&#xA;तं सुत्वा कस्सपो जेट्ठो, वरमारुय्ह कुञ्‍जरं॥&lt;br&gt;&#xA;१२.&lt;br&gt;&#xA;अस्सा सेत्वान पितरं, समादाय सहायके।&lt;br&gt;&#xA;निक्खम्म नगरा गच्छि, सिलाकालस्स दस्सनं॥&lt;br&gt;&#xA;१३.&lt;br&gt;&#xA;एवं सत्त’ट्ठ वारेसु, पलातो लीनवुत्तिको।&lt;br&gt;&#xA;हत्थे कत्वा उपायेन, देसे पाचिन पच्छिमे॥&lt;br&gt;&#xA;१४.&lt;br&gt;&#xA;युज्झितुं पुन पाचिन-तिस्स पब्बतमागमि।&lt;br&gt;&#xA;कस्सपोपि सहायेहि, सद्धिमारुय्ह दन्तिनं॥&lt;br&gt;&#xA;१५.&lt;br&gt;&#xA;तत्थ गन्त्वा पलापेत्वा, चोरं पब्बतमत्थकं।&lt;br&gt;&#xA;आरोपेसि महानागं, तेना’सि गिरिकस्सपो॥&lt;br&gt;&#xA;१६.&lt;br&gt;&#xA;मानत्थद्धो सिलाकाळो, भिय्यो रट्ठं पभिन्दिय।&lt;br&gt;&#xA;सब्बं हत्थगतं कत्वा, अजेय्य बलवाहनो॥&lt;br&gt;&#xA;१७.&lt;br&gt;&#xA;आगम्म नगरं रुन्धि, सत्थाहं राजसेवका।&lt;br&gt;&#xA;युज्झित्वा विरला आसुं, ततो चिन्तेसि कस्सपो॥&lt;br&gt;&#xA;१८.&lt;br&gt;&#xA;एते नगररोधेन, सब्बे भिज्‍जन्ति पाणिनो।&lt;br&gt;&#xA;परिहीनं बलं राजा, अन्धको च महल्‍लको॥&lt;br&gt;&#xA;१९.&lt;br&gt;&#xA;मेरुकन्दरके कत्वा, मातरं पितरञ्‍च मे।&lt;br&gt;&#xA;अङ्गहेत्वा बलं पच्छा, चोरो निग्गण्हि यो इति॥&lt;br&gt;&#xA;२०.&lt;br&gt;&#xA;रत्तियं सो सहाये च, राजसाधनमेवच।&lt;br&gt;&#xA;आदाय पितरो चेव, मलयं गन्तुमारभि॥&lt;br&gt;&#xA;२१.&lt;br&gt;&#xA;तदा मग्गमजानन्ता, सम्मूळा मग्गदेसका।&lt;br&gt;&#xA;नगरस्स समीपेव, सम्भमिंसु इतो ततो॥&lt;br&gt;&#xA;२२.&lt;br&gt;&#xA;सिलाकाळो पवत्तिं तं, सुत्वा सङ्गम्म वेगसा।&lt;br&gt;&#xA;परिवारेसि सङ्गामो, तत्थ भिंसनको अहु॥&lt;br&gt;&#xA;२३.&lt;br&gt;&#xA;देवासुररणाकारे, वत्तमाने महाहवे।&lt;br&gt;&#xA;पतितेसु सहायेसु, सीदमाने महागजे॥&lt;br&gt;&#xA;२४.&lt;br&gt;&#xA;हत्थारोहस्स दत्वा, छिन्दित्वा सीसमत्तनो।&lt;br&gt;&#xA;पुञ्छित्वा लोहितं कत्वा, कोसियं असि पुत्तिकं॥&lt;br&gt;&#xA;२५.&lt;br&gt;&#xA;हत्थिकुम्भे उभो हत्थे, ठपेत्वान अवत्थरि।&lt;br&gt;&#xA;उपतिस्सोपि तं सुत्वा, सोकसल्‍लाहतो मरि॥&lt;br&gt;&#xA;२६.&lt;br&gt;&#xA;एवं दियड्ढवस्सेन, उपतिस्से दिवंगते।&lt;br&gt;&#xA;राजा’होसि सिलाकाळो, पुब्बनामेन एकतो॥&lt;br&gt;&#xA;२७.&lt;br&gt;&#xA;तं अम्बसामणेरादि-सिलाकाळोति वोहरुं।&lt;br&gt;&#xA;तित्थं तेरसवस्सानि, दिपं धम्मेन पालयि॥&lt;br&gt;&#xA;२८.&lt;br&gt;&#xA;महापाळिम्हि दापेसि, पच्‍चग्घं राजभोजनं।&lt;br&gt;&#xA;वेज्‍जसालासु भोगे च, वड्ढेसि जनताहितो॥&lt;br&gt;&#xA;२९.&lt;br&gt;&#xA;अन्वहं पूजयि बोधिं, पटिमायो च कारयि।&lt;br&gt;&#xA;सब्बेसं दीपवासीनं, भिक्खूनं’दा तिचीवरं॥&lt;br&gt;&#xA;३०.&lt;br&gt;&#xA;माघातं कारयिदीपे, सब्बेसंयेव पाणिनं।&lt;br&gt;&#xA;आनितं अत्तना केस-धातुं सम्मा अपूजयि॥&lt;br&gt;&#xA;३१.&lt;br&gt;&#xA;रहेरदकवारञ्‍च, अदासि अभयुत्तरे।&lt;br&gt;&#xA;पुरत्थिमा थेरीयानं, विहारकुन्थनाम सो॥&lt;br&gt;&#xA;३२.&lt;br&gt;&#xA;आनेत्वा आसनं तत्थ, ठपेसि दुमराजके।&lt;br&gt;&#xA;यावजीवं पवत्तेसि, पुञ्‍ञकम्ममसङ्खियं॥&lt;br&gt;&#xA;३३.&lt;br&gt;&#xA;मोग्गल्‍लानो तथा दाठा, पभुति चो’पतिस्सको।&lt;br&gt;&#xA;पुत्तो तस्सा’सुमग्गस्स, देसं दत्वा पुरत्थिमं॥&lt;br&gt;&#xA;३४.&lt;br&gt;&#xA;दत्वा ठानन्तरञ्‍चादि-पादसञ्‍ञं विसज्‍जयि।&lt;br&gt;&#xA;गन्त्वा तत्थ वसाहीति, सोपि गन्त्वा तहिं वसि॥&lt;br&gt;&#xA;३५.&lt;br&gt;&#xA;ठानं मलयराजग्गं, देसं दत्वान दक्खिणं।&lt;br&gt;&#xA;रक्खणत्थं समुद्दस्स, मज्झिमं तु नियोजयि॥&lt;br&gt;&#xA;३६.&lt;br&gt;&#xA;उपतिस्सं तु वासेसि, सन्तिकेयेव अत्तनो।&lt;br&gt;&#xA;विसेसेन ममायन्तो, यूनं कल्यानदस्सनं॥&lt;br&gt;&#xA;३७.&lt;br&gt;&#xA;तस्स द्वादसमे वस्से, इतो कासि पुरं गतो।&lt;br&gt;&#xA;धम्मातु मिधा’नेसि, ततो वाणिज माणवो॥&lt;br&gt;&#xA;३८.&lt;br&gt;&#xA;राजा दिस्वा’समत्थो सो, धम्माधम्मविचारणे।&lt;br&gt;&#xA;हेमसञ्‍ञाय दीपम्हि, पतन्तो सलभो विय॥&lt;br&gt;&#xA;३९.&lt;br&gt;&#xA;बुद्धधम्मोति सञ्‍ञाय, तं गहेत्वान साधुकं।&lt;br&gt;&#xA;कत्वा सक्‍कारसम्मानं, गेहे राजघरन्तिके॥&lt;br&gt;&#xA;४०.&lt;br&gt;&#xA;ठपेत्वा अनुवस्सं तु, नेत्वा जेतवनं महं।&lt;br&gt;&#xA;कातुं कारेसि चारित्तं, हितं मन्त्वान पाणिनं॥&lt;br&gt;&#xA;४१.&lt;br&gt;&#xA;एवं कत्वा सिलाकाळो, पुञ्‍ञकम्ममनप्पकं।&lt;br&gt;&#xA;पत्ते तेरसमे वस्से, यथाकम्ममुपागमि॥&lt;br&gt;&#xA;४२.&lt;br&gt;&#xA;दाठप्पभुतिको रज्‍जं, गहेत्वा भातरंसकं।&lt;br&gt;&#xA;अक्‍कमोति निवारेन्तं, मारापेसि विबुद्धिको॥&lt;br&gt;&#xA;४३.&lt;br&gt;&#xA;मोग्गल्‍लानो’थ तं सुत्वा, अप्पत्तं रज्‍जमग्गहि।&lt;br&gt;&#xA;अकारणे मे मारेसि, कणिट्ठं धम्मवादीनं॥&lt;br&gt;&#xA;४४.&lt;br&gt;&#xA;कारापेस्सामहम्पज्‍ज, रज्‍जन्ति परिकुप्पिय।&lt;br&gt;&#xA;समादाय महासेनं, अगाराहेर पब्बतं॥&lt;br&gt;&#xA;४५.&lt;br&gt;&#xA;राजापि सुत्वा सन्‍नद्ध-बलकायो करिन्दके।&lt;br&gt;&#xA;पब्बते सिविरं बन्धि, मोग्गल्‍लानो निसम्मतं॥&lt;br&gt;&#xA;४६.&lt;br&gt;&#xA;सापराधान ते मे वा, मनुस्सा दीपवासिनो।&lt;br&gt;&#xA;एकस्मिञ्‍च मते रज्‍ज-मुभिन्‍नंयेव नोसिया॥&lt;br&gt;&#xA;४७.&lt;br&gt;&#xA;तस्मा अञ्‍ञेन युज्झन्तु, उभोयेव मयं इध।&lt;br&gt;&#xA;हत्थियुद्धं करोमाति, रञ्‍ञो पेसेसि सासनं॥&lt;br&gt;&#xA;४८.&lt;br&gt;&#xA;सोपि साधूति वत्वान, बद्धपञ्‍चायुधो गजं।&lt;br&gt;&#xA;आरुय्ह मुनिनो मारो विय ओत्थरि तावदे॥&lt;br&gt;&#xA;४९.&lt;br&gt;&#xA;मोग्गल्‍लानोपि सन्‍नद्धो, आरुय्ह करीनं वरं।&lt;br&gt;&#xA;तत्था’गो अञ्‍ञमञ्‍ञं ते, पापुणिंसु महागजा॥&lt;br&gt;&#xA;५०.&lt;br&gt;&#xA;सद्दो सूयित्थ सङ्घट्टे, असनिराव सन्‍निभो।&lt;br&gt;&#xA;दन्तघातेन उट्ठासि, जाला विज्‍जुल्‍लता विय॥&lt;br&gt;&#xA;५१.&lt;br&gt;&#xA;सञ्झाघनसभागा’सुं, गजा लोहितमक्खिता।&lt;br&gt;&#xA;मोग्गल्‍लानगजाविद्धो, रञ्‍ञोओसक्‍कि कुञ्‍जरो॥&lt;br&gt;&#xA;५२.&lt;br&gt;&#xA;राजा आरभि तं दिस्वा, छिन्दितुं सीसमत्तनो।&lt;br&gt;&#xA;मोग्गल्‍लानो’थ वन्दन्तो, याचि’मे’वं किरीइति॥&lt;br&gt;&#xA;५३.&lt;br&gt;&#xA;याचमानेपि सोमानं, मानेन्तो छिन्दिकन्धरं।&lt;br&gt;&#xA;छड्डेसि छहि सो रज्‍जं, मासेहि दिवसेहि च॥&lt;br&gt;&#xA;५४.&lt;br&gt;&#xA;मोग्गल्‍लानो ततो राजा, आसि दीपे महाबलो।&lt;br&gt;&#xA;मातुलञ्‍च पटिच्‍चेमं, चूलनामेन वोहरुं॥&lt;br&gt;&#xA;५५.&lt;br&gt;&#xA;आसाधारणकावेय्यो, वत्थुत्तय परायणो।&lt;br&gt;&#xA;दानसंयम सोचेय्यो, सोरच्‍चादिगुणालयो॥&lt;br&gt;&#xA;५६.&lt;br&gt;&#xA;दानेन पियवाचाय, अत्थस्स चरियाय च।&lt;br&gt;&#xA;समानत्तस्सभावेन, सङ्गहेसि महाजनं॥&lt;br&gt;&#xA;५७.&lt;br&gt;&#xA;पिण्डपातविहारेहि, भेसज्‍जच्छादनेहि च।&lt;br&gt;&#xA;भिक्खुसङ्घञ्हि सङ्गण्हि, धम्मिकाय च गुत्तिया॥&lt;br&gt;&#xA;५८.&lt;br&gt;&#xA;अतिरेकाय पूजाय, पूजेत्वा धम्मभाणके।&lt;br&gt;&#xA;पिटके तीणि वाचेसि, सद्धिमट्ठकथाय सो॥&lt;br&gt;&#xA;५९.&lt;br&gt;&#xA;कुमारे उपलालेत्वा, निवापेन यथारुचिं।&lt;br&gt;&#xA;सज्झापेसि सदा धम्मं, धम्मदीपो महामति॥&lt;br&gt;&#xA;६०.&lt;br&gt;&#xA;धम्मदीपञ्‍च सो कत्वा, कुञ्‍जरसेखरेनि सा।&lt;br&gt;&#xA;धम्मावासाने वाचेसि, पुरम्हि पुरिसुत्तमो॥&lt;br&gt;&#xA;६१.&lt;br&gt;&#xA;बन्धापेसि कदम्बञ्‍च, नदिंपब्बतमज्झतो।&lt;br&gt;&#xA;पत्तपसाणवापिञ्‍च, धनवापिं गरितरं॥&lt;br&gt;&#xA;६२.&lt;br&gt;&#xA;गण्हापेसि सदीघायु-हेतु कम्मन्ति सादरो।&lt;br&gt;&#xA;लिखापेसि च सद्धम्मं, वत्थुपूजञ्‍च कारयि॥&lt;br&gt;&#xA;६३.&lt;br&gt;&#xA;लोकं सो अनुकम्पित्वा, मातापुत्तंव ओरसं।&lt;br&gt;&#xA;दत्वा भुत्वा यथाकामं, वस्से वीसतिमे मरि॥&lt;br&gt;&#xA;६४.&lt;br&gt;&#xA;महेसी तस्स घातेत्वा, विसयोगेन ञातके।&lt;br&gt;&#xA;पुत्तं रज्‍जे’भिसिञ्‍चित्वा, सयं रज्‍जं विचारयि॥&lt;br&gt;&#xA;६५.&lt;br&gt;&#xA;तथाभिसित्तो सो कित्ति-सिरिमेघो नराधिपो।&lt;br&gt;&#xA;तिपुपत्तेहि छादेसि, दुमिन्दधरमादितो॥&lt;br&gt;&#xA;६६.&lt;br&gt;&#xA;कपणद्धिवणिब्बानं, महादानं पवत्तयि।&lt;br&gt;&#xA;मग्गपालो तथाकारो, अहु सब्बोपभोगियो॥&lt;br&gt;&#xA;६७.&lt;br&gt;&#xA;महेसी सा सदा आसि, पधाना सब्बकम्मसु।&lt;br&gt;&#xA;रज्‍जं तस्सा’सि तेनेव, हेट्ठुपरियवत्तिकं॥&lt;br&gt;&#xA;६८.&lt;br&gt;&#xA;राजापादा महामच्‍चा’-हेसुं लञ्‍चपरायना।&lt;br&gt;&#xA;दुब्बले च विहेठेसुं, बली जानपदा नरा॥&lt;br&gt;&#xA;६९.&lt;br&gt;&#xA;सिलाकाळस्स कालम्हि, गामे सङ्गिल्‍लनामके।&lt;br&gt;&#xA;भयवसीव्हयो पोसो, अहु मोरियवंसजो॥&lt;br&gt;&#xA;७०.&lt;br&gt;&#xA;अहोसि पुत्तो सीवस्स, अग्गबोधि सनामको।&lt;br&gt;&#xA;भागिनेय्योपि तस्सासि, महानागोति विस्सुतो॥&lt;br&gt;&#xA;७१.&lt;br&gt;&#xA;भागिनेयो महानागो, अग्गबोधि च सुन्दरो।&lt;br&gt;&#xA;उळारज्झासयत्ता सो, महानागो महब्बलो॥&lt;br&gt;&#xA;७२.&lt;br&gt;&#xA;हित्वा कस्सककम्मानि, चोरकम्ममका वने।&lt;br&gt;&#xA;गोधं लद्धान पेसेसि, मातुलानिय सन्तिकं॥&lt;br&gt;&#xA;७३.&lt;br&gt;&#xA;गोधं दिस्वा’वसा ञत्वा, धञ्‍ञपच्छिमपेसयि।&lt;br&gt;&#xA;कम्मारस्सा’पि पेसेसि, ससं सोपि तथेवका॥&lt;br&gt;&#xA;७४.&lt;br&gt;&#xA;बीजं भगिनी मायाचि, बीजगाहञ्‍च तस्स सा।&lt;br&gt;&#xA;दासञ्‍च ञत्वा पेसेसि, अन्‍नपानादिना रहो॥&lt;br&gt;&#xA;७५.&lt;br&gt;&#xA;तदा दुब्भिक्खकालम्हि, एको मन्तधरो नरो।&lt;br&gt;&#xA;भिक्खालाभाय सद्धेहि, भिक्खुवेसेन भिक्खति॥&lt;br&gt;&#xA;७६.&lt;br&gt;&#xA;तं गामं पविसित्वा सो, अलद्धा किञ्‍चि भोजनं।&lt;br&gt;&#xA;अभिभूतो जिघच्छाय, कम्पमानो निगच्छति॥&lt;br&gt;&#xA;७७.&lt;br&gt;&#xA;तं दिस्वा करुणायन्तो, महानागो महादयो।&lt;br&gt;&#xA;पत्तमादाय गामन्त-माहिण्डित्वापि सब्बसो॥&lt;br&gt;&#xA;७८.&lt;br&gt;&#xA;यागुमत्तम्पि नालत्थ, ततो उत्तरसाटकं।&lt;br&gt;&#xA;दत्वा आहरि आहारं, सो तं भुत्वा पसीदिय॥&lt;br&gt;&#xA;७९.&lt;br&gt;&#xA;रज्‍जारहमिमं दीपे, करिस्सामीति चिन्तिय।&lt;br&gt;&#xA;तमादाय खणेना’गा, गोकण्णकमहण्णवं॥&lt;br&gt;&#xA;८०.&lt;br&gt;&#xA;अथ तत्थ निसीदित्वा, सञ्‍जपन्तो यथाविधिंम।&lt;br&gt;&#xA;मन्तोना’नेसि नागिन्दं, फुस्सपुण्णमरत्तियं॥&lt;br&gt;&#xA;८१.&lt;br&gt;&#xA;महानागं फुसाहीति, महानागं नियोजयि।&lt;br&gt;&#xA;सो भीतो पुरिमे यामे, आगतं तं न सम्भुसी॥&lt;br&gt;&#xA;८२.&lt;br&gt;&#xA;तथा मज्झिमयामेपि, पच्छिमे पन नङ्गले।&lt;br&gt;&#xA;गहेत्वा खिपि तीहेव, अङ्गुलीहि सतं छुपि॥&lt;br&gt;&#xA;८३.&lt;br&gt;&#xA;सो तं ब्याकासि तं दित्वा, सबलं मे परिस्समं।&lt;br&gt;&#xA;तीहि राजूहि युज्झित्वा, चतुत्थं त्वं निघातिय॥&lt;br&gt;&#xA;८४.&lt;br&gt;&#xA;वुड्ढो तीणेव वस्सानि, राजा हुत्वा न जीवसि।&lt;br&gt;&#xA;तथा हेस्सन्ति राजानो, तयो ते वंसजा नरा॥&lt;br&gt;&#xA;८५.&lt;br&gt;&#xA;गन्त्वा सेवस्सु राजानं, पच्छा पस्ससि मेखलं।&lt;br&gt;&#xA;इति वत्वान पेसेसि, सोपि गन्त्वा नरिस्सरं॥&lt;br&gt;&#xA;८६.&lt;br&gt;&#xA;पस्सित्वा तमुपट्ठासि, राजा रोहणकम्मिकं।&lt;br&gt;&#xA;तं अकासि तदुट्ठानं, भण्डमाहरि सो बहुं॥&lt;br&gt;&#xA;८७.&lt;br&gt;&#xA;राजा तस्मिं पसीदित्वा, अन्धसेनापतिव्हयं।&lt;br&gt;&#xA;दत्वा ठानन्तरं तस्स, गन्तुं तत्थेव योजयि॥&lt;br&gt;&#xA;८८.&lt;br&gt;&#xA;भयसीवस्स पुत्तञ्‍च, भागिनेय्यञ्‍च अत्तनो।&lt;br&gt;&#xA;आदाय गन्त्वा तं देसं, परिवत्तेसि सब्बसो॥&lt;br&gt;&#xA;८९.&lt;br&gt;&#xA;पच्‍चेकभोगं कत्वान, रोहणं तत्थ सो वसं।&lt;br&gt;&#xA;दाठप्पभूतिना कातुं, युद्धंगन्त्वा महब्बलो॥&lt;br&gt;&#xA;९०.&lt;br&gt;&#xA;मोग्गल्‍लानभया गन्त्वा, रोहणञ्‍च तहिं वसी।&lt;br&gt;&#xA;सुत्वा कित्तिसिरीमेघवण्ण-रञ्‍ञो रज्‍जे समञ्‍जसं॥&lt;br&gt;&#xA;९१.&lt;br&gt;&#xA;रज्‍जं गहेतुं कालोति, सीघं आगम्म रोहणा।&lt;br&gt;&#xA;एकूनविसे दिवसे, मारयित्वा महीपतिं॥&lt;br&gt;&#xA;९२.&lt;br&gt;&#xA;सयं हुत्वा महीपालो, देसं कत्वा यथा पुरे।&lt;br&gt;&#xA;भागिनेय्यस्स पाहेसि, पण्णमागच्छतूति सो॥&lt;br&gt;&#xA;९३.&lt;br&gt;&#xA;आगच्छन्तो निमित्तेन, निवत्तित्वा मरित्थ सो।&lt;br&gt;&#xA;ततो मातुलपुत्तं’का, उपरज्‍जं कतञ्‍ञुको॥&lt;br&gt;&#xA;९४.&lt;br&gt;&#xA;आलवालं दुमिन्दस्स, कत्वा हेममयं घरं।&lt;br&gt;&#xA;छादापेसि मुनिन्दस्स, पटिमायो च सन्दहि॥&lt;br&gt;&#xA;९५.&lt;br&gt;&#xA;महाचेतित्तये कासि, सुधाकम्मञ्‍च चुम्बटं।&lt;br&gt;&#xA;हत्थिवेदिञ्‍च कारेत्वा, चित्तकम्ममकारयि॥&lt;br&gt;&#xA;९६.&lt;br&gt;&#xA;पेसकारकगामं सो, जम्बेलव्हयमुत्तरे।&lt;br&gt;&#xA;महाविहारेचाबन्धि, गामं तिन्तिणिकव्हयं॥&lt;br&gt;&#xA;९७.&lt;br&gt;&#xA;उद्धगामम्हि वसभ-गामं जेतवनस्स’दा।&lt;br&gt;&#xA;वत्थदानं निकायेसु, तीसु चेव पवत्तयि॥&lt;br&gt;&#xA;९८.&lt;br&gt;&#xA;खेत्तानं हिसतं दत्वा, विहारे जेतनामके।&lt;br&gt;&#xA;यागुं तत्थ पवत्तेसि, भिक्खूनं सब्बकालिकं॥&lt;br&gt;&#xA;९९.&lt;br&gt;&#xA;सहस्स दूरतिस्सव्हा, खेत्तं दत्वा तपस्सिनं।&lt;br&gt;&#xA;महाविहारवासीनं, यागुं निच्‍चं पवत्तयि॥&lt;br&gt;&#xA;१००.&lt;br&gt;&#xA;चिरमातिकवारञ्‍च, तत्थेव’दा गुणे रतो।&lt;br&gt;&#xA;मयूरपरिवेणे च, नवकम्ममकारयि॥&lt;br&gt;&#xA;१०१.&lt;br&gt;&#xA;कासिखण्डे महादेव-रत्तकुरवनामके।&lt;br&gt;&#xA;विहारे अनुरारामं, जिण्णञ्‍च पटिसङ्खरी॥&lt;br&gt;&#xA;१०२.&lt;br&gt;&#xA;कमं सोवग्गिकं कत्वा, एवमादिं नरिस्सरो।&lt;br&gt;&#xA;अगमा तीहि वस्सेहि, देवराजसहब्यतं॥&lt;br&gt;&#xA;१०३.&lt;br&gt;&#xA;अट्ठेते कुट्ठचित्ता’परिमितविभवा राजराजेनरूपा।&lt;br&gt;&#xA;राजानो राजमाना नरकरितुरगासूरसेनारथेहि।&lt;br&gt;&#xA;अन्ते हित्वा’खिलं तं विगतपरिजना’ळाहनं सङ्खतासुं।&lt;br&gt;&#xA;सप्पञ्‍ञो तं सरन्तो भवतु भवसुखं वन्तुकामो हितेसी॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;अट्ठराजको नाम&lt;br&gt;&#xA;चत्तालीसतिमो परिच्छेदो।&lt;/p&gt;</description>
    </item>
    <item>
      <title>४० एकचत्तालीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/40_ekachattAlIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/40_ekachattAlIsatima_parichCheda/</guid>
      <description>&lt;p&gt;एकचत्तालीसतिम परिच्छेद&lt;/p&gt;&#xA;&lt;h2 id=&#34;दवरजक&#34;&gt;द्विराजको&lt;/h2&gt;&#xA;&lt;p&gt;१.&lt;br&gt;&#xA;महानागनरिन्दस्स , भागिनेय्यो सुभागियो।&lt;br&gt;&#xA;सो अग्गबोधिराजासि, अग्गबोधिगतासयो॥&lt;br&gt;&#xA;२.&lt;br&gt;&#xA;तेजेन बाहुं सोम्मेन, चन्दं सम्पुण्णमण्डलं।&lt;br&gt;&#xA;सुमेरुमचलन्तेन, गम्भिरेन महोदधिं॥&lt;br&gt;&#xA;३.&lt;br&gt;&#xA;वसुन्धरा पकम्पेन, मारुतं सम्पवुत्तिया।&lt;br&gt;&#xA;बुद्धियामरमन्तारं, सुद्धिया सरदम्बरं॥&lt;br&gt;&#xA;४.&lt;br&gt;&#xA;कामभोगेन देविन्द, मत्थेन च नरिस्सरं।&lt;br&gt;&#xA;धम्मेन सुद्धवासेट्ठं, विक्कमेन मिगाधिपं॥&lt;br&gt;&#xA;५.&lt;br&gt;&#xA;राजधम्मेहि रज्जेहि, चक्कवत्तिनरिस्सरं।&lt;br&gt;&#xA;वेस्सन्तरञ्च दानेन, अनुगन्त्वा जने सुतो॥&lt;br&gt;&#xA;६.&lt;br&gt;&#xA;मातुलं उपराजव्हे, भातरं युवराजके।&lt;br&gt;&#xA;भागिनेय्यञ्च मलय-राजठाने ठपेसि सो॥&lt;br&gt;&#xA;७.&lt;br&gt;&#xA;ठानन्तरे यथायोगं-सेट्ठामच्चे ठपेसि च।&lt;br&gt;&#xA;जनं सङ्गहवत्थूही, राजधम्मेहि चग्गहि॥&lt;br&gt;&#xA;८.&lt;br&gt;&#xA;देसं सयोग्गं पादासि, युवराजस्स दक्खिणं।&lt;br&gt;&#xA;वसं तत्थ सिरीवड्ढ-मानवापिं सगाहयि॥&lt;br&gt;&#xA;९.&lt;br&gt;&#xA;कत्वा गिरिविहारञ्च, सङ्घिकं तस्स दापयि।&lt;br&gt;&#xA;खेत्तानं द्विसतं सङ्घ-भोगत्थाय महामति॥&lt;br&gt;&#xA;१०.&lt;br&gt;&#xA;अदा मलयराजस्स, दाठानामं सधीतरं।&lt;br&gt;&#xA;परिवेणं सीरिसङ्घ-बोधिनामञ्च कारयि॥&lt;br&gt;&#xA;११.&lt;br&gt;&#xA;महासिवस्स कारेसि, परिवेणं सनामकं।&lt;br&gt;&#xA;परिवारो’पि तस्सासि, एवं पुञ्ञपरायनो॥&lt;br&gt;&#xA;१२.&lt;br&gt;&#xA;कत्वा साधुपचारेन, पोराणं सङ्गहं विधिं।&lt;br&gt;&#xA;अन्तरायं विसोधेतुं, जिण्णञ्च पटिसङ्खरि॥&lt;br&gt;&#xA;१३.&lt;br&gt;&#xA;कवयो तस्स रज्जम्हि, सीहळाय निरुत्तिया।&lt;br&gt;&#xA;कावेय्ये बहुके’कासुं, विचित्रनयासालिनो॥&lt;br&gt;&#xA;१४.&lt;br&gt;&#xA;विहारे दक्खिणे कासि, पासादं सुमनोहरं।&lt;br&gt;&#xA;अका नवहि वस्सेहि, दिपे कण्टकसोधनं॥&lt;br&gt;&#xA;१५.&lt;br&gt;&#xA;कुरुन्दनामं कारेत्वा, विहारं सब्बसङ्घिकं।&lt;br&gt;&#xA;वापिं तन्नामकं नाळि-केरारामं तियोजनं॥&lt;br&gt;&#xA;१६.&lt;br&gt;&#xA;महासिवव्हये चेव, सस्सं कारयितुं अदा।&lt;br&gt;&#xA;लाभसक्कारसम्मान-मारामिकसतं तदा॥&lt;br&gt;&#xA;१७.&lt;br&gt;&#xA;विहारं तं समीपम्हि, कत्वा अम्बिलपस्सवं।&lt;br&gt;&#xA;गामं तन्नामकं चादा, थेरियानं तपस्सीनं॥&lt;br&gt;&#xA;१८.&lt;br&gt;&#xA;उत्तरवल्लिविहारस्स, रतनं दीघवण्णितं।&lt;br&gt;&#xA;दत्वा गामं पतिट्ठेसि, सत्थुबिम्बं सिलामयं॥&lt;br&gt;&#xA;१९.&lt;br&gt;&#xA;केळिवाते च कारेसि, सुमनं नाम पब्बतं।&lt;br&gt;&#xA;महातेलवटंबोधि-घरे पासाणवेदिकं॥&lt;br&gt;&#xA;२०.&lt;br&gt;&#xA;कारेत्वा लोहपासादं, पासादमहने अदा।&lt;br&gt;&#xA;छत्तिंसानं सहस्सानं, भिक्खूनं सो तिचीवरं॥&lt;br&gt;&#xA;२१.&lt;br&gt;&#xA;गामं दत्वा नियोजेसि, आरक्खं धीतु नामकं।&lt;br&gt;&#xA;हत्थिकुच्छिविहारेपि, पासादं कासि बुद्धिमा॥&lt;br&gt;&#xA;२२.&lt;br&gt;&#xA;दाठा सिवस्स ठत्वान, ओवादे साधु भिक्खुनो।&lt;br&gt;&#xA;समाचरन्तो धम्मेन, सक्कच्चं तमुपट्ठहि॥&lt;br&gt;&#xA;२३.&lt;br&gt;&#xA;मूगसेनापतिं चाका, विहारं सो विसालकं।&lt;br&gt;&#xA;गामं लज्जिकमेतस्स, दास भोगाय’दासि च॥&lt;br&gt;&#xA;२४.&lt;br&gt;&#xA;महानागस्स पुञ्ञत्थं, रञ्ञो तंनामकं अका।&lt;br&gt;&#xA;महाथेरस्स तञ्चा’दा, राजा तेपिटकस्स सो॥&lt;br&gt;&#xA;२५.&lt;br&gt;&#xA;अत्तनो सदिसानञ्च, योगीनं विगतालयो।&lt;br&gt;&#xA;भिक्खूनं चतुसट्ठीनं, विहारं तं तदा अदा॥&lt;br&gt;&#xA;२६.&lt;br&gt;&#xA;कत्वा तस्सेव महा-परिवेणनिवासिनो।&lt;br&gt;&#xA;भिन्नोरुदीपं दत्वान, वट्टकाकारपिट्ठितो॥&lt;br&gt;&#xA;२७.&lt;br&gt;&#xA;दक्खिणगीरिदळ्हव्हे, महानागे च पब्बते।&lt;br&gt;&#xA;काळवापादिके चा’का, विहारे पोसथालये॥&lt;br&gt;&#xA;२८.&lt;br&gt;&#xA;विहारे अभये’कासि, महापोक्खरणिं तथा।&lt;br&gt;&#xA;चेतियपब्बते चाका, नागसोण्डिं थिरोदिकं॥&lt;br&gt;&#xA;२९.&lt;br&gt;&#xA;महिन्दतटवाविञ्च, कारापेत्वान साधुकं।&lt;br&gt;&#xA;एतिस्सा मरियादाय, थेरं नेतुं नियोजयि॥&lt;br&gt;&#xA;३०.&lt;br&gt;&#xA;महामहिन्द थेरम्हि, तंठानसमुपागतो।&lt;br&gt;&#xA;तरच्छा एव नेतुन्ति, कतिकञ्चेव कारयि॥&lt;br&gt;&#xA;३१.&lt;br&gt;&#xA;छत्तं सोण्णञ्च कारेसि, निकायेसुपि तीसु सो।&lt;br&gt;&#xA;सत्ताट्ठनव वारेसु, महग्घरतनेहि च॥&lt;br&gt;&#xA;३२.&lt;br&gt;&#xA;महातूपे चतुब्बीस-भारं छत्तं सुवण्णयं।&lt;br&gt;&#xA;तत्थ तत्थ च पूजेसि, महग्घं रतनुत्तमं॥&lt;br&gt;&#xA;३३.&lt;br&gt;&#xA;दाठाधातुघरं कत्वा, विचित्ररतनुज्जलं।&lt;br&gt;&#xA;कासि हेमकरण्डञ्च, लोहनावञ्च पाळियं॥&lt;br&gt;&#xA;३४.&lt;br&gt;&#xA;मणिमेखलनामञ्च, बन्धापेसि सबन्धनं।&lt;br&gt;&#xA;महामातिञ्च गण्हेसि, मणिहीरकवापियं॥&lt;br&gt;&#xA;३५.&lt;br&gt;&#xA;तदा एको महाथेरो, जोतिपालकनामको।&lt;br&gt;&#xA;पराजेसि विवादेन, दीपे वेतुल्लवादिनो॥&lt;br&gt;&#xA;३६.&lt;br&gt;&#xA;दाठापभुतिनामो’थ, आदिपादो’तिलज्जितो।&lt;br&gt;&#xA;हत्थमुक्खिप्पि तं हन्तुं, गण्डो सञ्जायि तंखणे॥&lt;br&gt;&#xA;३७.&lt;br&gt;&#xA;राजा तस्मिं पसीदित्वा, विहारेयेव वासयि।&lt;br&gt;&#xA;मानेन तं अनागम्म, दाठापभूमतो किर॥&lt;br&gt;&#xA;३८.&lt;br&gt;&#xA;दत्वा महादिपादत्तं, भागिनेय्यग्गबोधिनो।&lt;br&gt;&#xA;रक्खितुं तं नियोजेसि, थेरं सोपि तमाचरि॥&lt;br&gt;&#xA;३९.&lt;br&gt;&#xA;नीलगेहपरिच्छेदं, कत्वा तस्सेव सो अदा।&lt;br&gt;&#xA;कत्वेवं बहुधा पुञ्ञं, चतुत्तिंसे समे मतो॥&lt;br&gt;&#xA;४०.&lt;br&gt;&#xA;अग्गबोधि ततो आसि, राजा पुब्बस्स राजिनो।&lt;br&gt;&#xA;महल्लकत्तानं खुद्द-नामेन परिदीपयुं॥&lt;br&gt;&#xA;४१.&lt;br&gt;&#xA;सो दीपं परिपालेसि, पुब्बचारित्तकोविदो।&lt;br&gt;&#xA;अकासि च महेसिं सो, मातुलधीतुमत्तनो॥&lt;br&gt;&#xA;४२.&lt;br&gt;&#xA;सङ्घभद्दं असिग्गाहं, कासि बन्धुं महेसिया।&lt;br&gt;&#xA;यथारहमदा चेव, ठानन्तरमनालयो॥&lt;br&gt;&#xA;४३.&lt;br&gt;&#xA;कत्वा वेळुवनं राजा, सागलीनं नियोजयी।&lt;br&gt;&#xA;जम्बुरन्तरगल्लञ्च, कासि मातिकपिट्ठिकं॥&lt;br&gt;&#xA;४४.&lt;br&gt;&#xA;रञ्ञो तस्से’व रज्जम्हि, कालिङ्गेसु महीपति।&lt;br&gt;&#xA;सत्तानं मरणं युद्धे, दिस्वा संविग्गमानसो॥&lt;br&gt;&#xA;४५.&lt;br&gt;&#xA;इमं दीपमुपागम्म, पब्बज्जा कतनिच्छयो।&lt;br&gt;&#xA;जोतिपालम्हि पब्बजि, राजा सक्कासि तं चिरं॥&lt;br&gt;&#xA;४६.&lt;br&gt;&#xA;पधानठानं तस्स’का, विहारे मत्तपब्बते।&lt;br&gt;&#xA;तस्सामच्चो महेसी च, तथेवा’गम्म पब्बजुं॥&lt;br&gt;&#xA;४७.&lt;br&gt;&#xA;रञ्ञो महेसी सुत्वान, तस्स पब्बज्जमुत्तमं।&lt;br&gt;&#xA;सक्कच्चं तमुपट्ठासि, रतनव्हञ्च कारयि॥&lt;br&gt;&#xA;४८.&lt;br&gt;&#xA;अदा राजा अमच्चस्स, पाचीनकण्डराजियं।&lt;br&gt;&#xA;वेत्तवासविहारञ्च, सो’दा सङ्घस्स तं यति॥&lt;br&gt;&#xA;४९.&lt;br&gt;&#xA;राजत्थेरेमते राजा, सोचित्वा परिदेविय।&lt;br&gt;&#xA;पधानठानं कारेसि, चूळगल्लविहारके॥&lt;br&gt;&#xA;५०.&lt;br&gt;&#xA;पलंनगरगञ्चेव, तस्स ठानञ्हि कारयि।&lt;br&gt;&#xA;एवं तदत्थं पुञ्ञानि, बहूनि’पि महीपति॥&lt;br&gt;&#xA;५१.&lt;br&gt;&#xA;जोतिपालित थेरम्हि, तूपारामम्हि चेतियं।&lt;br&gt;&#xA;वन्दमाने पभिज्जित्वा, भागो तं पुरतो पति॥&lt;br&gt;&#xA;५२.&lt;br&gt;&#xA;पक्कोसित्वान राजानं, थेरो दस्सेसि दुक्खितो।&lt;br&gt;&#xA;राजा दिस्वाव संविग्गो, कम्मं पट्ठपि तंखणे॥&lt;br&gt;&#xA;५३.&lt;br&gt;&#xA;दक्खिणक्खकधातुं सो, लोहपासादकुच्छियं।&lt;br&gt;&#xA;सारक्खं ठपयित्वान, रत्तिन्दिवमपूजयि॥&lt;br&gt;&#xA;५४.&lt;br&gt;&#xA;नवकम्मे चिरायन्ते, थूपारामम्हि देवता।&lt;br&gt;&#xA;सुपिनं तस्स दस्सेसुं, रत्तिमारामिका विय॥&lt;br&gt;&#xA;५५.&lt;br&gt;&#xA;सचे राजा पपञ्चेति, कातुं धातुघरं मयं।&lt;br&gt;&#xA;धातुं गहेत्वा गच्छाम, यत्थतत्था’ति तंखणे॥&lt;br&gt;&#xA;५६.&lt;br&gt;&#xA;राजा पबुद्धो संविग्गो, न चिरेनेव कारयि।&lt;br&gt;&#xA;कम्मं धातुघरेसब्बं, चित्तकम्मादिसञ्ञुत्तं॥&lt;br&gt;&#xA;५७.&lt;br&gt;&#xA;चतस्सो पटिमायो च, पल्लङ्के च सिलामये।&lt;br&gt;&#xA;हेमच्छत्तं सिलादन्त-कम्मं गेहम्हि सब्बसो॥&lt;br&gt;&#xA;५८.&lt;br&gt;&#xA;महामच्चादयो’कंसु , करण्डानं सतं नव।&lt;br&gt;&#xA;देवानंपियतिस्सस्स, कम्मञ्च निखिलं नवं॥&lt;br&gt;&#xA;५९.&lt;br&gt;&#xA;सब्बुस्साहेन कारेत्वा, महापूजं यथारहं।&lt;br&gt;&#xA;आनेत्वा लोहपासादा, धातुं सब्बादरेन सो॥&lt;br&gt;&#xA;६०.&lt;br&gt;&#xA;जोतिपालं महाथेरं, ससङ्घं परिवारिय।&lt;br&gt;&#xA;परिहारेन वड्ढेसि, धातुं धातुकरण्डके॥&lt;br&gt;&#xA;६१.&lt;br&gt;&#xA;धातुगेहस्स पादासि, लङ्कादीपं सहत्तना।&lt;br&gt;&#xA;लाभग्गाम-मदा तस्सा, रक्खकानं महेसिया॥&lt;br&gt;&#xA;६२.&lt;br&gt;&#xA;नागदीपम्हि गेहञ्च, राजायतनधातुया।&lt;br&gt;&#xA;उण्णलोमघरञ्चेव, छत्तमामलचेतिये॥&lt;br&gt;&#xA;६३.&lt;br&gt;&#xA;तत्थ गामं विहारस्स, यागुदानाय’दासि च।&lt;br&gt;&#xA;विहारस्स’भयस्सा’दा, गाममङ्गणसालकं॥&lt;br&gt;&#xA;६४.&lt;br&gt;&#xA;नामं कत्वान सो’कासि, अत्तनो च महेसिया।&lt;br&gt;&#xA;दाठग्गबोधिमावासं, विहारे अतयुत्तरे॥&lt;br&gt;&#xA;६५.&lt;br&gt;&#xA;देवी कपालनागं सा, विहारं साधुकारिय।&lt;br&gt;&#xA;तस्से’वादा विहारस्स, सम्पन्नचतुपच्चयं॥&lt;br&gt;&#xA;६६.&lt;br&gt;&#xA;गेहं जेतवने कासि, राजा राजतचुम्बटं।&lt;br&gt;&#xA;उदपानं मणापेसि, सोव बोधिघरन्तिके॥&lt;br&gt;&#xA;६७.&lt;br&gt;&#xA;गङ्गातटं वलाहस्सं, वापिं गिरितटञ्चका।&lt;br&gt;&#xA;महापाळिंपि वड्ढेसि, भतनावञ्च कारयि॥&lt;br&gt;&#xA;६८.&lt;br&gt;&#xA;भिक्खूनीनं महेसी च, भत्तवंसं समादिसि।&lt;br&gt;&#xA;एवं पुञ्ञानि कत्वा सो, दिवं’गा दसमे समे॥&lt;br&gt;&#xA;६९.&lt;br&gt;&#xA;एवं पुञ्ञरता नराधिपतयो सम्पन्नभोगा गमुं।&lt;br&gt;&#xA;मच्चुस्सेव वसं ततोहि मतिमा सम्मा भवस्सीदिसं।&lt;br&gt;&#xA;पस्सन्तो नियमं विहाय विधिना सब्बं भवे सङ्गतिं।&lt;br&gt;&#xA;निब्बानाभिमुखो चरेय्य धितिमा पब्बज्जमज्झूपगो॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;द्विराजको नाम&lt;br&gt;&#xA;एकचत्तालीसतिमो परिच्छेदो।&lt;/p&gt;</description>
    </item>
    <item>
      <title>४१ द्विचत्तालीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/41_dvichattAlIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/41_dvichattAlIsatima_parichCheda/</guid>
      <description>&lt;p&gt;द्विचत्तालीसतिम परिच्छेद&lt;/p&gt;&#xA;&lt;h2 id=&#34;छ-रजक&#34;&gt;छ राजको&lt;/h2&gt;&#xA;&lt;p&gt;१.&lt;br&gt;&#xA;सङ्घतिस्सो ततो आसि, असिग्गाहो महीपति।&lt;br&gt;&#xA;सासनस्स च रट्ठस्स, वुद्धिकामो नये रतो॥&lt;br&gt;&#xA;२.&lt;br&gt;&#xA;ठानन्तरं यथारहं, दत्वा सङ्गण्हिसो जनं।&lt;br&gt;&#xA;तदा खुद्दकराजस्स, मोग्गल्‍लानो चमूपति॥&lt;br&gt;&#xA;३.&lt;br&gt;&#xA;वसन्तो रोहणे सुत्वा, सङ्घतिस्सस्स राजतं।&lt;br&gt;&#xA;खन्धवारं सयुद्धत्थं, महागल्‍ले निवेसयि॥&lt;br&gt;&#xA;४.&lt;br&gt;&#xA;सङ्घतिस्सो च सुत्वा तं, बलकायमपेसयि।&lt;br&gt;&#xA;युज्झितुं तेन तज्‍जेसि, मोग्गल्‍लानो महब्बलो॥&lt;br&gt;&#xA;५.&lt;br&gt;&#xA;ततो हत्थस्समादाय, गन्त्वा रत्तिविहारकं।&lt;br&gt;&#xA;बलं सो सन्‍निपातेन्तो, वासं तत्थेव कप्पयि॥&lt;br&gt;&#xA;६.&lt;br&gt;&#xA;राजा सुत्वा पुना’गन्त्वा, कदल्‍लादीनिवातके।&lt;br&gt;&#xA;युज्झित्वा तं पलापेत्वा, पेसेत्वा बलमत्तनो॥&lt;br&gt;&#xA;७.&lt;br&gt;&#xA;सयं पुरमुपागञ्छि, सोपि नट्ठं सवाहिनिं।&lt;br&gt;&#xA;पुन पाकतिकं कत्वा, करेहेरमुपागमि॥&lt;br&gt;&#xA;८.&lt;br&gt;&#xA;रञ्‍ञो सेनापति पुत्तं, पेसेत्वा चोरसन्तिकं।&lt;br&gt;&#xA;येन केनचि लेसेन, सयं दुक्खिव दुम्मनो॥&lt;br&gt;&#xA;९.&lt;br&gt;&#xA;आतुरो विय बाळ्हं सो, होसि मञ्‍चपरायनो।&lt;br&gt;&#xA;राजा सुत्वा पवत्तितं, उपसङ्कम्म तङ्खणे॥&lt;br&gt;&#xA;१०.&lt;br&gt;&#xA;मा त्वं सोचि कुमारस्स, सम्मानेत्वानुसासिय।&lt;br&gt;&#xA;हन्द त्वं नगरं रक्ख, नते सक्‍का मया सह॥&lt;br&gt;&#xA;११.&lt;br&gt;&#xA;युद्धमण्डलमागन्तुं, गिलानत्ताति योजयि।&lt;br&gt;&#xA;उब्बासिते जने सब्बे, विच्छिन्‍ने राजभोजने॥&lt;br&gt;&#xA;१२.&lt;br&gt;&#xA;महापाळिम्हि सम्पक्‍कं, रञ्‍ञो भोजनमाहरुं।&lt;br&gt;&#xA;राजा द्विस्वा’ति निबिन्‍नो, याव मन्दो न हेस्सति॥&lt;br&gt;&#xA;१३.&lt;br&gt;&#xA;एक्‍को पीति विचिन्तेत्वा, युद्धाय समासा’गमा।&lt;br&gt;&#xA;सद्धिं पुत्तेन आरुय्ह, हत्थिंसन्‍नद्धवाहनो॥&lt;br&gt;&#xA;१४.&lt;br&gt;&#xA;थोकेनेव बलेनागा, पाचिनतिस्सपब्बतं।&lt;br&gt;&#xA;एवं उभयतो चूळ-सङ्गामे पच्‍चुपट्ठिते॥&lt;br&gt;&#xA;१५.&lt;br&gt;&#xA;सेनापतिसमित्तद्दु, युद्धमारभि पच्छतो।&lt;br&gt;&#xA;पुत्तो दिस्वा नरिन्दस्स, घातेस्सामि इमं इति॥&lt;br&gt;&#xA;१६.&lt;br&gt;&#xA;आह राजा निवारेसि, मा ते रुच्‍चि बलं इदं।&lt;br&gt;&#xA;नेव सक्‍का’धिवासेतुं, अतिमन्दं हनिस्सति॥&lt;br&gt;&#xA;१७.&lt;br&gt;&#xA;दुविन्‍नं बलकायानं, राजामज्झगतो अहु।&lt;br&gt;&#xA;ततो सेना द्विधा’होसि, चोरसेनापतीपति॥&lt;br&gt;&#xA;१८.&lt;br&gt;&#xA;रञ्‍ञो नागो मधुकव्ह रुक्खच्छायं समाविसि।&lt;br&gt;&#xA;तदा छत्तं पतितस्स, साखमाहच्‍च भूमियं॥&lt;br&gt;&#xA;१९.&lt;br&gt;&#xA;चोरस्स सेना तं दित्वा, हरित्वा सामिनो अदा।&lt;br&gt;&#xA;सो तं उस्सापयिछत्तं, ठत्वापब्बतमुद्धनि॥&lt;br&gt;&#xA;२०.&lt;br&gt;&#xA;तदा राजबलं राजा, नुनमेसोति चिन्तिय।&lt;br&gt;&#xA;गन्त्वा तं परिवारेसि, राजा आसि तदेकको॥&lt;br&gt;&#xA;२१.&lt;br&gt;&#xA;हत्थिक्खन्धा तदोरुय्ह-पुत्तं’मच्‍चञ्‍च सोहदं।&lt;br&gt;&#xA;उपाविसि समीपम्हि, मेरुमज्‍जरकाननं॥&lt;br&gt;&#xA;२२.&lt;br&gt;&#xA;मोग्गल्‍लानो ततो लद्ध-जयो वाहनमादिय।&lt;br&gt;&#xA;सेनापतिंच मित्तद्दुं, तस्स पुत्तञ्‍च पापिनं॥&lt;br&gt;&#xA;२३.&lt;br&gt;&#xA;उपागम्म पुरं राजा, आसी लङ्का तलाधिपो।&lt;br&gt;&#xA;ततो चिन्तेसि जीवन्ते, सत्तुम्हि न सुखं इति॥&lt;br&gt;&#xA;२४.&lt;br&gt;&#xA;सो सुत्वा पुब्बराजस्स, पुत्तो एत्थाति कुज्झिय।&lt;br&gt;&#xA;आणापेसि च तस्सा’सु, हत्थपादानि छिन्दितुं॥&lt;br&gt;&#xA;२५.&lt;br&gt;&#xA;उपक्‍कमि तदा रञ्‍ञा, आणत्तो पुरिसो खणे।&lt;br&gt;&#xA;छिन्दितुं हत्थपादं सो, कुमारो रोदि दुम्मनो॥&lt;br&gt;&#xA;२६.&lt;br&gt;&#xA;पूवखादकहत्थं मे, छिन्देय्यं चे तदा अहं।&lt;br&gt;&#xA;खादिसं तेन पूवेति, हं सुत्वा राजकम्मिको॥&lt;br&gt;&#xA;२७.&lt;br&gt;&#xA;रोदित्वा परिदेवित्वा, राजाणाय दुखद्दितो।&lt;br&gt;&#xA;वामं हत्थञ्‍च पादञ्‍च, तस्स छिन्दि नराधमो॥&lt;br&gt;&#xA;२८.&lt;br&gt;&#xA;जेट्ठतिस्सो पलायित्वा, रञ्‍ञो पुत्तो’परो अगा।&lt;br&gt;&#xA;अञ्‍ञतो मलयं देसं, मेरुकन्दरनामकं॥&lt;br&gt;&#xA;२९.&lt;br&gt;&#xA;राजा’थ ससुता’मच्‍चो, गन्त्वा वेळुवनं रहो।&lt;br&gt;&#xA;चोदितो तत्थ भिक्खूहि, कासावानि समादियि॥&lt;br&gt;&#xA;३०.&lt;br&gt;&#xA;भिक्खुवेसं गहेत्वान, रोहणं गन्तुमानसो।&lt;br&gt;&#xA;मणिहीरं समागञ्छि, तत्रठा राजसेवका॥&lt;br&gt;&#xA;३१.&lt;br&gt;&#xA;सञ्‍जानित्वा तयोपेते, तेसं पादेवरुज्झिय।&lt;br&gt;&#xA;सासनं तस्स पेसेसुं, राजा सुत्वा विसेसतो॥&lt;br&gt;&#xA;३२.&lt;br&gt;&#xA;तुट्ठो आणापयि गन्त्वा, सीघमादाय तेजने।&lt;br&gt;&#xA;ततो सीहगिरिंनेत्वा, तिस्सङ्कं निरुपद्दवं॥&lt;br&gt;&#xA;३३.&lt;br&gt;&#xA;सीसं गण्हथ तत्थेव, रञ्‍ञो च तनयस्स च।&lt;br&gt;&#xA;अमच्‍चं पन जीवन्त-मानेय्याथ मम’न्तिकं॥&lt;br&gt;&#xA;३४.&lt;br&gt;&#xA;मनुस्सा एवमाणत्ता, ते गहेत्वा तयोजने।&lt;br&gt;&#xA;नेत्वा सीहगिरिंकातुं, यथावुत्तमुपक्‍कमुं॥&lt;br&gt;&#xA;३५.&lt;br&gt;&#xA;ततो राजसुतो आह, पुरिसे कम्मकारके।&lt;br&gt;&#xA;सीसं मे पठमं छेत्वा, देथ मय्हं सुखं इति॥&lt;br&gt;&#xA;३६.&lt;br&gt;&#xA;राजपोसा तथा’कासुं, पच्छाछिन्दिंसु राजिनो।&lt;br&gt;&#xA;सीसं पस्सथ बालानं, कम्मं कम्मविदूजना॥&lt;br&gt;&#xA;३७.&lt;br&gt;&#xA;एवं अनिच्‍चा भोगाहि, अधुवा असयंवसी।&lt;br&gt;&#xA;तत्थ लग्गा कथं निच्‍चं, सुखं भो न गवेसथ॥&lt;br&gt;&#xA;३८.&lt;br&gt;&#xA;रञ्‍ञो सासनमाहंसु, अमच्‍चस्स हितेसिनो।&lt;br&gt;&#xA;तं सुत्वान हसित्वान, इदं वचनमब्रवि॥&lt;br&gt;&#xA;३९.&lt;br&gt;&#xA;छिन्‍नसीसो मया दिट्ठो, मयि जीवति सामिको।&lt;br&gt;&#xA;ठपेत्वा हम्पि सेवामि, अहो अञ्‍ञञ्हि सामिकं॥&lt;br&gt;&#xA;४०.&lt;br&gt;&#xA;इध तं मारयित्वान, छायं तस्स हरिस्सथ।&lt;br&gt;&#xA;अहो अञ्‍ञाणका तुम्हे, मञ्‍ञे उम्मत्तका इति॥&lt;br&gt;&#xA;४१.&lt;br&gt;&#xA;इति वत्वान सो पादे, गहेत्वा सामिनो सयि।&lt;br&gt;&#xA;तस्स ते हरणोपायं, अपस्सन्ता यथा तथा॥&lt;br&gt;&#xA;४२.&lt;br&gt;&#xA;तस्सापि सीसं छेत्वान, मच्‍चा आदाय तीणि’पि।&lt;br&gt;&#xA;रञ्‍ञो दस्सेतुमाहच्‍च, राजा तुसित्थ निब्भयो॥&lt;br&gt;&#xA;४३.&lt;br&gt;&#xA;दुट्ठसेना पतिस्सा’दा, ततो मलयराजतं।&lt;br&gt;&#xA;असिग्गाहकठानम्हि, तस्स पुत्तं ठपेसि च॥&lt;br&gt;&#xA;४४.&lt;br&gt;&#xA;थूपत्तयम्पि छादेसि, वत्थेहि अहतेहि सो।&lt;br&gt;&#xA;तथा लङ्कातले सब्बे, थूपेकासि महुस्सवं॥&lt;br&gt;&#xA;४५.&lt;br&gt;&#xA;केसधातुञ्‍च नाथस्स, दाठाधातुं तथेव च।&lt;br&gt;&#xA;महाबोधिं ससक्‍कच्‍चं, महापूजाय सक्‍करि॥&lt;br&gt;&#xA;४६.&lt;br&gt;&#xA;सब्बं वेसाखपूजादिं, चारित्तंनुगतं अका।&lt;br&gt;&#xA;धम्मकम्मेन सोधेसि, सब्बं सुगतसासनं॥&lt;br&gt;&#xA;४७.&lt;br&gt;&#xA;पिटकानञ्‍च सज्झायं, महापूजाय कारयि।&lt;br&gt;&#xA;लाभं दत्वा तिरेकेन, पूजयित्थ बहुस्सुते॥&lt;br&gt;&#xA;४८.&lt;br&gt;&#xA;भिक्खूनं दीपवासीनं, सब्बेसं चीवरं अगा।&lt;br&gt;&#xA;आवासेसु च सब्बेसु, कथिनं अत्थरापयि॥&lt;br&gt;&#xA;४९.&lt;br&gt;&#xA;पटिमायो च कारेसि, जिण्णञ्‍च पटिसङ्खरि।&lt;br&gt;&#xA;लोणक्खेत्तञ्‍च पादासि, सङ्घस्स तिसताधिकं॥&lt;br&gt;&#xA;५०.&lt;br&gt;&#xA;कारपिट्ठिम्हि कारेसि, मोग्गल्‍लान विहारकं।&lt;br&gt;&#xA;विहारा पिट्ठिगामञ्‍च, सगामं वटगामकं॥&lt;br&gt;&#xA;५१.&lt;br&gt;&#xA;तथा चेतियगेहञ्‍च’-कासि रक्खविहारके।&lt;br&gt;&#xA;विहारं नं बहुन्‍नं सो, भोगगामे बहू अदा॥&lt;br&gt;&#xA;५२.&lt;br&gt;&#xA;एवं पुञ्‍ञानी सो’कासि, अप्पमेय्यानि भूमिपो।&lt;br&gt;&#xA;सम्पत्तीनमनिचत्तं, सरन्तो पुब्बराजिनो॥&lt;br&gt;&#xA;५३.&lt;br&gt;&#xA;तदा केनचि दोसेन, कुद्धोमलयराजिनो।&lt;br&gt;&#xA;सरित्वा पुब्बराजस्स, कतं तेन विरूपकं॥&lt;br&gt;&#xA;५४.&lt;br&gt;&#xA;उपायेन गहेत्वान, हत्थपादञ्‍च छेदयि।&lt;br&gt;&#xA;तं सुत्वा सो असिग्गाहो, सपुत्तो रोहणंगतो॥&lt;br&gt;&#xA;५५.&lt;br&gt;&#xA;वसन्तो तत्थ सो कत्वा, हत्थे जनपदं लहुं।&lt;br&gt;&#xA;जेट्ठसिस्समुपगञ्छि, निलीनं मलये ठितं॥&lt;br&gt;&#xA;५६.&lt;br&gt;&#xA;सद्धिं तेनसघातेन्तो, रट्ठं जनपदं खणे।&lt;br&gt;&#xA;दोळपब्बतमागम्म, खन्धावारं निवेसयि॥&lt;br&gt;&#xA;५७.&lt;br&gt;&#xA;राजा सुत्वान तं सब्बं, सन्‍नद्धबलवाहनो।&lt;br&gt;&#xA;खन्धावारं निवेसेसि, गन्त्वा तस्सेव सन्तिकं॥&lt;br&gt;&#xA;५८.&lt;br&gt;&#xA;तदा पज्‍जररोगेन, मनुस्साराजिनो बहू।&lt;br&gt;&#xA;उपद्दुता मता आसुं, तं सुत्वा सो असिग्गहो॥&lt;br&gt;&#xA;५९.&lt;br&gt;&#xA;युद्धमारभिवेगेन, रञ्‍ञो सेनातिदुब्बला।&lt;br&gt;&#xA;पभिज्‍जित्वा पलायित्थ, राजापच्छा पलायि सो॥&lt;br&gt;&#xA;६०.&lt;br&gt;&#xA;दिस्वा एकाकिनं यन्तं, सीहपब्बतसन्तिके।&lt;br&gt;&#xA;असिग्गाहो महाराजं, मारयित्थ सपरिसं॥&lt;br&gt;&#xA;६१.&lt;br&gt;&#xA;ओहीनं पच्छतो जेट्ठ-तिस्सम्पि पन मारितुं।&lt;br&gt;&#xA;सासनं तस्स पेसेसि, एहि राजा भवाहीति॥&lt;br&gt;&#xA;६२.&lt;br&gt;&#xA;सो तञ्‍ञत्वा पलायित्वा, निवत्तो मलयं अगा।&lt;br&gt;&#xA;कथञ्हि लद्धं किच्छेन, रज्‍जंसो देति मे इति॥&lt;br&gt;&#xA;६३.&lt;br&gt;&#xA;एवं खो दल्‍लनामं सो, मोग्गल्‍लानं नरिस्सरं।&lt;br&gt;&#xA;मारेत्वा छहि वस्सेहि, सम्पत्तबलवाहनो॥&lt;br&gt;&#xA;६४.&lt;br&gt;&#xA;अथा’गन्त्वा असिग्गाहो, अनुराधपुरं वरं।&lt;br&gt;&#xA;राजा हुत्वा पवत्तेसि, आणाचक्‍कं महीतले॥&lt;br&gt;&#xA;६५.&lt;br&gt;&#xA;स सिलामेघवण्णव्हो, सङ्घं बोधिञ्‍च वन्दिय।&lt;br&gt;&#xA;थूपत्तयञ्‍च सक्‍कासि, महापाळिञ्‍च वड्ढयि॥&lt;br&gt;&#xA;६६.&lt;br&gt;&#xA;पायासं’दासि सङ्घस्स, सप्पिफाणितसङ्खतं।&lt;br&gt;&#xA;छातके अतिकिच्छम्हि, परिस्सावनमेव च॥&lt;br&gt;&#xA;६७.&lt;br&gt;&#xA;सब्बदानेन सङ्गण्ही, कपणद्धिवणिब्बके।&lt;br&gt;&#xA;पूवमूलधनंचा’दा, कुमारानं महादयो॥&lt;br&gt;&#xA;६८.&lt;br&gt;&#xA;विहारे अभये बुद्धं, पूजयित्थ सीलामयं।&lt;br&gt;&#xA;जिण्णञ्‍च गेहं तस्सा’का, नानारतनचित्तिकं॥&lt;br&gt;&#xA;६९.&lt;br&gt;&#xA;कोलवापिञ्‍च दत्वान, आरक्खत्थं जिनस्स सो।&lt;br&gt;&#xA;पूजं सब्बोपहारेहि, सब्बकालं पवत्तयि॥&lt;br&gt;&#xA;७०.&lt;br&gt;&#xA;एवं तस्मिं महीपाले, वसन्ते पुञ्‍ञभाजने।&lt;br&gt;&#xA;नायको सिरिनागव्हो, जेट्ठतिस्सस्स मातुलो॥&lt;br&gt;&#xA;७१.&lt;br&gt;&#xA;गन्त्वान परतीरं सो, आदाय दमिळे बहू।&lt;br&gt;&#xA;आगन्त्वा उत्तरं देसं, गण्हितुं तमुपक्‍कमि॥&lt;br&gt;&#xA;७२.&lt;br&gt;&#xA;राजापि सुत्वा तं गन्त्वा, युज्झित्वा राजमित्तके।&lt;br&gt;&#xA;गामे हन्त्वान तं तेन, दमिळे सद्धिमागते॥&lt;br&gt;&#xA;७३.&lt;br&gt;&#xA;हतसेसे गहेत्वान, कत्वा परिभवं बहुं।&lt;br&gt;&#xA;अदासि दासे कत्वान, विहारेसु तहिं तहिं॥&lt;br&gt;&#xA;७४.&lt;br&gt;&#xA;एवंसम्पत्तविजये, पुरमागम्मभूमिपे।&lt;br&gt;&#xA;सब्बं रट्ठं विसोधेत्वा, वसन्ते अकुतो भये॥&lt;br&gt;&#xA;७५.&lt;br&gt;&#xA;भिक्खुबोधी सनामो’थ, विहारे अभयुत्तरे।&lt;br&gt;&#xA;दुस्सीले बहुले दिस्वा, पब्बज्‍जाय नवोपि सो॥&lt;br&gt;&#xA;७६.&lt;br&gt;&#xA;राजानमुपसङ्कम्म, धम्मकम्ममयाचथ।&lt;br&gt;&#xA;राजा ते नेव कारेसि, धम्मकम्मं विहारके॥&lt;br&gt;&#xA;७७.&lt;br&gt;&#xA;दुस्सीला निहटा तेन, सब्बे मन्तिय एकतो।&lt;br&gt;&#xA;रहो तं मारयित्वान, तं कम्मं पटिबाहय्युं॥&lt;br&gt;&#xA;७८.&lt;br&gt;&#xA;राजा सुत्वा तदा कुद्धो, सब्बेगण्हिय एकतो।&lt;br&gt;&#xA;अका पोक्खरणी पाले, छिन्‍नहत्थे सबन्धने॥&lt;br&gt;&#xA;७९.&lt;br&gt;&#xA;अञ्‍ञे तत्थ सतं भिक्खू, जम्बुदीपे खिपापयि।&lt;br&gt;&#xA;सरन्तो तस्स उस्साहं, परिसोधेसि सासनं॥&lt;br&gt;&#xA;८०.&lt;br&gt;&#xA;भिक्खू थेरियवादे सो, कातुं तेहि उपोसथं।&lt;br&gt;&#xA;आराधेत्वा पटिक्खित्तो, पकुप्पित्वा अनादरो॥&lt;br&gt;&#xA;८१.&lt;br&gt;&#xA;अक्‍कोसित्वा च भासित्वा, वाचाहि फरुसाहि सो।&lt;br&gt;&#xA;भिक्खू ते अक्खमापेत्वा, दक्खिणं देसमज्झगा॥&lt;br&gt;&#xA;८२.&lt;br&gt;&#xA;तस्स सो महता फुट्ठो, रोगेन मरिसज्‍जुकं।&lt;br&gt;&#xA;एवं नवहि वस्सेहि, परिच्‍चजि महीतलं॥&lt;br&gt;&#xA;८३.&lt;br&gt;&#xA;तस्स पुत्तो ततो अग्ग-बोधि नामो कुमारको।&lt;br&gt;&#xA;आसि राजासिरिसङ्घ-बोधिनामेन विसुतो॥&lt;br&gt;&#xA;८४.&lt;br&gt;&#xA;कणिट्ठं भातरं माणं, ओपरज्‍जे’भिसञ्‍चिय।&lt;br&gt;&#xA;तस्सा’दा दक्खिणं देसं, सयोग्गबलवाहनं॥&lt;br&gt;&#xA;८५.&lt;br&gt;&#xA;राजा सो पुब्बराजूनं, पवत्तं न विनासिय।&lt;br&gt;&#xA;रट्ठं धम्मेन पालेसि, सङ्घञ्‍च बहुमानयि॥&lt;br&gt;&#xA;८६.&lt;br&gt;&#xA;जेट्ठतिस्सो’थ तं सब्बं, सुणित्वा मलये ठितो।&lt;br&gt;&#xA;अरिट्ठं गिरिमागम्म, सङ्गहेसि महाजनं॥&lt;br&gt;&#xA;८७.&lt;br&gt;&#xA;कत्वा हत्थगते पुब्ब-दक्खिणे सुसमानसे।&lt;br&gt;&#xA;कमेन पुरमागन्तु-मारभित्थ महाबलो॥&lt;br&gt;&#xA;८८.&lt;br&gt;&#xA;दाठासिव ममच्‍चञ्‍च, गहेतुं पच्छिमं दिसं।&lt;br&gt;&#xA;पेसयित्वा सयं गामे, वसित्थ सिरिपिट्ठिके॥&lt;br&gt;&#xA;८९.&lt;br&gt;&#xA;राजा निसम्म तंसब्बं, उपराजं विसज्‍जयि।&lt;br&gt;&#xA;सबलं पच्छिमं देसं, सो गन्त्वा तं पलापयि॥&lt;br&gt;&#xA;९०.&lt;br&gt;&#xA;पोतकंव कुलावम्हि, सक्‍का हन्तुन्ति दारकं।&lt;br&gt;&#xA;मायेत्तं आगतं राजा, कुमारा’मच्‍च मग्गही॥&lt;br&gt;&#xA;९१.&lt;br&gt;&#xA;जेट्ठतिस्संपि एतंव, गण्हिस्सामीति चिन्तिय।&lt;br&gt;&#xA;थोकेनेव बलेनागा, निरासङ्कोतिविक्‍कमो॥&lt;br&gt;&#xA;९२.&lt;br&gt;&#xA;जेट्ठसिस्सोपि तं सुत्वा, सन्‍नद्धबलवाहनो।&lt;br&gt;&#xA;सागरो भिन्‍नवेलोव, राजसेनं समोत्थरि॥&lt;br&gt;&#xA;९३.&lt;br&gt;&#xA;राजसेना पभिज्‍जित्थ, राजा आरुय्ह कुञ्‍जरं।&lt;br&gt;&#xA;एको अञ्‍ञातवेसेन, पलायित्वा खणेन सो॥&lt;br&gt;&#xA;९४.&lt;br&gt;&#xA;छट्ठे मासम्हि रज्‍जम्हा, नावमारुय्ह सज्‍जुकं।&lt;br&gt;&#xA;जम्बुदीपमगाहित्वा, धनं देसञ्‍च ञातके॥&lt;br&gt;&#xA;९५.&lt;br&gt;&#xA;जेट्ठतिस्सो ततो हुत्वा, पुरे राजायथा पुरे।&lt;br&gt;&#xA;सब्बं किच्‍चं पवत्तेसि, परिपालेसि सासनं॥&lt;br&gt;&#xA;९६.&lt;br&gt;&#xA;महादारगिरिं सो’दा, विहारे अभयुत्तरे।&lt;br&gt;&#xA;महाविहारस्सा’दासि, महामेत्तव्हबोधिकं॥&lt;br&gt;&#xA;९७.&lt;br&gt;&#xA;गोण्डिगामञ्‍च पादासि, राजा जेतवनस्स सो।&lt;br&gt;&#xA;मातुलङ्गणकञ्‍चेव, गामञ्‍चो दुम्बरङ्गणं॥&lt;br&gt;&#xA;९८.&lt;br&gt;&#xA;महानागस्स पादासि, पधानघरकस्स सो।&lt;br&gt;&#xA;कस्सपस्स गिरिस्सापि, आहारं अम्बिलापिकं॥&lt;br&gt;&#xA;९९.&lt;br&gt;&#xA;गामं कक्खलवित्थिञ्‍च, अदावेळुवनस्स सो।&lt;br&gt;&#xA;गङ्गामाति विहारस्स, केहेतं गामकं अदा॥&lt;br&gt;&#xA;१००.&lt;br&gt;&#xA;अन्तरागङ्गसव्हस्स, चुल्‍लमातिकगामकं।&lt;br&gt;&#xA;मयेत्तिकस्सपावासे, सहन्‍न नगरं अदा॥&lt;br&gt;&#xA;१०१.&lt;br&gt;&#xA;काळवापि विहारस्स, उदव्हं गाममादिसि।&lt;br&gt;&#xA;एते चञ्‍ञेच सो भोग-गामेहि परिपूरयि॥&lt;br&gt;&#xA;१०२.&lt;br&gt;&#xA;जिण्णं सतसहस्सेहि, तीहि सो पटिसङ्खरि।&lt;br&gt;&#xA;भिक्खूनं दीपवासीनं, तिचीवरमदासि च॥&lt;br&gt;&#xA;१०३.&lt;br&gt;&#xA;जम्बुदीपगतस्सा’सुं , रञ्‍ञो सोदरिया नरा।&lt;br&gt;&#xA;तत्थ तत्थ निलीना ते, देसं हन्तुमुपक्‍कमुं॥&lt;br&gt;&#xA;१०४.&lt;br&gt;&#xA;सुत्वा तं जेट्ठतिस्सो’थ, काळवापिंउपच्‍च सो।&lt;br&gt;&#xA;युज्झन्तो तेहि तत्थेव, वासं’कासि सवाहनो॥&lt;br&gt;&#xA;१०५.&lt;br&gt;&#xA;परतीरं गतो राजा, गहेत्वा दमिळं बलं।&lt;br&gt;&#xA;काळवापिमुपागम्म, कातुं युद्धमुपक्‍कमि॥&lt;br&gt;&#xA;१०६.&lt;br&gt;&#xA;जेट्ठतिस्सोपि सन्‍नद्ध बलकायो धनायुधो।&lt;br&gt;&#xA;जम्बुदीपं गमापेत्वा, अमच्‍चं दाठसिवकं॥&lt;br&gt;&#xA;१०७.&lt;br&gt;&#xA;वम्मितं गजमारुय्ह, युज्झन्तो अत्तनो बलं।&lt;br&gt;&#xA;ओहीयमानं दिस्वान, आरुळ्हं अत्तना सह॥&lt;br&gt;&#xA;१०८.&lt;br&gt;&#xA;महामच्‍चवचो वेदं, सन्देसं मे महेसिया।&lt;br&gt;&#xA;आरोचेहि यथाकामं, पच्छा तव करिस्सति॥&lt;br&gt;&#xA;१०९.&lt;br&gt;&#xA;पब्बजित्वा महादेवी, सज्झायित्वा च आगमं।&lt;br&gt;&#xA;अभिधम्मं कथेत्वान, पत्तिं देहीति राजिनो॥&lt;br&gt;&#xA;११०.&lt;br&gt;&#xA;इच्‍चेतं सासनं दत्वा, दमिळे आगतागते।&lt;br&gt;&#xA;याव युद्धं निहन्त्वान, आयुम्हि खयमागते॥&lt;br&gt;&#xA;१११.&lt;br&gt;&#xA;वेळुप्पदमिळं नाम, दिस्वा युज्झितुमागतं।&lt;br&gt;&#xA;तम्बुलत्थवियं हत्थे, रक्खन्तो छुरिकं तदा॥&lt;br&gt;&#xA;११२.&lt;br&gt;&#xA;ततो निक्‍करणिं सम्मा, गहेत्वा सीसमत्तनो।&lt;br&gt;&#xA;छेत्वा हत्थिम्हि अप्पेत्वा, छुरिकं कोसियं खिपि॥&lt;br&gt;&#xA;११३.&lt;br&gt;&#xA;उग्घोसयि महासेना, महामच्‍चोपि सो तदा।&lt;br&gt;&#xA;गन्त्वा’भियोगं वत्वान, सीसच्छेदम्हि राजिनो॥&lt;br&gt;&#xA;११४.&lt;br&gt;&#xA;सन्देसं देविया वत्वा, ताय पब्बज्‍जसासने।&lt;br&gt;&#xA;समापितो भिधम्मम्हि, सद्धिमट्ठकथाय हि॥&lt;br&gt;&#xA;११५.&lt;br&gt;&#xA;धम्मासना समोरुय्ह, निसीदिय महीतले।&lt;br&gt;&#xA;एहि रञ्‍ञो महाकारं, दस्सेही’ति नियोजितो॥&lt;br&gt;&#xA;११६.&lt;br&gt;&#xA;निसज्‍ज पुरतो तस्सा, छिन्दित्वा सीसमत्तनो।&lt;br&gt;&#xA;खिपित्वा छुरिकं आह, एवं देवो मतो इति॥&lt;br&gt;&#xA;११७.&lt;br&gt;&#xA;सा तं दिस्वा-तिसोकेन, फालेत्वा हदयं मता।&lt;br&gt;&#xA;एवं पञ्‍चहि मासेहि, राजा सो तिदिवं गतो॥&lt;br&gt;&#xA;११८.&lt;br&gt;&#xA;एवं विजितसङ्गामो, सत्तवो अभिमद्दिय।&lt;br&gt;&#xA;रज्‍जं पाकतिकं कत्वा, विहरन्तो पुरे वरे॥&lt;br&gt;&#xA;११९.&lt;br&gt;&#xA;उपराजस्स नामेन, कारितस्स पन’त्तना।&lt;br&gt;&#xA;महल्‍लराजा सव्हस्स, पधानघरकस्स सो॥&lt;br&gt;&#xA;१२०.&lt;br&gt;&#xA;अद्धा गामद्वयं राजा, हङ्कारं सामुगामकं।&lt;br&gt;&#xA;केहेल्‍लराजभागञ्‍च, सब्बेपि परिचारके॥&lt;br&gt;&#xA;१२१.&lt;br&gt;&#xA;तथा जेतवनस्स’दा, महामणिकगामकं।&lt;br&gt;&#xA;मयेत्तिकस्सपावासं, सालगामेन पूजयि॥&lt;br&gt;&#xA;१२२.&lt;br&gt;&#xA;अम्बिल्‍लपदरं चा’दा, चेतियस्स गिरिस्स सो।&lt;br&gt;&#xA;पुलत्थिनगरे कासि, महापानादि दीपकं॥&lt;br&gt;&#xA;१२३.&lt;br&gt;&#xA;अमच्‍चा तस्स मारेसुं, माणव्हं युवराजकं।&lt;br&gt;&#xA;अन्तोपुरे’परज्झित्वा, दत्वापि सममेत्तिकं॥&lt;br&gt;&#xA;१२४.&lt;br&gt;&#xA;ततो कस्सपनामं सो, कणिट्ठं सकभातरं।&lt;br&gt;&#xA;पालेन्तो सन्ततिं राजा, ओपरज्‍जे’भिसेचयि॥&lt;br&gt;&#xA;१२५.&lt;br&gt;&#xA;माणस्स मरणं सुत्वा, गहेत्वा दमिळे लहुं।&lt;br&gt;&#xA;दाठासिवो समागञ्छि, गामं तिन्तिणी नामकं॥&lt;br&gt;&#xA;१२६.&lt;br&gt;&#xA;तस्सागमनमञ्‍ञाम, निक्खमित्वा सवाहनो।&lt;br&gt;&#xA;युज्झन्तो द्वारसे वस्से, जम्बुदीपं पलातवा॥&lt;br&gt;&#xA;१२७.&lt;br&gt;&#xA;पहाय सब्बं गच्छन्तो, सञ्‍ञाणत्थाय अत्तनो।&lt;br&gt;&#xA;एकावलिं गहेत्वाव, एकाकी सो हि निक्खमि॥&lt;br&gt;&#xA;१२८.&lt;br&gt;&#xA;एकावलिं विनाचेव, राजा हुत्वा यथाविधिं।&lt;br&gt;&#xA;अहु दाठोपतिस्सोति, विसुतो धरणी तले॥&lt;br&gt;&#xA;१२९.&lt;br&gt;&#xA;इतरो लद्धओकासो, रज्‍जमग्गहि युज्झिय।&lt;br&gt;&#xA;अञ्‍ञमञ्‍ञं पलापेसुं, एवं ते अन्तरन्तरा॥&lt;br&gt;&#xA;१३०.&lt;br&gt;&#xA;एवं उभिन्‍नं राजूनं, सङ्गामेना’भिपीळितो।&lt;br&gt;&#xA;लोको उपद्दुतो-सब्बो विहीनधनधञ्‍ञवा॥&lt;br&gt;&#xA;१३१.&lt;br&gt;&#xA;दाठोपतिस्सो नासेसि, सब्बं पुब्बकराजूनं।&lt;br&gt;&#xA;गण्ही तीसु निकायेसु, सारं धातुघरेसु च॥&lt;br&gt;&#xA;१३२.&lt;br&gt;&#xA;सुवण्णपटिमायो सो, सुवण्णं गण्हि भिन्दिय।&lt;br&gt;&#xA;सोण्णमालादिकं सब्बं, पूजाभण्डं निराकरि॥&lt;br&gt;&#xA;१३३.&lt;br&gt;&#xA;थूपारामे तथागण्हि, सोवण्णं थुपिकं घरे।&lt;br&gt;&#xA;महग्घरतनाकिण्णं, छत्तं भिन्दित्थ चेतिये॥&lt;br&gt;&#xA;१३४.&lt;br&gt;&#xA;महापाळिम्हि नावायो, दमिळानं सदापयि।&lt;br&gt;&#xA;राजगेहा निझापेसुं, सद्धिं धातुघरेन ते॥&lt;br&gt;&#xA;१३५.&lt;br&gt;&#xA;पच्छा विप्पटिसारी सो, देसेतुं, पापमत्तनो।&lt;br&gt;&#xA;कारेसि सह भोगेन, साकवत्थुविहारकं॥&lt;br&gt;&#xA;१३६.&lt;br&gt;&#xA;भागिनेय्योपि रतन-दाठो इति जने सुतो।&lt;br&gt;&#xA;महादीपादो हुत्वान, सभोगो तमुपट्ठहि॥&lt;br&gt;&#xA;१३७.&lt;br&gt;&#xA;अग्गबोधिम्हि सम्पत्ते, रज्‍जं युद्धबलेन च।&lt;br&gt;&#xA;कस्सपो युवराजा सो, सेनं रक्खितुमत्तनो॥&lt;br&gt;&#xA;१३८.&lt;br&gt;&#xA;दुप्पञ्‍ञो सहसा भेत्वा, थूपारामम्हि चेतियं।&lt;br&gt;&#xA;देवानंपियतिस्सेन, खुद्दराजेन चेव हि॥&lt;br&gt;&#xA;१३९.&lt;br&gt;&#xA;पुब्बकेहिच राजूहि, पूजितंधनसारकं।&lt;br&gt;&#xA;अग्गहेसि दुन्‍नितीहि, पापकेहि पुरक्खतो॥&lt;br&gt;&#xA;१४०.&lt;br&gt;&#xA;दक्खिणस्स विहारस्स, चेतियं परिभिन्दिय।&lt;br&gt;&#xA;अग्गहेसि धनं सारं, एवमञ्‍ञेपि भिन्दयि॥&lt;br&gt;&#xA;१४१.&lt;br&gt;&#xA;एवं करोन्तं तं राजा, दुन्‍नितिकपुरक्खतं।&lt;br&gt;&#xA;नासक्खि किर वारेतुं, अहो पापा निवारिया॥&lt;br&gt;&#xA;१४२.&lt;br&gt;&#xA;तं वारेतु मसक्‍कोन्तो, थूपारामम्हि चेतियं।&lt;br&gt;&#xA;भिन्‍नं तेन सकारेसि, सहस्सेन समङ्गलं॥&lt;br&gt;&#xA;१४३.&lt;br&gt;&#xA;तदा दाठोपतिस्सेन, अग्गबोधि नरिस्सरो।&lt;br&gt;&#xA;जितो रोहणमेवा’गा, सज्‍जेतुं बलवाहनं॥&lt;br&gt;&#xA;१४४.&lt;br&gt;&#xA;तत्र ठितो सोळसमे, वस्से ब्याधिहतो मतो।&lt;br&gt;&#xA;तदा तस्स कणिट्ठो सो, युवराजापि कस्सपो॥&lt;br&gt;&#xA;१४५.&lt;br&gt;&#xA;दाठोपतिस्स राजानं, जम्बुदीपं पलापिय।&lt;br&gt;&#xA;एकरज्‍जमकादेसं, मकुटन्तु न धारयि॥&lt;br&gt;&#xA;१४६.&lt;br&gt;&#xA;साधूनं सङ्गमेने’स, हुत्वा विप्पटिसारको।&lt;br&gt;&#xA;नासं पापस्स कम्मस्स, करिस्सामीति चिन्तिय॥&lt;br&gt;&#xA;१४७.&lt;br&gt;&#xA;पुप्फारामे फलारामे, वापियो’पि च कारयि।&lt;br&gt;&#xA;महाचेतित्तयञ्‍चापि, महापूजाहि सक्‍करि॥&lt;br&gt;&#xA;१४८.&lt;br&gt;&#xA;थूपारामञ्‍च पूजेत्वा, एकंगामञ्‍च तस्सदा।&lt;br&gt;&#xA;सब्बागमियभिक्खूहि, धम्मंदेसापयित्थ च॥&lt;br&gt;&#xA;१४९.&lt;br&gt;&#xA;कत्वा मरिचवट्टिम्हि, पासादं सुत्थिरं तहिं।&lt;br&gt;&#xA;वासयित्थ महाथेरं, नागसाल निवासितं॥&lt;br&gt;&#xA;१५०.&lt;br&gt;&#xA;तत्रट्ठं तमुपट्ठाय, पच्‍चयेति चतूहि’पि।&lt;br&gt;&#xA;अभिधम्मं कथापेसि, सद्धिमट्ठकथाय सो॥&lt;br&gt;&#xA;१५१.&lt;br&gt;&#xA;नागसालकमावासं, कत्वा तस्सेव’दासि सो।&lt;br&gt;&#xA;महानिट्ठिलगामञ्‍च, पच्‍चयत्थाय तस्स’दा॥&lt;br&gt;&#xA;१५२.&lt;br&gt;&#xA;अथ दाथोपतिस्सो सो, जम्बुदीपा इधागतो।&lt;br&gt;&#xA;महन्तं बलमादाय, करोन्तो तेन आहवं॥&lt;br&gt;&#xA;१५३.&lt;br&gt;&#xA;कस्सपेन सुसन्‍नद्ध-वाहनेन ततो मरि।&lt;br&gt;&#xA;द्वादसासुं किरेतस्स, राजभूतस्स हायना॥&lt;br&gt;&#xA;१५४.&lt;br&gt;&#xA;तस्स दाठोपतिस्सस्स, भागिनेय्यो सनामको।&lt;br&gt;&#xA;जम्बुदीपं पलायित्थ, भीतो तम्हा महारणे॥&lt;br&gt;&#xA;१५५.&lt;br&gt;&#xA;एवं अनिच्‍चा वत सब्बभोगा,&lt;br&gt;&#xA;सुदुल्‍लभा चेव खणेव सोभा।&lt;br&gt;&#xA;तस्माहि एतेसु रतिं विहाय,&lt;br&gt;&#xA;भवेय्य धम्माभिमुखो हितेसी॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;छ राजको नाम&lt;br&gt;&#xA;द्विचत्तालीसतिमो परिच्छेदो।&lt;/p&gt;</description>
    </item>
    <item>
      <title>४२ तेचत्तालीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/42_techattAlIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/42_techattAlIsatima_parichCheda/</guid>
      <description>&lt;p&gt;तेचत्तालीसतिम परिच्छेद&lt;/p&gt;&#xA;&lt;h2 id=&#34;चतरजक&#34;&gt;चतुराजको&lt;/h2&gt;&#xA;&lt;p&gt;१.&lt;br&gt;&#xA;ततो विजितसङ्गामो, कस्सपो पुरितासयो।&lt;br&gt;&#xA;महापाळिम्हि सङ्घस्स, समिद्धं भोजनं अका॥&lt;br&gt;&#xA;२.&lt;br&gt;&#xA;नागसाला निवासिं सो, महाधम्मकथिं यतिं।&lt;br&gt;&#xA;महापूजाय पूजेत्वा, सद्धम्मं तेन वाचयि॥&lt;br&gt;&#xA;३.&lt;br&gt;&#xA;वसन्तं भातुआवासे, समुद्दिस्स लिखापयि।&lt;br&gt;&#xA;कटन्धकारवासिं सो, पाळि सब्बं ससङ्गहं॥&lt;br&gt;&#xA;४.&lt;br&gt;&#xA;जिण्णं सङ्खरिकम्मञ्‍च, नवं कारेसि चेतिये।&lt;br&gt;&#xA;सङ्घभोगमनेकञ्‍च, तत्थ तत्थ पवत्तयि॥&lt;br&gt;&#xA;५.&lt;br&gt;&#xA;नानामणिसमुज्‍जोतं, कासि चूळमणित्तयं।&lt;br&gt;&#xA;सतं पण्डुपलासानं, वत्थदानेन तप्पयि॥&lt;br&gt;&#xA;६.&lt;br&gt;&#xA;तस्सासुं बहवो पुत्ता, जेट्ठो तेसञ्‍च माणको।&lt;br&gt;&#xA;सब्बे ते न वयप्पत्ता, बालाविगतबुद्धिनो॥&lt;br&gt;&#xA;७.&lt;br&gt;&#xA;ततो सो ब्याधिना फुट्ठो, अतेकिच्छेन केनचि।&lt;br&gt;&#xA;पुत्ता मे बालका सब्बे, ने’ते रज्‍जक्खमा इति॥&lt;br&gt;&#xA;८.&lt;br&gt;&#xA;वसन्तं रोहणे देसे, भागिनेय्यं महामतिं।&lt;br&gt;&#xA;आहुय सब्बं पादासि, रज्‍जं पुत्तेहि अत्तनो॥&lt;br&gt;&#xA;९.&lt;br&gt;&#xA;गन्धमालादिपूजाहि, पूजयित्वान चेतिये।&lt;br&gt;&#xA;भिक्खुसङ्घं खमाधपसि, दत्वान चतुपच्‍चयं॥&lt;br&gt;&#xA;१०.&lt;br&gt;&#xA;एवं धम्मं चरित्वान, मित्तामच्‍चजनेसु च।&lt;br&gt;&#xA;गतो नवहि वस्सेहि, यथाकम्मं नराधिपो॥&lt;br&gt;&#xA;११.&lt;br&gt;&#xA;कत्वा कत्तब्बकिच्‍चं सो, मातुलस्स सगारवो।&lt;br&gt;&#xA;सङ्गहन्तो जनं माणो, दमिळे नीहरापयि॥&lt;br&gt;&#xA;१२.&lt;br&gt;&#xA;एकतो दमिळा हुत्वा, निब्बासेम इमं इति।&lt;br&gt;&#xA;तस्मिं ठिते बहिद्धाव, अग्गहेसुं पुरं सयं॥&lt;br&gt;&#xA;१३.&lt;br&gt;&#xA;हत्त दाठस्स पेसेसि, जम्बुदीपगतस्स ते।&lt;br&gt;&#xA;आगन्तुंतव कालोति, सासनं रज्‍जगाहणे॥&lt;br&gt;&#xA;१४.&lt;br&gt;&#xA;माणो’पि सङ्घं पेसेसि, सासनं पितुरोहणं।&lt;br&gt;&#xA;पिता सुत्वान तं आगा, न चीरेनेव रोहणा॥&lt;br&gt;&#xA;१५.&lt;br&gt;&#xA;उभे ते मन्तयित्वान, अकंसु सन्धिलेसकं।&lt;br&gt;&#xA;उमिळेहि ततो जाता, सब्बे ते समवुत्तिनो॥&lt;br&gt;&#xA;१६.&lt;br&gt;&#xA;ततो सो पितरं रज्‍जे, अभिसिञ्‍चित्थ माणको।&lt;br&gt;&#xA;सो’भिसित्तो निकायानं, सहस्सानं तयं अदा॥&lt;br&gt;&#xA;१७.&lt;br&gt;&#xA;सङ्घं रट्ठञ्‍च सङ्गय्ह, सब्बं राजकुलट्ठितं।&lt;br&gt;&#xA;भण्डं पेसेसि सत्तूहि, रक्खणत्थाय रोहणं॥&lt;br&gt;&#xA;१८.&lt;br&gt;&#xA;हत्थदाठोपि सुत्वान, दमिळानं तु सासनं।&lt;br&gt;&#xA;खणेना’गा इमं दीपं, गहेत्वा दमिळ्हं बलं॥&lt;br&gt;&#xA;१९.&lt;br&gt;&#xA;तदा ते दमिळा सब्बे, परिभूता इध ठिता।&lt;br&gt;&#xA;आयन्तमेव तं गन्त्वा, परिवारेसु मञ्‍जसे॥&lt;br&gt;&#xA;२०.&lt;br&gt;&#xA;माणोपि सुत्वा तं सब्बं, नायं कालोति युज्झितुं।&lt;br&gt;&#xA;पेसेत्वा पितुराजानं, सद्धिं सारेन रोहणं॥&lt;br&gt;&#xA;२१.&lt;br&gt;&#xA;पुब्बदेसं सयं गन्त्वा, सङ्गण्हन्तो जनं वसी।&lt;br&gt;&#xA;लद्धा दमिळपक्खं सो, गहेत्वा राजकं पुरं॥&lt;br&gt;&#xA;२२.&lt;br&gt;&#xA;दाठोपतिस्सो राजाति, नामं सावेति अत्तनो।&lt;br&gt;&#xA;मातुलं विय तं लोको, तेन नामेन वोहरि॥&lt;br&gt;&#xA;२३.&lt;br&gt;&#xA;पितुच्छपुत्तमानेत्वा, अग्गबोधि सनामकं।&lt;br&gt;&#xA;ठपेत्वा युवराजत्ते, देसञ्‍चा’दासि दक्खिणं॥&lt;br&gt;&#xA;२४.&lt;br&gt;&#xA;ठानन्तरञ्‍च पादासि, निस्सितानं यथारहं।&lt;br&gt;&#xA;सासनस्स च लोकस्स, सब्बं कत्तब्बमाचरि॥&lt;br&gt;&#xA;२५.&lt;br&gt;&#xA;महापाळिम्हि दापेसि, सवत्थं दधिभत्तकं।&lt;br&gt;&#xA;खीरं पायासकञ्‍चेव, धम्मं सुणि उपोसथि॥&lt;br&gt;&#xA;२६.&lt;br&gt;&#xA;कारेत्वा सब्बपूजायो, देसा पेत्वान देसनं।&lt;br&gt;&#xA;एवमादीहि पुञ्‍ञेहि, अत्तानं’कासि भद्दकं॥&lt;br&gt;&#xA;२७.&lt;br&gt;&#xA;कस्सपस्स विहारस्स, दत्वासेनव्हगामकं।&lt;br&gt;&#xA;महागल्‍लञ्‍च पादासि, पधानघरकस्स सो॥&lt;br&gt;&#xA;२८.&lt;br&gt;&#xA;परिवेणस्स मोरस्स, अकासि सकगामकं।&lt;br&gt;&#xA;थूपारामस्स पुण्णोळिं, दत्वा सक्‍कासि चेतियं॥&lt;br&gt;&#xA;२९.&lt;br&gt;&#xA;कप्पूरपरिवेणं सो, कारेसि अभयुत्तरे।&lt;br&gt;&#xA;विहारं तिपुथुल्‍लव्हं, कत्वा तस्सेव दापयि॥&lt;br&gt;&#xA;३०.&lt;br&gt;&#xA;तस्मिं करोन्ते वारेसुं, सीमायन्तो’ति भिक्खवो।&lt;br&gt;&#xA;थेरिया ते किबाहेत्वा, बलं तथेव कारयि॥&lt;br&gt;&#xA;३१.&lt;br&gt;&#xA;अथ ते ते थेरिया भिक्खू, दुम्मञ्‍ञू तत्थ राजिनि।&lt;br&gt;&#xA;अस्सद्धं तं विदित्वान, पत्तनिक्‍कुज्‍जनं करुं॥&lt;br&gt;&#xA;३२.&lt;br&gt;&#xA;वुत्तञ्हि मुनिना तेन, अस्सद्धो यो उपासको।&lt;br&gt;&#xA;अलाभाय च भिक्खूनं, चेतेत’क्‍कोसति च ते॥&lt;br&gt;&#xA;३३.&lt;br&gt;&#xA;पत्तनिकुज्‍जनं तस्स, कत्तब्बन्ति ततो हि ते।&lt;br&gt;&#xA;तस्स तं कम्ममकरुं, लोको मञ्‍ञित्थ अञ्‍ञथा॥&lt;br&gt;&#xA;३४.&lt;br&gt;&#xA;आदायु कुज्‍जितं पत्तं, चरन्तो भिक्खुभिक्खकं।&lt;br&gt;&#xA;निकुज्‍जेय्य घरद्वारे, तस्सा’ति कथिकं करुं॥&lt;br&gt;&#xA;३५.&lt;br&gt;&#xA;तस्मिं सो समये फुट्ठो, ब्याधिना महतामरि।&lt;br&gt;&#xA;वस्सम्हि नवमे राजा, सम्पत्तो जीवितक्खयं॥&lt;br&gt;&#xA;३६.&lt;br&gt;&#xA;दप्पुलोपि ततो राजा, गतो रोहणकं सकं।&lt;br&gt;&#xA;वासं कप्पेसि तत्थेव, करोन्तो पुञ्‍ञसञ्‍चयं॥&lt;br&gt;&#xA;३७.&lt;br&gt;&#xA;इतो पट्ठाय वक्खाम, तस्स वंसमनाकुलं।&lt;br&gt;&#xA;वुच्‍चमानम्हि एत्थेव, तस्मिं होति असङ्करो॥&lt;br&gt;&#xA;३८.&lt;br&gt;&#xA;जातो ओक्‍काकवंसम्हि, महातिस्सोति विस्सुतो।&lt;br&gt;&#xA;आसि एको महापुञ्‍ञो, समाकिण्णगुणाकरो॥&lt;br&gt;&#xA;३९.&lt;br&gt;&#xA;तस्से’का भरिया आसि, सङ्घपिवाति वीस्सुता।&lt;br&gt;&#xA;धञ्‍ञपुञ्‍ञगुणूपेता, धीता रोहणसामिनो॥&lt;br&gt;&#xA;४०.&lt;br&gt;&#xA;तस्सापुत्ता तयो आसुं, पठमो अग्गबेधिको।&lt;br&gt;&#xA;दुतियो दप्पुलो नाम, ततियो मणिअक्खिको॥&lt;br&gt;&#xA;४१.&lt;br&gt;&#xA;एकाव धीता तस्सासि, राजनमगमा च सा।&lt;br&gt;&#xA;जेट्ठो रोहणनामस्स, देसस्सा’सि सयं वसी॥&lt;br&gt;&#xA;४२.&lt;br&gt;&#xA;महापाळिं स कारेसि, महागामे महाधनो।&lt;br&gt;&#xA;दाठग्गबोधिनामञ्‍च, परिवेणं तहि वंसो॥&lt;br&gt;&#xA;४३.&lt;br&gt;&#xA;काणगामम्हि काणानं, गिलानानञ्‍च सालके।&lt;br&gt;&#xA;विहारे पटिमाव्हे च, महन्तं पटिमाघरं॥&lt;br&gt;&#xA;४४.&lt;br&gt;&#xA;पतिट्ठपेसि कत्वान, बुद्धतत्थ सिलामयं।&lt;br&gt;&#xA;महन्तनामं सप्पञ्‍ञो, इद्धीहि विय निम्मितं॥&lt;br&gt;&#xA;४५.&lt;br&gt;&#xA;सालवाणञ्‍च कारेसि, विहारं अत्तनामकं,&lt;br&gt;&#xA;परिवेणविहारञ्‍च, तथा काजरगामकं॥&lt;br&gt;&#xA;४६.&lt;br&gt;&#xA;नवकम्मानि कारेत्वा, धम्मसालविहारके।&lt;br&gt;&#xA;सयं वच्‍चकुटी एस, तत्थ सोधेसि बुद्धिमा॥&lt;br&gt;&#xA;४७.&lt;br&gt;&#xA;उच्‍चिट्ठं भिक्खुसङ्घस्स, भोजनं परिभुञ्‍जिय।&lt;br&gt;&#xA;मण्डगामञ्‍च सङ्घस्स, गामं’दासि मसादवा॥&lt;br&gt;&#xA;४८.&lt;br&gt;&#xA;पुञ्‍ञाने’तानिचञ्‍ञानि, कत्वा तस्मिं दिवङ्गते।&lt;br&gt;&#xA;आसी तस्सा’नुजो तत्थ, सामि दप्पुलनामको॥&lt;br&gt;&#xA;४९.&lt;br&gt;&#xA;इस्सेरं तत्थ वत्तेसि, सम्पमद्दिय सत्त वो।&lt;br&gt;&#xA;महादानं पवत्तेसि, निस्सङ्कं रोहणं अगा॥&lt;br&gt;&#xA;५०.&lt;br&gt;&#xA;तस्स तुट्ठो जनो आह, महासामीति एसनो।&lt;br&gt;&#xA;ततो पट्ठाय तं लोको-महासामीति वोहरि॥&lt;br&gt;&#xA;५१.&lt;br&gt;&#xA;सुत्वान तं सिलादाठो, नरिन्दो सकधीतरं।&lt;br&gt;&#xA;तस्स पादासि सन्तुट्ठो, गुणेहि बहुकेहि च॥&lt;br&gt;&#xA;५२.&lt;br&gt;&#xA;युजराजत्तमस्सादा, रज्‍जयोग्गोति मानितुं।&lt;br&gt;&#xA;माणवम्मादयो तस्स, पुत्ता आसुं महासया॥&lt;br&gt;&#xA;५३.&lt;br&gt;&#xA;पासाणदिपवासिस्स, महाथेरस्स सन्तिके।&lt;br&gt;&#xA;धम्मं सुत्वा पसीदित्वा, तस्मिं तं बहुमानितुं॥&lt;br&gt;&#xA;५४.&lt;br&gt;&#xA;विहारं रोहणे कत्वा, तस्स पादासि सोपि तं।&lt;br&gt;&#xA;चातुद्दिसियसङ्घस्स, परिभोगाय विस्सज्‍जि॥&lt;br&gt;&#xA;५५.&lt;br&gt;&#xA;अम्बमाला विहारादि, विहारे कारयि बहू।&lt;br&gt;&#xA;खदिरालिविहारञ्‍च, कत्वा देव मपूजयि॥&lt;br&gt;&#xA;५६.&lt;br&gt;&#xA;पासादमनुरारामं, मुत्तोलम्बं सुजिण्णकं।&lt;br&gt;&#xA;सीरिवड्ढञ्‍च पासादं, तथा तक्‍कम्बिलं परं॥&lt;br&gt;&#xA;५७.&lt;br&gt;&#xA;सोधेत्वा भिक्खवो तत्थ, द्वत्तिंस परिवासयि।&lt;br&gt;&#xA;सब्बपच्‍चयदानेन, सन्तप्पेत्वा महीमति॥&lt;br&gt;&#xA;५८.&lt;br&gt;&#xA;अदा केवट्टगम्भीरं, गामं नागविहारके।&lt;br&gt;&#xA;तथा राजविहारस्स, गोन्‍नगामं समादियि॥&lt;br&gt;&#xA;५९.&lt;br&gt;&#xA;अदा तीसविहारस्स, तथाकन्तिकपब्बकं।&lt;br&gt;&#xA;चित्तलपब्बतस्सा’दा, गामं सो गोन्‍नविट्ठिकं॥&lt;br&gt;&#xA;६०.&lt;br&gt;&#xA;दत्वा रियाकरस्सेस, गामं सोमालवत्थुकं।&lt;br&gt;&#xA;अकासि पटिमागेहं, तथेव सुमनोहरं॥&lt;br&gt;&#xA;६१.&lt;br&gt;&#xA;तत्रट्ठस्स जिनस्सा’का, उण्णलोमं महग्घियं।&lt;br&gt;&#xA;हेमपट्टञ्‍च कारेसि, सब्बं पूजाविधिं स’का॥&lt;br&gt;&#xA;६२.&lt;br&gt;&#xA;चेतिये परिजिण्णे सो, सुधाकम्मेन रञ्‍जयि।&lt;br&gt;&#xA;तिपञ्‍चहत्थं कारेसि, मेत्तेय्यं सुगतं परं॥&lt;br&gt;&#xA;६३.&lt;br&gt;&#xA;एवमादिनि पुञ्‍ञानि, अप्पमेय्यानि सो विभू।&lt;br&gt;&#xA;अकासि च सयं साधु, परिवारेही कारयि॥&lt;br&gt;&#xA;६४.&lt;br&gt;&#xA;परिवारा च तस्सासुं, बहूपुञ्‍ञकरा नरा।&lt;br&gt;&#xA;विहारा नेकका आसुं, कता तेहि सप्पच्‍चया॥&lt;br&gt;&#xA;६५.&lt;br&gt;&#xA;कदाचि मग्गं गच्छं सो, अरञ्‍ञम्हि अगामके।&lt;br&gt;&#xA;सेनं संविदहित्वान, वासं कप्पेसि रत्तियं॥&lt;br&gt;&#xA;६६.&lt;br&gt;&#xA;सुनहातविल्‍लित्तो सो, सुभुत्तोसयने सुखे।&lt;br&gt;&#xA;निपन्‍नेसु घरे रम्मे, निद्दायितुमुपक्‍कमि॥&lt;br&gt;&#xA;६७.&lt;br&gt;&#xA;अलभन्तो तदा निद्दं, किन्‍नु खो इति कारणं।&lt;br&gt;&#xA;पवत्तिं उपधारेन्तो, दिवसे सब्बमत्तनो॥&lt;br&gt;&#xA;६८.&lt;br&gt;&#xA;अदिस्वा कारणं अन्तो, अवस्सं बहि हेस्सति।&lt;br&gt;&#xA;इति चिन्तिय योजेसि, मनुस्सेतं गवेसितुं॥&lt;br&gt;&#xA;६९.&lt;br&gt;&#xA;एवमाह च निस्सङ्कं, अय्यका मम रत्तियं।&lt;br&gt;&#xA;तेमेन्ता रुक्खमूलस्मिं, ठिता आनेथ ते इति॥&lt;br&gt;&#xA;७०.&lt;br&gt;&#xA;तेपि गन्त्वा गवेसन्ता, दीपहत्था महाजना।&lt;br&gt;&#xA;महागामा’गते भिक्खू, रुक्खमूलगते तदा॥&lt;br&gt;&#xA;७१.&lt;br&gt;&#xA;ते गन्त्वा सासनं रञ्‍ञो, आरोचेसुं पधाविसो।&lt;br&gt;&#xA;दिस्वा च भिक्खु सन्तुट्ठो, नेत्वा वासघरं सकं॥&lt;br&gt;&#xA;७२.&lt;br&gt;&#xA;निच्‍चदानाय भिक्खूनं, ठपिते रत्तचीवरे।&lt;br&gt;&#xA;तेसं दत्वान तिन्तानि, चीवरानि समादिय॥&lt;br&gt;&#xA;७३.&lt;br&gt;&#xA;सुक्खापिय च कत्वान, पादधोवनकादिकं।&lt;br&gt;&#xA;निसीदापिय ते सब्बे, सयने साधु सन्थते॥&lt;br&gt;&#xA;७४.&lt;br&gt;&#xA;भेसज्‍जं पटियादेत्वा, सयमेवो’पनामिय।&lt;br&gt;&#xA;पच्‍चूसेपि च कत्वान, कत्तब्बं भोजनादिकं॥&lt;br&gt;&#xA;७५.&lt;br&gt;&#xA;दत्वा कप्पिय कारे’थ, विस्सज्‍जेसि यथारुचिं।&lt;br&gt;&#xA;एवं पुञ्‍ञरतस्सेव, तस्सा’सि दिवसं गतं॥&lt;br&gt;&#xA;७६.&lt;br&gt;&#xA;एवं पुञ्‍ञपरेतस्मिं, वसमाने नरुत्तमे।&lt;br&gt;&#xA;रट्ठं जनपदं सब्बं, योजेत्वा पुञ्‍ञकम्मेसु॥&lt;br&gt;&#xA;७७.&lt;br&gt;&#xA;माणो पाचिनदेसम्हि, वसन्तो बलसङ्गहं।&lt;br&gt;&#xA;कत्वान पितुनो सेनं, धनं चेवा हरापिय॥&lt;br&gt;&#xA;७८.&lt;br&gt;&#xA;कातुं सङ्गाममागञ्छि, तिपुचुल्‍लसगामकं।&lt;br&gt;&#xA;दाठोपतिस्सो तं सुत्वा, तम्बलंगा महाबलो॥&lt;br&gt;&#xA;७९.&lt;br&gt;&#xA;तत्था’कंसु महायुद्धं, अञ्‍ञमञ्‍ञं समागता।&lt;br&gt;&#xA;योधा दाठो पतिस्सस्स, माणं सङ्गंव मारयुं॥&lt;br&gt;&#xA;८०.&lt;br&gt;&#xA;तं सुत्वा दप्पुलो सोपि, सोकसल्‍लहतो मरि।&lt;br&gt;&#xA;सत्ताह मनुराधम्हि, वसं रज्‍जमकारयि॥&lt;br&gt;&#xA;८१.&lt;br&gt;&#xA;रोहणे तीणि वस्सानि, एस रज्‍जमकारयि।&lt;br&gt;&#xA;तस्मा तस्स कथा आसि, रोहणम्हि इधापि च॥&lt;br&gt;&#xA;८२.&lt;br&gt;&#xA;एवं परेमारिय आहवम्हि,&lt;br&gt;&#xA;किच्छेन लद्धाव नरेन भोगा।&lt;br&gt;&#xA;आसुं खणे विज्‍जुलतोप भोगा,&lt;br&gt;&#xA;को बुद्धिमा तेसु रतिं करेय्य॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;चतुराजको नाम&lt;br&gt;&#xA;तेचत्तालीसतिमो परिच्छेदो।&lt;/p&gt;</description>
    </item>
    <item>
      <title>४३ चतुचत्तालीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/43_chatuchattAlIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/43_chatuchattAlIsatima_parichCheda/</guid>
      <description>&lt;p&gt;चतुचत्तालीसतिम परिच्छेद&lt;/p&gt;&#xA;&lt;h2 id=&#34;तरजक&#34;&gt;तिराजको&lt;/h2&gt;&#xA;&lt;p&gt;१.&lt;br&gt;&#xA;अच्‍चये हत्थदाठस्स, अग्गबोधिकुमारको।&lt;br&gt;&#xA;कणिट्ठो राजिनो आसि, सिरिसङ्घादि बोधिको॥&lt;br&gt;&#xA;२.&lt;br&gt;&#xA;धम्मराजा अयं आसि, सम्मा दस्सनसञ्‍ञुतो।&lt;br&gt;&#xA;तस्मा सो पुञ्‍ञकम्मानि, अप्पमेय्यानि वत्तयि॥&lt;br&gt;&#xA;३.&lt;br&gt;&#xA;निकायत्तयवासीनं, भत्तग्गमवलोकयि।&lt;br&gt;&#xA;महापाळिञ्‍च वड्ढेसि, माघातञ्‍चेव कारयि॥&lt;br&gt;&#xA;४.&lt;br&gt;&#xA;ठानन्तरञ्‍च दापेसि, यथारह मनालयो।&lt;br&gt;&#xA;सिपगोत्तादियोग्गेहि, संगतेहि च संगहि॥&lt;br&gt;&#xA;५.&lt;br&gt;&#xA;यत्थ कत्थचि दिस्वापि, भिक्खवो सो महामति।&lt;br&gt;&#xA;सक्‍कत्वा सोभणापेसि, परित्तं सासनोगधं॥&lt;br&gt;&#xA;६.&lt;br&gt;&#xA;थेरं सो उपसङ्कम्म, नागसालनिवासिनं।&lt;br&gt;&#xA;दाठासिवं महापञ्‍ञं, सीलवन्तं बहुस्सुतं॥&lt;br&gt;&#xA;७.&lt;br&gt;&#xA;सक्‍कच्‍च नं ततो सुत्वा, सम्मासम्बुद्धसासनं।&lt;br&gt;&#xA;धम्मे’तीवपसीदित्वा, सब्बसन्तिकरो इति॥&lt;br&gt;&#xA;८.&lt;br&gt;&#xA;सुत्वा थेरियवादानं, पुब्बञातीनमत्तनो।&lt;br&gt;&#xA;पापानं दुट्ठचित्तानं, अपकारे कते बहू॥&lt;br&gt;&#xA;९.&lt;br&gt;&#xA;विहारे परिवेणे च, जिण्णेपाकतिके अका।&lt;br&gt;&#xA;भोगगामे च दापेसि, तत्थ तत्थ बहूदये॥&lt;br&gt;&#xA;१०.&lt;br&gt;&#xA;विच्छिन्‍नपच्‍चये चाका, तदात्यं कुरिते विय।&lt;br&gt;&#xA;दासकेपि च सङ्घस्स, यथाठाने ठपापयि॥&lt;br&gt;&#xA;११.&lt;br&gt;&#xA;पधानघर मेतस्स, थेरस्स’कासनामकं।&lt;br&gt;&#xA;पटिग्गहेत्वा तं सो’पि, सङ्घस्सा’दा महामती॥&lt;br&gt;&#xA;१२.&lt;br&gt;&#xA;भोगगामे च तस्सा’दा, भरत्तालं किहिम्बिलं।&lt;br&gt;&#xA;कतकञ्‍च तुलाधारं, अन्धकारकमेव च॥&lt;br&gt;&#xA;१३.&lt;br&gt;&#xA;अन्धकारं अन्तुरेळिं, बालवं द्वारनायकं।&lt;br&gt;&#xA;महानिकड्ढिकञ्‍चेव, पेळहाळं तथापरं॥&lt;br&gt;&#xA;१४.&lt;br&gt;&#xA;एते अञ्‍ञे च सो दत्वा, भोगगामे नरिस्सरो।&lt;br&gt;&#xA;दासि आरामिके चेव, अत्तनो किर ञातके॥&lt;br&gt;&#xA;१५.&lt;br&gt;&#xA;तथा द्विन्‍नं निकायानं, विहारे मन्दपच्‍चये।&lt;br&gt;&#xA;दिस्वापि च सुत्वा वा, भोगगामे बहू अदा॥&lt;br&gt;&#xA;१६.&lt;br&gt;&#xA;बहुना किन्तुवुत्तेन, निकायेसु’पि तीसु’पि।&lt;br&gt;&#xA;अदा गामसहस्सं सो, बहुप्पादं निराकुलं॥&lt;br&gt;&#xA;१७.&lt;br&gt;&#xA;अनुस्सरन्तो सो तिण्णं, रतनानं गुणे वरे।&lt;br&gt;&#xA;एकावलिं गहेत्वान, अक्खमाल मका किर॥&lt;br&gt;&#xA;१८.&lt;br&gt;&#xA;एवं सब्बप्पयोगेहि, सो’हु धम्मपरायनो।&lt;br&gt;&#xA;सब्बे तमनुसिक्खन्ता, हेसु धम्मकरा नरा॥&lt;br&gt;&#xA;१९.&lt;br&gt;&#xA;दमिळो पोत्थकुट्ठवो, तस्स कम्मकरो तदा।&lt;br&gt;&#xA;माटम्बियव्हं कारेसि, पधानघरमब्भुतं॥&lt;br&gt;&#xA;२०.&lt;br&gt;&#xA;बूककल्‍ले अम्बवापिं, तन्तवायिकचाटिकं।&lt;br&gt;&#xA;गामं निट्ठिलवेट्ठिञ्‍च, तस्सा’दा सो सदा सकं॥&lt;br&gt;&#xA;२१.&lt;br&gt;&#xA;कप्पूरपरिवेणे च, कुरुन्दपिल्‍लके तथा।&lt;br&gt;&#xA;महाराजघरे चेव, पासादे सो’व कारयि॥&lt;br&gt;&#xA;२२.&lt;br&gt;&#xA;अञ्‍ञत्था’दा तयो गामे, विहारेसु महाधनो।&lt;br&gt;&#xA;पोत्थसातव्हयो पञ्‍ञो, विहारे जेतनामके॥&lt;br&gt;&#xA;२३.&lt;br&gt;&#xA;सेनापतिराजनामं, परिवेणं समापयि।&lt;br&gt;&#xA;महाकन्दो च दमिळो, परिवेणं सनामकं॥&lt;br&gt;&#xA;२४.&lt;br&gt;&#xA;चुल्‍लपन्थं तथा एको, सेहालउपराजकं।&lt;br&gt;&#xA;उपराजा सकारेसि, सङ्घतिस्सो’पि राजिनो॥&lt;br&gt;&#xA;२५.&lt;br&gt;&#xA;अञ्‍ञेसु बहवो आसुं, विहारे एवमादिके।&lt;br&gt;&#xA;भस्स रञ्‍ञो’ नुवत्तन्ता, एवं धम्मीहि पाणिनो॥&lt;br&gt;&#xA;२६.&lt;br&gt;&#xA;पापं वापि हि पुञ्‍ञं वा,&lt;br&gt;&#xA;पधानोयं करोति यो।&lt;br&gt;&#xA;लो को तं तं करोतेव,&lt;br&gt;&#xA;तं विजनेय्य पण्डितो॥&lt;br&gt;&#xA;२७.&lt;br&gt;&#xA;जेट्ठनामा महापुञ्‍ञा, महेसी तस्स राजिनो।&lt;br&gt;&#xA;जेट्ठारामञ्‍च कारेसि, भिक्खूनीनमुपस्सयं॥&lt;br&gt;&#xA;२८.&lt;br&gt;&#xA;तस्सा’दासि च द्वे गामे, पक्‍कपासाणभूमियं।&lt;br&gt;&#xA;तम्बुद्धं भेलगामञ्‍च, आरामिकसतं तथा॥&lt;br&gt;&#xA;२९.&lt;br&gt;&#xA;अका मलयराजापि, धातुगेहं महारहं।&lt;br&gt;&#xA;मण्डलगिरिविहारम्हि, चेतियस्स महाधनो॥&lt;br&gt;&#xA;३०.&lt;br&gt;&#xA;लोहपासादके सो’व, छादेसि मज्झकूटकं।&lt;br&gt;&#xA;बोधितिस्सविहारञ्‍च, बोधितस्सो महायसो॥&lt;br&gt;&#xA;३१.&lt;br&gt;&#xA;दीपे मण्डलिका सब्बे, तत्थ तत्थ यथाबलं।&lt;br&gt;&#xA;विहारे परिवेणे च, कारयिंसु अनप्पके॥&lt;br&gt;&#xA;३२.&lt;br&gt;&#xA;तस्स कालो नरिन्दस्स, पुञ्‍ञकम्ममयो इध।&lt;br&gt;&#xA;अतिवित्थारभीतेन, सब्बसो न विचारितं॥&lt;br&gt;&#xA;३३.&lt;br&gt;&#xA;पुब्बकोपि कथामग्गो, आकुलो विय भातिमे।&lt;br&gt;&#xA;यथापधानं कथितं, हेतूनं उपलक्खणं॥&lt;br&gt;&#xA;३४.&lt;br&gt;&#xA;अथापरेन कालेन, पुलत्थिनगरं गतो।&lt;br&gt;&#xA;वासं तत्थेव कप्पेसि, करोन्तो पुञ्‍ञसञ्‍चयं॥&lt;br&gt;&#xA;३५.&lt;br&gt;&#xA;अतेकिच्छियरोगेन, सम्फुट्ठो कालमत्तनो।&lt;br&gt;&#xA;मरणस्स विदित्वान, तमाहुयमहाजनं॥&lt;br&gt;&#xA;३६.&lt;br&gt;&#xA;ओवदित्वान धम्मेन, मरणं सो उपागमि।&lt;br&gt;&#xA;महाजनो मते तस्मिं, बाळ्हसोको परोदिय॥&lt;br&gt;&#xA;३७.&lt;br&gt;&#xA;कत्वा आळहणे तस्स, किच्‍चं सब्बमसेसतो।&lt;br&gt;&#xA;तस्साळाहणभस्मम्पि, कत्वा भेसज्‍जमत्तनो॥&lt;br&gt;&#xA;३८.&lt;br&gt;&#xA;राजा भण्डञ्‍च तं सब्बं, सब्बञ्‍च बलवाहनं।&lt;br&gt;&#xA;सम्मा आदाय गोपेत्वा, नगरं समुपागमि॥&lt;br&gt;&#xA;३९.&lt;br&gt;&#xA;एवं सोळसमे वस्से, राजा आसि दिवङ्गतो।&lt;br&gt;&#xA;पोत्थकुट्ठोपि दमिळो, रज्‍जं तस्स विचारयि॥&lt;br&gt;&#xA;४०.&lt;br&gt;&#xA;उपराजं गहेत्वान, दाठासिवं खिपापयि।&lt;br&gt;&#xA;चारको विहितुं सम्मा, रक्खावरण मादिसि॥&lt;br&gt;&#xA;४१.&lt;br&gt;&#xA;विना रञ्‍ञा न सक्‍काति, मेदिनिं परिभुञ्‍जितुं।&lt;br&gt;&#xA;आनेत्वा दत्तनामकं, धनपिट्ठप्पधानकं॥&lt;br&gt;&#xA;४२.&lt;br&gt;&#xA;उप्पन्‍नं राजवंसम्हि, रज्‍जे तं अभिसिञ्‍चिय।&lt;br&gt;&#xA;तस्स नामं ठपेत्वान, सयं सब्बं विचारयि॥&lt;br&gt;&#xA;४३.&lt;br&gt;&#xA;दन्तो सो धनपिट्ठिम्हि, विहारं सकनामकं।&lt;br&gt;&#xA;कारयित्वान पुञ्‍ञानि, अञ्‍ञानिपि समाचिनि॥&lt;br&gt;&#xA;४४.&lt;br&gt;&#xA;समकन्तु सो ठत्वा’व, वस्सद्वय महुमतो।&lt;br&gt;&#xA;पोत्थकुट्ठो मतेतस्मिं, पुन अञ्‍ञम्पि माणवं॥&lt;br&gt;&#xA;४५.&lt;br&gt;&#xA;हत्थदाठं समाहूय, उण्हा नगरसम्भवं।&lt;br&gt;&#xA;तम्पि रज्‍जे भिसिञ्‍चित्वा, यथा पुब्बं सयंवसी॥&lt;br&gt;&#xA;४६.&lt;br&gt;&#xA;काळदीघाविकं कत्वा, पधानघरकं तथा।&lt;br&gt;&#xA;पुञ्‍ञमञ्‍ञं छमासेहि, सो’पि मच्‍चुवसं गतो॥&lt;br&gt;&#xA;४७.&lt;br&gt;&#xA;एवं विदित्वा बहुपद्दवानि।&lt;br&gt;&#xA;धनानि धञ्‍ञानि च वाहनानि।&lt;br&gt;&#xA;विहाय रज्‍जेसु रतिंसप्पञ्‍ञा।&lt;br&gt;&#xA;मनुञ्‍ञपुञ्‍ञाभिरता भवेय्युं॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;तिराजको नाम&lt;br&gt;&#xA;चतुचत्तालीसतिमो परिच्छेदो।&lt;/p&gt;</description>
    </item>
    <item>
      <title>४४ पञ्चचत्तालीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/44_panchachattAlIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/44_panchachattAlIsatima_parichCheda/</guid>
      <description>&lt;p&gt;पञ्चचत्तालीसतिम परिच्छेद&lt;br&gt;&#xA;१.&lt;br&gt;&#xA;रञ्ञो तस्सच्चये राजा, माणवम्मो अहोसि सो।&lt;br&gt;&#xA;किं गोत्तो कस्स पुत्तो च, कथं रज्जमपापुणि॥&lt;br&gt;&#xA;२.&lt;br&gt;&#xA;महासम्मतवंसम्हि, जातो जातिगुणावहो।&lt;br&gt;&#xA;पुत्तो कस्सपनामस्स, थूपारामस्स भेदिनो॥&lt;br&gt;&#xA;३.&lt;br&gt;&#xA;धीता मलयराजस्स, सङ्घनामस्स राजिनो।&lt;br&gt;&#xA;तं लभित्वा वसं देसे, उत्तरे लीनवुत्तिको॥&lt;br&gt;&#xA;४.&lt;br&gt;&#xA;हत्थदाठनरिन्देन, तस्मिं अत्थेव धारिते।&lt;br&gt;&#xA;जम्बुदीपमुपागम्म, नरसीहं महीपति॥&lt;br&gt;&#xA;५.&lt;br&gt;&#xA;गन्त्वा वत्वा सकं नामं, सेवितुं तमुपक्कमि।&lt;br&gt;&#xA;आराधेसि च सब्बेहि, पयोगेहि नराधीपं॥&lt;br&gt;&#xA;६.&lt;br&gt;&#xA;विदित्वा तस्स सोहज्जं, नेत्वा भरियमत्तनो।&lt;br&gt;&#xA;वासं तत्थेव कप्पेसि, सेवमानो दिवानिसं॥&lt;br&gt;&#xA;७.&lt;br&gt;&#xA;सोपि आराधितो तेन, कण्डुवेट्ठि नरुत्तमो।&lt;br&gt;&#xA;सब्बं नेन्तोव तं रज्जं, महाभोगमदापयि॥&lt;br&gt;&#xA;८.&lt;br&gt;&#xA;तेन संवासमन्वाय, भरिया सङ्घनामिका।&lt;br&gt;&#xA;चतस्सो धीतरो पुत्ते, चत्तारोपि विजायथ॥&lt;br&gt;&#xA;९.&lt;br&gt;&#xA;अथेकदिवसं राजा, हत्थिक्खन्धवरं गतो।&lt;br&gt;&#xA;सञ्चरन्तो यथाकामं, माणवम्मेन एकतो॥&lt;br&gt;&#xA;१०.&lt;br&gt;&#xA;नाळिकेरं पिवित्वान, तत्रट्ठोव पिपासितो।&lt;br&gt;&#xA;माणवम्मस्स पादासि, मञ्ञन्तो अञ्ञमेव तं॥&lt;br&gt;&#xA;११.&lt;br&gt;&#xA;सो तं गहेत्वा चिन्तेसि, सखं पेस नराधिपो।&lt;br&gt;&#xA;उच्छिट्ठं नाम किं होति, सत्तानं परमत्थतो॥&lt;br&gt;&#xA;१२.&lt;br&gt;&#xA;तस्मा युत्तं मयापातु-मीति चिन्तिय तं पिवि।&lt;br&gt;&#xA;एवं होन्ति महुस्साहा, देतुकामाहि बुद्धिनो॥&lt;br&gt;&#xA;१३.&lt;br&gt;&#xA;राजापि दिस्वा तं भीतो, तस्सपी ताव सेसकं।&lt;br&gt;&#xA;सयं पिवि तथाहोति, कम्मं पुञ्ञवतं सदा॥&lt;br&gt;&#xA;१४.&lt;br&gt;&#xA;ठपेसि सकवेसेव, ततो पट्ठाय अत्तनो।&lt;br&gt;&#xA;भोजने सयने चेव, परिहारे च वाहने॥&lt;br&gt;&#xA;१५.&lt;br&gt;&#xA;एवं तेसु वसन्तेसु, युद्धत्थायमुपक्कमि।&lt;br&gt;&#xA;वल्लभो नरसीहेन, नरसीहो विचिन्तयि॥&lt;br&gt;&#xA;१६.&lt;br&gt;&#xA;अयं खो मम सेवाय, रज्जं वंस गतं सकं।&lt;br&gt;&#xA;लभिस्सामीति सेवेति, रत्तिं दिव मतन्दितो॥&lt;br&gt;&#xA;१७.&lt;br&gt;&#xA;सचे सोपि मया गन्त्वा, युज्झन्तो मरणं गतो।&lt;br&gt;&#xA;तक्कितं तस्स मय्हञ्च, सब्बं तमफलं भवे॥&lt;br&gt;&#xA;१८.&lt;br&gt;&#xA;एवं चिन्तियतं राजा, निवत्तेत्वा सके पुरे।&lt;br&gt;&#xA;सयं वल्लभराजेन, कातुं सङ्गाममारसि॥&lt;br&gt;&#xA;१९.&lt;br&gt;&#xA;माणवम्मोपि चिन्तेसि, सचे’यं मयि जीविति।&lt;br&gt;&#xA;राजा मीयति युद्धम्हि, किं फलं मम जीविते॥&lt;br&gt;&#xA;२०.&lt;br&gt;&#xA;विस्सासो दुक्कतो तेन, भविस्सति तथासति।&lt;br&gt;&#xA;सङ्गहेसि किमत्थं मं, समानत्तेन अत्तनो॥&lt;br&gt;&#xA;२१.&lt;br&gt;&#xA;तस्मा युत्तं मया गन्तुं, सहसङ्गाम मण्डलं।&lt;br&gt;&#xA;सुखञ्हि सद्धिं तेनेत्थ, जीवितं मरणंपि वा॥&lt;br&gt;&#xA;२२.&lt;br&gt;&#xA;एवं चिन्तिय सन्नद्ध-बलो हत्थिवरं गतो।&lt;br&gt;&#xA;गन्त्वा दस्सेसि अत्तानं, सो तं सङ्गाम मण्डले॥&lt;br&gt;&#xA;२३.&lt;br&gt;&#xA;नरसीहोव तं दिस्वा, हट्ठतुट्ठो समुग्गिरि।&lt;br&gt;&#xA;सहो सन्थवमेतस्मिं, कत्तब्बं मे कतं इति॥&lt;br&gt;&#xA;२४.&lt;br&gt;&#xA;ततो मानस्स सेना च, सेना चेवस्सराजिनो।&lt;br&gt;&#xA;सेनं वल्लभराजस्स, विद्धंसेसि समागता॥&lt;br&gt;&#xA;२५.&lt;br&gt;&#xA;माणवम्मोपि दस्सेसि, तहिं सुरत्तमत्तनो।&lt;br&gt;&#xA;परक्कमन्तो देवानं, रणे नारायणो विय॥&lt;br&gt;&#xA;२६.&lt;br&gt;&#xA;नरसीतोपि सन्तुट्ठो, माणवम्मस्स विक्कमे।&lt;br&gt;&#xA;आलिङ्गत्वा सिनेहेन, त्वं खो मे जयदो इति॥&lt;br&gt;&#xA;२७.&lt;br&gt;&#xA;अत्तनो पुरमागम्म, कत्वा विजयमङ्गलं।&lt;br&gt;&#xA;माणवम्मस्स सेनाय, कत्तब्बं सब्बमाचरि॥&lt;br&gt;&#xA;२८.&lt;br&gt;&#xA;अथेवं चिन्तयि राजा, कत्तब्बं मे सहायको।&lt;br&gt;&#xA;अत्तना’कासि सब्बञ्च, अनणो सो ममज्जतो॥&lt;br&gt;&#xA;२९.&lt;br&gt;&#xA;इणं ममापि सोधेमि, कत्वा कत्तब्बमत्तना।&lt;br&gt;&#xA;कत्तञ्ञू कतवेदीहि, पुरिसा’तीवदुल्लभा॥&lt;br&gt;&#xA;३०.&lt;br&gt;&#xA;अमच्चे सन्निपातेत्वा, इदं वचनमब्रवि।&lt;br&gt;&#xA;सहायस्स ममेतस्स, कम्मे तुम्हेपि सक्खिनो॥&lt;br&gt;&#xA;३१.&lt;br&gt;&#xA;मयापि तस्स कत्तब्बं, कम्मं साधु सुखावहं।&lt;br&gt;&#xA;उपकारो हि साधूनं, धम्मो पुब्बोपकारिनो॥&lt;br&gt;&#xA;३२.&lt;br&gt;&#xA;एवं वुत्ते अमच्चा ते, पच्चाहंसु महीपति।&lt;br&gt;&#xA;यं यमिच्छति देवोहि, तं तं रुच्चति नो इति॥&lt;br&gt;&#xA;३३.&lt;br&gt;&#xA;अथ सो माणवम्मस्स, सेनं दत्वा सवाहनं।&lt;br&gt;&#xA;सब्बोपकरणञ्चेव, सब्बकम्मकरेपि च॥&lt;br&gt;&#xA;३४.&lt;br&gt;&#xA;गच्छाति वत्वा तं यन्तं, सहसेनायपेक्खिय।&lt;br&gt;&#xA;परिदेवित्थ भूमिन्दो, विप्पवुत्थं’व पुत्तकं॥&lt;br&gt;&#xA;३५.&lt;br&gt;&#xA;माणवम्मोपि आरुय्ह, नावायो जलधीतटे।&lt;br&gt;&#xA;न चिरेनेव आगम्म, समत्तिक्कम्म वेगसा॥&lt;br&gt;&#xA;३६.&lt;br&gt;&#xA;सह सेनाय मद्दन्थो, लङ्कादीपमुपविसी।&lt;br&gt;&#xA;तं सुत्वान पलायित्थ, राजा दाठोपतिस्सको॥&lt;br&gt;&#xA;३७.&lt;br&gt;&#xA;माणवम्मो पुरं गन्त्वा, अहुत्वाव नराधिपो।&lt;br&gt;&#xA;पलातमनुबन्धित्थ, पदानुपदमुगतो॥&lt;br&gt;&#xA;३८.&lt;br&gt;&#xA;तदा सा दमिळि सेना, अस्सोसि किर सामिको।&lt;br&gt;&#xA;महारोगा’भिभूतोति, सुत्वा तं सा अपक्कमि॥&lt;br&gt;&#xA;३९.&lt;br&gt;&#xA;सुत्वा दाठोपतिस्सो तं, समादाय महाबलं।&lt;br&gt;&#xA;माणवम्मं उपागम्म, कातुमारभि संयुधं॥&lt;br&gt;&#xA;४०.&lt;br&gt;&#xA;माणवम्मो च चिन्तेसि, सब्बा सेना गता मम।&lt;br&gt;&#xA;मते मयि समिज्झेय्य, वेरिनो मे मनोरथं॥&lt;br&gt;&#xA;४१.&lt;br&gt;&#xA;जम्बुदीपंव तस्मा’हं, गन्त्वा’दास बलं ततो।&lt;br&gt;&#xA;पुन रज्जं गहेस्संति, तस्मा एवमकासि सो॥&lt;br&gt;&#xA;४२.&lt;br&gt;&#xA;गन्त्वा पुन’पि दिस्वान, सहायं नरसीहकं।&lt;br&gt;&#xA;आराधहन्तो निपुणं, सक्कच्चं तमुपट्ठहि॥&lt;br&gt;&#xA;४३.&lt;br&gt;&#xA;याव राजचतुक्कंसो, माणाम्मो तहिं वसि।&lt;br&gt;&#xA;नरसीहो’थ चिन्तेसि, मानत्थद्धो यसोधनो॥&lt;br&gt;&#xA;४४.&lt;br&gt;&#xA;रज्जत्थं मे सहा यो मं, सेवन्तोयेव अद्धगो।&lt;br&gt;&#xA;वुद्धो हेस्सति तं पस्सं, कथं रज्जं करोमहं॥&lt;br&gt;&#xA;४५.&lt;br&gt;&#xA;इमस्मिं पन वारस्मिं, पेसयित्वा बलं मम।&lt;br&gt;&#xA;रज्जं तं न गहेस्सामि, को अत्थो जीवितेन मे॥&lt;br&gt;&#xA;४६.&lt;br&gt;&#xA;एवं चिन्तिय सो सेनं, सन्निपातिय अत्तनो।&lt;br&gt;&#xA;सन्नाहेत्वा यथा योगं, दापेत्वान यथारुचिं॥&lt;br&gt;&#xA;४७.&lt;br&gt;&#xA;सयमेव तमादाय, समुद्दतटमागतो।&lt;br&gt;&#xA;नावायो चित्तरूपायो, कारयित्वा थिरा बहू॥&lt;br&gt;&#xA;४८.&lt;br&gt;&#xA;अमच्चे आह ‘‘एतेन, सद्धिं गच्छथ भो’’इति।&lt;br&gt;&#xA;नावं आरोहितुं सब्बे, न इच्छिंसु तदा जना॥&lt;br&gt;&#xA;४९.&lt;br&gt;&#xA;तदा सीहो विचिन्तेत्वा, सयं हुत्वा तिरोहितो।&lt;br&gt;&#xA;अत्तनो परिहारं सो, राजलक्खणसम्मतं॥&lt;br&gt;&#xA;५०.&lt;br&gt;&#xA;सब्बं तस्सेव दत्वान, अलङ्कारम्पि अत्तनो।&lt;br&gt;&#xA;आरोपेत्वान तं नावं, गच्छ ठत्वान सागरे॥&lt;br&gt;&#xA;५१.&lt;br&gt;&#xA;इमं भेरिंच वादेहि, कोट्ठनामन्ति योजयी।&lt;br&gt;&#xA;सो’पि सब्बं तथाकासि, राजानो अगमा इति॥&lt;br&gt;&#xA;५२.&lt;br&gt;&#xA;आरुहिंसु जना नावं, एकं कत्वा नराधिपं।&lt;br&gt;&#xA;सो तं सेनङ्गमादाय, माणो गन्तुं समारभि॥&lt;br&gt;&#xA;५३.&lt;br&gt;&#xA;केवलो’पि समुद्दो सो, अहोभि नगरूपमो।&lt;br&gt;&#xA;अथ सो पट्टनं पत्वा, ओतरित्वा सवाहनो॥&lt;br&gt;&#xA;५४.&lt;br&gt;&#xA;विस्सामेत्वा बलं तत्थ, वसं कतिपये दिने।&lt;br&gt;&#xA;उत्तरं देसमादाय, कत्वा हत्थगतं जनं॥&lt;br&gt;&#xA;५५.&lt;br&gt;&#xA;अक्खोब्भिय महासेनो, नगरं गन्तुमारभि।&lt;br&gt;&#xA;पोत्थकुट्ठोपि तं सुत्वा, पच्चुग्गञ्छि महाबलो॥&lt;br&gt;&#xA;५६.&lt;br&gt;&#xA;संगच्छिंसु उभो सेना, भिन्नवेला’व सागरा।&lt;br&gt;&#xA;माणवम्मो ततो हत्थि-मारुय्ह गहितायुधो॥&lt;br&gt;&#xA;५७.&lt;br&gt;&#xA;पोत्थकुट्ठञ्च राजानं, द्वेधा कत्वा पलापयि।&lt;br&gt;&#xA;हत्थदाठं पलायन्तं, दिस्वा जनपदा नरा॥&lt;br&gt;&#xA;५८.&lt;br&gt;&#xA;सीसमस्स गहेत्वान, माणवम्मस्स दस्सयुं।&lt;br&gt;&#xA;पोत्थकुट्ठोपलायित्वा, मेरुकन्दरमागमि॥&lt;br&gt;&#xA;५९.&lt;br&gt;&#xA;ततो तं सामिको दिस्वा, सहायो मे अयंचिरं।&lt;br&gt;&#xA;तस्मा न सक्का चड्डेतुं, आपदे सरणागतं॥&lt;br&gt;&#xA;६०.&lt;br&gt;&#xA;सामिनो च सहायस्स, निद्दोसोहं कथं भवे।&lt;br&gt;&#xA;इति चिन्तिय पूवं सो, सविसं खादिया’मरि॥&lt;br&gt;&#xA;६१.&lt;br&gt;&#xA;कुट्ठकोपि च तेनेव, खादित्वा पूवकं मतो।&lt;br&gt;&#xA;माणवम्मस्स तस्सेवं, दीपो आसि अकण्टको॥&lt;br&gt;&#xA;६२.&lt;br&gt;&#xA;माणवम्मो ततो दीपे, छत्तं उस्सापयि तदा।&lt;br&gt;&#xA;वारेन्तो विय तेनेव, दुक्खं दीपे जनस्स सो॥&lt;br&gt;&#xA;६३.&lt;br&gt;&#xA;पुञ्ञकम्मानि सो’कासि, अनग्घानि बहूनि च।&lt;br&gt;&#xA;समत्थो कोहि तं सब्बं, वत्तुं पटिपदं नरो॥&lt;br&gt;&#xA;६४.&lt;br&gt;&#xA;कप्पगामव्हयञ्चेव, तथा सेपण्णिनामकं।&lt;br&gt;&#xA;पधानरक्खे च सिरिं, सिरीसङ्घादि बोधिके॥&lt;br&gt;&#xA;६५.&lt;br&gt;&#xA;पासादं सोव कारेसि, पसादावहमुत्तमो।&lt;br&gt;&#xA;छादेसि लोहपासादं, थूपारामघरं तथा॥&lt;br&gt;&#xA;६६.&lt;br&gt;&#xA;थूपारामे च पासादं कत्वा’दा पंसुकूलिनं।&lt;br&gt;&#xA;जिण्णकं पटिसङ्खासि छत्तं चेतियमुद्धनि।&lt;br&gt;&#xA;बहवो जिण्णकावासे तत्थेव पटिसङ्खरि॥&lt;br&gt;&#xA;[एत्थ माणवम्मस्स रज्जकथाय ऊनता दिस्सति। इतो पट्ठाय अग्गबोधिस्स रज्जपटिबद्धा कथा विर खायति।]&lt;/p&gt;</description>
    </item>
    <item>
      <title>४५ छचत्तालीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/45_ChachattAlIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/45_ChachattAlIsatima_parichCheda/</guid>
      <description>&lt;p&gt;छचत्तालीसतिम परिच्छेद&lt;br&gt;&#xA;१.&lt;br&gt;&#xA;&amp;hellip;वासं-कत्वा सुलभपच्‍चयं।&lt;br&gt;&#xA;दासि धम्मरुचिनं सो, राजिनी दीपकम्पि च॥&lt;br&gt;&#xA;२.&lt;br&gt;&#xA;कारेत्वान परिच्छेदं, महानेत्तादि पादिकं।&lt;br&gt;&#xA;तेसमेव अदा कोळु-वाते सो देवतिस्सकं॥&lt;br&gt;&#xA;३.&lt;br&gt;&#xA;वहत्थले च सो कत्वा, कदम्बगोननामकं।&lt;br&gt;&#xA;देवपाळिम्हि कत्वान, गीरिव्हनगरं तथा॥&lt;br&gt;&#xA;४.&lt;br&gt;&#xA;कत्वा अन्तरसोब्भम्हि, देवनामं विहारकं।&lt;br&gt;&#xA;राजमातिकमारामं, कत्वा’दा पंसुकूलिनं॥&lt;br&gt;&#xA;५.&lt;br&gt;&#xA;गोकण्णकविहारे’का, पधानघरमेव च।&lt;br&gt;&#xA;जिण्णगेहञ्‍च कारेसि, वड्ढमानकबोधिया॥&lt;br&gt;&#xA;६.&lt;br&gt;&#xA;सङ्घमित्तव्हये चेव, अञ्‍ञत्थ च महायसो।&lt;br&gt;&#xA;तत्थ तत्थ विहारेसु, नवकम्ममकारयि॥&lt;br&gt;&#xA;७.&lt;br&gt;&#xA;छब्बीसति सहस्सानि, सुवण्णानं समप्पिय।&lt;br&gt;&#xA;जिण्णानि पटिसङ्खासि, राजा चेतियपब्बते॥&lt;br&gt;&#xA;८.&lt;br&gt;&#xA;तालवत्थुविहारञ्‍च, कारेत्वा पण्णभत्तकं।&lt;br&gt;&#xA;विहारस्स महासेन-नरिन्दव्हस्स दापयि॥&lt;br&gt;&#xA;९.&lt;br&gt;&#xA;गोण्डिगामिकवापिञ्‍च, छिन्‍नं बन्धि यथा पुरा।&lt;br&gt;&#xA;दानभण्डञ्‍च सो सब्बं, सब्बेसं दासि पाणिनं॥&lt;br&gt;&#xA;१०.&lt;br&gt;&#xA;उपोसथं उपवसति, सद्धिं दीपजनेहि सो।&lt;br&gt;&#xA;धम्मञ्‍च तेसं देसेति, दातुं लोकुत्तरं सुखं॥&lt;br&gt;&#xA;११.&lt;br&gt;&#xA;कम्मं सोवग्गियं तस्स, रज्‍जे सब्बो समाचरि।&lt;br&gt;&#xA;यं करोति महीपालो, तं तस्स कुरुते जनो॥&lt;br&gt;&#xA;१२.&lt;br&gt;&#xA;तस्मा राजा महापञ्‍ञो, धम्ममेव समाचरे।&lt;br&gt;&#xA;सो निवुत्थनिवुत्थम्हि, ठाने होति महायसो॥&lt;br&gt;&#xA;१३.&lt;br&gt;&#xA;सम्पत्तपरिवारो च, अन्ते गच्छति निब्बुतिं।&lt;br&gt;&#xA;अत्तत्थञ्‍च परत्थञ्‍च, तस्मा पस्सेय्य बुद्धिमा॥&lt;br&gt;&#xA;१४.&lt;br&gt;&#xA;अत्तना यदि एकेन, विनितेन महाजना।&lt;br&gt;&#xA;विनयं यन्ति सब्बेपि, कोतं नासेय्य पण्डितो॥&lt;br&gt;&#xA;१५.&lt;br&gt;&#xA;पयोगो यो हि सत्तानं, लोहद्वय हितावहो।&lt;br&gt;&#xA;सो तेन अकतो नत्थि, रत्तन्दिवमतन्दिना॥&lt;br&gt;&#xA;१६.&lt;br&gt;&#xA;अत्तनो सो निवत्थानि, वत्थानि सुखुमानि च।&lt;br&gt;&#xA;पंसूकूलिकभिक्खूनं, चीवरत्थाय दापयि॥&lt;br&gt;&#xA;१७.&lt;br&gt;&#xA;अट्ठानविनियोगोपि, सङ्गहो वा विरूपको।&lt;br&gt;&#xA;सावज्‍जो परिभोगो वा, तस्स नाहोसि सब्बसो॥&lt;br&gt;&#xA;१८.&lt;br&gt;&#xA;ये ये सत्ता यदा हारा, तेसं तं तं सदापयि।&lt;br&gt;&#xA;ये येन सुखी होन्ति, ते ते तेन सुखापयी॥&lt;br&gt;&#xA;१९.&lt;br&gt;&#xA;एवं पुञ्‍ञानि कत्वान, छब्बस्सानि नराधिपो।&lt;br&gt;&#xA;अगमा देवराजस्स, सन्तिकं सन्तियावहो॥&lt;br&gt;&#xA;२०.&lt;br&gt;&#xA;अथ तस्स नुजो राजा, कस्सपो होति खत्तियो।&lt;br&gt;&#xA;समत्थो रज्‍जभारस्स, वहितुं पुब्बवुत्तिनो॥&lt;br&gt;&#xA;२१.&lt;br&gt;&#xA;पिता विय नियं पुत्तं, सो सङ्गण्हि महाजनं।&lt;br&gt;&#xA;दानेन पेय्यवज्‍जेन, अत्थस्स चरियाय च॥&lt;br&gt;&#xA;२२.&lt;br&gt;&#xA;ठानन्तरञ्‍च दापेसि, तस्स तस्स यथारहं।&lt;br&gt;&#xA;सयं भुञ्‍जित्थ भोगेपि, सब्बदुक्खविवज्‍जितो॥&lt;br&gt;&#xA;२३.&lt;br&gt;&#xA;गीहिनञ्‍चेव भिक्खूनं, ब्रह्मणानञ्‍च खत्तियो।&lt;br&gt;&#xA;वत्तापयि सकावारे, माघातञ्‍चेव कारयि॥&lt;br&gt;&#xA;२४.&lt;br&gt;&#xA;मच्छतित्थे दुवे चेव, आवासं हेळिगामकं।&lt;br&gt;&#xA;वणिज्‍जगाममारामं, कस्सपादीगिरिं तथा॥&lt;br&gt;&#xA;२५.&lt;br&gt;&#xA;तथा अम्बतनव्हञ्‍च, पधानघर मुत्तमं। भोगगामञ्‍च&amp;hellip;&lt;br&gt;&#xA;[एत्थकस्सपस्स रज्‍जपटिबद्धाय कथाय ऊनता दिस्सति॥]&lt;br&gt;&#xA;२६.&lt;br&gt;&#xA;तेसं सब्बकनिट्ठोपि, महिन्दो नाम खत्तियो।&lt;br&gt;&#xA;सम्पत्तरज्‍जो नाहोसि, राजा रज्‍ज धुरन्धरो॥&lt;br&gt;&#xA;२७.&lt;br&gt;&#xA;तस्सपि किर निलव्हो, सहायो चीरसत्थुतो।&lt;br&gt;&#xA;मतो पुब्बेव तस्मा, सो सरन्तो तं न इच्छितं॥&lt;br&gt;&#xA;२८.&lt;br&gt;&#xA;अहोरज्‍जम्पि दीपम्हि, न मञ्‍ञित्थ सुखावहं।&lt;br&gt;&#xA;अभावेन सहायस्स, सहाया’तीव दुल्‍लभा॥&lt;br&gt;&#xA;२९.&lt;br&gt;&#xA;तेनेव वुत्तं मुनिना, धम्मा येकेचि लोकिया।&lt;br&gt;&#xA;तथा लोकुत्तरा चेव, धम्मा निब्बानगामिनो॥&lt;br&gt;&#xA;३०.&lt;br&gt;&#xA;कल्याणमित्तं आगम्म, सब्बे ते होन्ति पाणिनं।&lt;br&gt;&#xA;तस्मा कल्याणमित्तेसु, कत्तब्बो’ति सदा दरो॥&lt;br&gt;&#xA;३१.&lt;br&gt;&#xA;आदिपादोव सो तस्मा, हुत्वा रज्‍जं विचारयि।&lt;br&gt;&#xA;पालेतुंयेव दीपम्हि, जिवन्तो विय पाणिनो॥&lt;br&gt;&#xA;३२.&lt;br&gt;&#xA;कस्सपस्स सभातुस्स, पुत्तं सो अग्गबोधिकं।&lt;br&gt;&#xA;ठपेत्वा ओपरज्‍जम्हि, दत्वा भोगमनप्पकं॥&lt;br&gt;&#xA;३३.&lt;br&gt;&#xA;देसं दत्वान पाचिनं, वसितुं तत्थ पेसिय।&lt;br&gt;&#xA;देसं दक्खिणमादासि, राज पुत्तस्स अत्तनो॥&lt;br&gt;&#xA;३४.&lt;br&gt;&#xA;महापाळिम्हि दानञ्‍च, दापेसि दसवाहणं।&lt;br&gt;&#xA;सब्बे भोगे समे’कासि, याचनानं सह’त्तना॥&lt;br&gt;&#xA;३५.&lt;br&gt;&#xA;अदत्वा याचकानं सो, नु किञ्‍चि परिभुञ्‍जति।&lt;br&gt;&#xA;भुत्तं वा सतिया देति, द्वि गुणं अत्तभुत्ततो॥&lt;br&gt;&#xA;३६.&lt;br&gt;&#xA;सकनामं सकारेसि, भिक्खुनी न मुपस्सयं।&lt;br&gt;&#xA;पादानगरगल्‍लञ्‍च, आराम मरियादकं॥&lt;br&gt;&#xA;३७.&lt;br&gt;&#xA;महिन्दतटमारामं, सम्पत्त चतुपच्‍चयं।&lt;br&gt;&#xA;अञ्‍ञम्पि बहुधा कासि, पुञ्‍ञं पुञ्‍ञगुणेरतो॥&lt;br&gt;&#xA;३८.&lt;br&gt;&#xA;तिणी वस्सानि कारेत्वा, रज्‍जमेव महामति।&lt;br&gt;&#xA;गवेसन्तो सहायं’व, देवलोकमुपागमि॥&lt;br&gt;&#xA;३९.&lt;br&gt;&#xA;वसन्तो दक्खिणे देसे, अग्गबोधि कुमारको।&lt;br&gt;&#xA;केनापि करणीयेन, नगरं आगतो अहु॥&lt;br&gt;&#xA;४०.&lt;br&gt;&#xA;तस्मिं तत्थ वसन्तम्हि, आदिपादो महिन्दको।&lt;br&gt;&#xA;मतो आसि ततो तस्स, रज्‍जं हत्थगतं अहु॥&lt;br&gt;&#xA;४१.&lt;br&gt;&#xA;सो तं हत्थगतं कत्वा, सण्ठपेत्वान सासनं।&lt;br&gt;&#xA;पाचिन देसपतिनो, अग्गबोधिस्स पेसयि॥&lt;br&gt;&#xA;४२.&lt;br&gt;&#xA;स आगन्त्वा अहु राजा, सिलामेघोति सञ्‍ञितो।&lt;br&gt;&#xA;ओपरज्‍जे कुमारञ्‍च, अभिसिञ्‍चित्थ भूपति॥&lt;br&gt;&#xA;४३.&lt;br&gt;&#xA;सो राजा नं नियोजेत्वा, चिन्ता भारं विमुञ्‍चिय।&lt;br&gt;&#xA;भोगे भुञ्‍जथ तुम्हेति, सयं रज्‍जं विचारयि॥&lt;br&gt;&#xA;४४.&lt;br&gt;&#xA;यथायोगं जनस्सेस-कासि निग्गहसंगहे।&lt;br&gt;&#xA;देसे उब्बिनयं सब्बं, मग्गं पापेसि चक्खुमा॥&lt;br&gt;&#xA;४५.&lt;br&gt;&#xA;एवं तेसु वसन्तेसु, ओतारं पापकम्मिनो।&lt;br&gt;&#xA;न लभन्ता विचिन्तेसुं, भिन्दितब्बा इमे इति॥&lt;br&gt;&#xA;४६.&lt;br&gt;&#xA;राजानमुपसङ्कम्म, अवोचुं पिसुनं रहो।&lt;br&gt;&#xA;तुवं राजासि नामेन, राजा अञ्‍ञो सभावहो॥&lt;br&gt;&#xA;४७.&lt;br&gt;&#xA;उपराजा अयं रज्‍जं, गण्हिस्सति महाजनं।&lt;br&gt;&#xA;सङ्गय्ह न चिरेनेव, होति राजा न संसयो॥&lt;br&gt;&#xA;४८.&lt;br&gt;&#xA;तं सुत्वान महीपालो, परिभिज्‍जि कुमारके।&lt;br&gt;&#xA;कुमारोपि विधित्वा तं, चोरो हुत्वान राजिन्दो॥&lt;br&gt;&#xA;४९.&lt;br&gt;&#xA;पलायित्वा सकं देसं, सङ्गण्हित्वा तहिं जने।&lt;br&gt;&#xA;महन्तं बलमादाय, कातुं सङ्गाम मारभि॥&lt;br&gt;&#xA;५०.&lt;br&gt;&#xA;कदल्यादिनिवातम्हि, सङ्गामो भिंसनो अहु।&lt;br&gt;&#xA;गतो तत्थ पराजित्वा, कुमारो मलयं वसो॥&lt;br&gt;&#xA;५१.&lt;br&gt;&#xA;ततो राजा कतञ्‍ञू सो, उपकारं सभातुनो।&lt;br&gt;&#xA;चिन्तेत्वा रज्‍जदानादिं, परिदेवित्थ पाकटं॥&lt;br&gt;&#xA;५२.&lt;br&gt;&#xA;कुमारोपि च तं सुत्वा, अहोसि मुदुचित्तको।&lt;br&gt;&#xA;एवं ते अञ्‍ञमञ्‍ञस्स, सिनिद्धन्तं पकासयुं॥&lt;br&gt;&#xA;५३.&lt;br&gt;&#xA;राजा गन्त्वा सयंयेव, मलयं एकको वंसो।&lt;br&gt;&#xA;कुमारं तं समादाय, आगमित्थ सकं पुरं॥&lt;br&gt;&#xA;५४.&lt;br&gt;&#xA;होति निस्संसयं [एवंपि चित्तो] अतीव सो।&lt;br&gt;&#xA;विवाहं तेन कारेसि, धीतरं सङ्घनामिकं॥&lt;br&gt;&#xA;५५.&lt;br&gt;&#xA;ताय सद्धिं वसन्तो सो, विस्सत्थो तेन राजिना।&lt;br&gt;&#xA;पहारं ताय पादासि, दुट्ठो दोसम्हि किस्मिंचि॥&lt;br&gt;&#xA;५६.&lt;br&gt;&#xA;पितरं सा उपागम्म, करुणं रोदितम्पति।&lt;br&gt;&#xA;अकारणे मं मारेति, दिन्‍नो वो सामिको इति॥&lt;br&gt;&#xA;५७.&lt;br&gt;&#xA;सोपि तं सुतमत्तेव, दुक्‍कतं वत मे इति।&lt;br&gt;&#xA;पब्बाजेसि लहुं गन्त्वा, भिक्खूनी न मुपस्सयं॥&lt;br&gt;&#xA;५८.&lt;br&gt;&#xA;अग्गबोधिसनामोथ, तस्सा मातुल पुत्तको।&lt;br&gt;&#xA;सुचिरेनेव कालेन, तस्सं सा रत्तमानसो॥&lt;br&gt;&#xA;५९.&lt;br&gt;&#xA;कालो’यन्ति विदित्वान, तमादाय पलायितुं।&lt;br&gt;&#xA;अञ्‍ञतो तं गहेत्वान, गतो एकोव रोहणं॥&lt;br&gt;&#xA;६०.&lt;br&gt;&#xA;अग्गबोधिं नरिन्दो सो, अग्गबोधि नमादिय।&lt;br&gt;&#xA;अग्गबोधिं निहन्तुं तं, रोहणं तमुपावीसि॥&lt;br&gt;&#xA;६१.&lt;br&gt;&#xA;अग्गबोधि निसेधेत्वा, अग्गबोधिं सभातरं।&lt;br&gt;&#xA;अपरे पब्बते हन्तु-मग्गबोधिं सयं गतो॥&lt;br&gt;&#xA;६२.&lt;br&gt;&#xA;कसिणं रोहणं हत्थ-गतं कत्वा महा बलो।&lt;br&gt;&#xA;युज्झित्वा तेन तं गण्हि, भरियं सङ्घमत्तनो॥&lt;br&gt;&#xA;६३.&lt;br&gt;&#xA;ततो पट्ठाय सुखिता, समग्गा ते तयो जना।&lt;br&gt;&#xA;विस्सट्ठा अञ्‍ञमञ्‍ञेसु, विहरिंसु यथारुचिं॥&lt;br&gt;&#xA;६४.&lt;br&gt;&#xA;वापारनिं अकारामं, तथा माणग्गबोधिकं।&lt;br&gt;&#xA;सभत्तुद्देसभोगञ्‍च, विहारे अतियुत्तरे॥&lt;br&gt;&#xA;६५.&lt;br&gt;&#xA;हत्थि कुच्छिविहारे च, विहारे पुन पिट्ठिके।&lt;br&gt;&#xA;महादीपरिवेणे च, पासादे वाहदीपके॥&lt;br&gt;&#xA;६६.&lt;br&gt;&#xA;थूपारामम्हि गेहस्स, द्वारे च परिजिण्णके।&lt;br&gt;&#xA;कासि पाकतिकं तत्थ, थम्भे च परिवत्तयि॥&lt;br&gt;&#xA;६७.&lt;br&gt;&#xA;एवं कत्वान पुञ्‍ञानि, पुञ्‍ञानि च यथाबलं।&lt;br&gt;&#xA;चत्तालीसतिमे वस्से, यथाकम्म मुपागमि॥&lt;br&gt;&#xA;६८.&lt;br&gt;&#xA;अथोपराजा राजा’सि, अग्गबोधि सिरीधरो।&lt;br&gt;&#xA;तनयो सो महिन्दस्स, आदिपादस्स धीमतो॥&lt;br&gt;&#xA;६९.&lt;br&gt;&#xA;सासनम्पि च लोकञ्‍च, सङ्गणित्थ यथारहं।&lt;br&gt;&#xA;ओपरज्‍जे’भिसिञ्‍चत्थ, महिन्दं पुत्तमत्तनो॥&lt;br&gt;&#xA;७०.&lt;br&gt;&#xA;महाबोधिस्स कारेसि, घरं जिण्णं नवं थिरं।&lt;br&gt;&#xA;आरामे द्वे च कारेसि, कळन्दं मल्‍लवातकं॥&lt;br&gt;&#xA;७१.&lt;br&gt;&#xA;धम्मकम्मेहि सक्‍कच्‍चं, सोधेसि जिनसासनं।&lt;br&gt;&#xA;विनिच्छनन्तो धम्मेन, छिन्दि कूटट्टकारके॥&lt;br&gt;&#xA;७२.&lt;br&gt;&#xA;भेसज्‍जञ्‍च गिलानानं, मङ्गलं चावमङ्गलं।&lt;br&gt;&#xA;लङ्कादीपम्हि सकले, सयमेव विचारयी॥&lt;br&gt;&#xA;७३.&lt;br&gt;&#xA;सलाकभत्तं दापेसि, निकायत्तय वासिनं।&lt;br&gt;&#xA;भोजनं पंसुकूलीनं, अत्तयोग्गं महारहं॥&lt;br&gt;&#xA;७४.&lt;br&gt;&#xA;एवमादीनि कत्वान, पुञ्‍ञानि ससयं वसी।&lt;br&gt;&#xA;चुतो’सि छहि वस्सेहि, पुलत्थिनगरे वसं॥&lt;br&gt;&#xA;७५.&lt;br&gt;&#xA;ततो पुब्बेव तस्सासि, पुत्तो सो युवराजको।&lt;br&gt;&#xA;मतो किर ततो रज्‍जं, अपुत्तं तं तदा अहु॥&lt;br&gt;&#xA;७६.&lt;br&gt;&#xA;पुत्तो महिन्दो नामा’सि, सिला मेघस्स राजिनो।&lt;br&gt;&#xA;रज्‍जयोग्गो महापुञ्‍ञो, लोकसङ्गण्ह नक्खमो॥&lt;br&gt;&#xA;७७.&lt;br&gt;&#xA;तस्स जातदिनेयेव, राजा नक्खत्तपाठके।&lt;br&gt;&#xA;पुच्छित्वा रज्‍जयोग्गोति, सुत्वा तेहि वियाकतं॥&lt;br&gt;&#xA;७८.&lt;br&gt;&#xA;दत्वा तेसं धनं साधु, पवत्तिं तं निगूहयि।&lt;br&gt;&#xA;अथ नं सो वयप्पत्तं, कत्वा सेनापतिंसकं॥&lt;br&gt;&#xA;७९.&lt;br&gt;&#xA;रज्‍जं वस्सेव कत्वान, सब्बं हत्थे सयंवसी।&lt;br&gt;&#xA;सो धम्मेन विचारेसि, राज किच्‍चं महामति॥&lt;br&gt;&#xA;८०.&lt;br&gt;&#xA;मतेपि तस्मिं तस्मा सो, अग्गबोधाभिधानिनो।&lt;br&gt;&#xA;सेनापच्‍चं न गण्हित्थ, नयञ्‍ञू तस्स हत्थको॥&lt;br&gt;&#xA;८१.&lt;br&gt;&#xA;तदा केनचि गन्त्वा सो, करणीयेन राजिनो।&lt;br&gt;&#xA;समुद्दतीरे वसति, महातित्थम्हि पट्टने॥&lt;br&gt;&#xA;८२.&lt;br&gt;&#xA;सुत्वा सो चूळपितुनो, मरणं वेगसा’गमा।&lt;br&gt;&#xA;चोरा रज्‍जं गहेत्वान, नासेय्युं नगरं इति॥&lt;br&gt;&#xA;८३.&lt;br&gt;&#xA;ततो उत्तरदेसम्हि, मण्डलीका सरट्ठिया।&lt;br&gt;&#xA;अच्छिन्दित्वान तं देसं, छिन्‍नराजकरं करुं॥&lt;br&gt;&#xA;८४.&lt;br&gt;&#xA;सो तं सुत्वा महासेनो, गन्त्वा उत्तरदेसकं।&lt;br&gt;&#xA;सब्बे निम्मथयित्वान, मण्डली केसरट्ठिये॥&lt;br&gt;&#xA;८५.&lt;br&gt;&#xA;गन्त्वा रञ्‍ञो मतठानं, दिस्वा देविं परोदिय।&lt;br&gt;&#xA;अस्सासेत्वा यथाकालं, इदं वचनमब्रवि॥&lt;br&gt;&#xA;८६.&lt;br&gt;&#xA;माचिन्तेसि महादेवी, मतो मे सामिको इति।&lt;br&gt;&#xA;रक्खिस्सामि अहं दीपं, तुम्हे रज्‍जं करिस्सथ॥&lt;br&gt;&#xA;८७.&lt;br&gt;&#xA;तुण्हिभूता’धिवासेत्वा, पियसा पापबुद्धिका।&lt;br&gt;&#xA;रहो योजयी तं हन्तुं, वत्थुकामा यथारुचिं॥&lt;br&gt;&#xA;८८.&lt;br&gt;&#xA;सेनापति तं ञत्वान, तस्सा’रक्खं विधाय सो।&lt;br&gt;&#xA;तं पक्खियेहि युज्झित्वा, पलापेसि महाजनं॥&lt;br&gt;&#xA;८९.&lt;br&gt;&#xA;ततो देविं सबन्धेत्वा, पक्खिपित्वान यानके।&lt;br&gt;&#xA;आदाय तं पुरं गन्त्वा, रज्‍जं गण्हि ससाधनं॥&lt;br&gt;&#xA;९०.&lt;br&gt;&#xA;अत्थि दप्पुळ नामो’पि,&lt;br&gt;&#xA;सिला मेघस्स राजिनो।&lt;br&gt;&#xA;भागिनेय्यो महासेनो,&lt;br&gt;&#xA;आदिपादो महा धनो॥&lt;br&gt;&#xA;९१.&lt;br&gt;&#xA;सो सेनं सन्‍निपातेत्वा, वसन्तो काळवापियं।&lt;br&gt;&#xA;कातुं सङ्गाम मागञ्छि, सङ्गगामप्पदेसकं॥&lt;br&gt;&#xA;९२.&lt;br&gt;&#xA;सेनापति पवत्तिं तं, सुत्वा सम्पन्‍नवाहनो।&lt;br&gt;&#xA;देविञ्‍च तं समादाय, अगमा तत्थ सज्‍जुकं॥&lt;br&gt;&#xA;९३.&lt;br&gt;&#xA;तेसं तत्थसि सङ्गामो, उभिन्‍नं लोमहंसनो।&lt;br&gt;&#xA;आदिपादो तदासेनं, ओहीयन्तं समेक्खिय॥&lt;br&gt;&#xA;९४.&lt;br&gt;&#xA;पलायित्वा आरुहित्थ, अच्छसेलं सवाहनो।&lt;br&gt;&#xA;पलापेत्वान तं तत्थ, सेनापति सुखं वसि॥&lt;br&gt;&#xA;९५.&lt;br&gt;&#xA;सुञ्‍ञंति नगरं सुत्वा, मण्डलीकापि उत्तरे।&lt;br&gt;&#xA;देसे सब्बे समागम्म, अग्गहेसुं पुरं तदा॥&lt;br&gt;&#xA;९६.&lt;br&gt;&#xA;सो हि ते पटिबाहेसि, सूरो धीरपरक्‍कमो।&lt;br&gt;&#xA;अथागम्म पुरं रज्‍जं, विचारेसि यथानयं॥&lt;br&gt;&#xA;९७.&lt;br&gt;&#xA;भिक्खुसङ्घस्स लोकस्स, मच्छानं मिगपक्खिनं।&lt;br&gt;&#xA;ञातीनं बलकायस्स, कत्तब्बं सब्बमाचरि॥&lt;br&gt;&#xA;९८.&lt;br&gt;&#xA;पच्छा अनु बलप्पत्तो, दप्पुलो मलयं गतो।&lt;br&gt;&#xA;भागिनेय्यो दुवे चेव, पक्‍कोसित्वान रोहणा॥&lt;br&gt;&#xA;९९.&lt;br&gt;&#xA;रट्ठे जनपदे सब्बे, आदाय बहुवाहनो।&lt;br&gt;&#xA;रत्तियं पुरमागम्म, समुद्दो विय ओत्थरि॥&lt;br&gt;&#xA;१००.&lt;br&gt;&#xA;बलकायो पुरं रुन्धि, उग्घोसेन्तो समन्ततो।&lt;br&gt;&#xA;हेसितेन तुरङ्गानं, कोञ्‍चनादे नदन्तिनं॥&lt;br&gt;&#xA;१०१.&lt;br&gt;&#xA;ताळावचर सद्दानं, काहळानं रवेन च।&lt;br&gt;&#xA;गज्‍जितेन भटानञ्‍च, आकासं न तदा फलि॥&lt;br&gt;&#xA;१०२.&lt;br&gt;&#xA;तदा सेनापति दिस्वा, महासेनं पमोदिय।&lt;br&gt;&#xA;आरोचेसि अवत्तिं तं, बलकायस्स अत्तनो॥&lt;br&gt;&#xA;१०३.&lt;br&gt;&#xA;राजपुत्ता तयो एते, महन्तं बलमादिय।&lt;br&gt;&#xA;नगरं नो’परुन्धिंसु, किन्तु कत्तब्ब मेत्थ वो॥&lt;br&gt;&#xA;१०४.&lt;br&gt;&#xA;एवं वुत्ता तमाहंसु, सूरा तस्स रणत्थिनो।&lt;br&gt;&#xA;देवासेवा दिनेयेव, सेवकानं न जीवितं॥&lt;br&gt;&#xA;१०५.&lt;br&gt;&#xA;एवं भूते सचे काले, ओहीना जीविभत्थिनो।&lt;br&gt;&#xA;पोसेसि सामि किं काल-मेत्तकं नो यथा सुखं॥&lt;br&gt;&#xA;१०६.&lt;br&gt;&#xA;वुत्ते एवं सउस्साहो, बलं सज्‍जिय रत्तियं।&lt;br&gt;&#xA;उग्गते अरुणे हत्थि-मारुय्ह कतकम्मकं॥&lt;br&gt;&#xA;१०७.&lt;br&gt;&#xA;द्वारेने’केन निक्खम्म, पतन्तो असनी विय।&lt;br&gt;&#xA;सद्धिं यो धसहस्सेहि, सङ्गामं कासि दुस्सहं॥&lt;br&gt;&#xA;१०८.&lt;br&gt;&#xA;बलं तं आदिपादस्स, निप्फोटेत्वा ततो ततो।&lt;br&gt;&#xA;सन्‍निपातिय एकज्झं, नियत्तिं सम्पवेदयि॥&lt;br&gt;&#xA;१०९.&lt;br&gt;&#xA;हतावसेसे आदाय, आदिपादोपि दप्पुळो।&lt;br&gt;&#xA;पुब्बण्हेव पराजित्वा, पलायित्वा’ग रोहणं॥&lt;br&gt;&#xA;११०.&lt;br&gt;&#xA;राजपुत्ते दुवे चेव, रोहणम्हा तदा गते।&lt;br&gt;&#xA;जीवग्गाहं सगाहेत्वा, ते आदाय पुरं गतो॥&lt;br&gt;&#xA;१११.&lt;br&gt;&#xA;एवं पत्तजयो सूरो, दीपे जाते निराकुले।&lt;br&gt;&#xA;पाचिनदेसं साधेतुं, पेसयित्थ सवाहने॥&lt;br&gt;&#xA;११२.&lt;br&gt;&#xA;तेपि गन्त्वान देसं तं, उत्तरं देसमेव च।&lt;br&gt;&#xA;साधयित्वा’चिरेनेव, सङ्गहेसुं महाबलं॥&lt;br&gt;&#xA;११३.&lt;br&gt;&#xA;राजापि तं महादेविं, भरियं कासि अत्तनो।&lt;br&gt;&#xA;परिच्‍चत्तुञ्‍च मारेतुं, न सक्‍कायन्ति चिन्तिय॥&lt;br&gt;&#xA;११४.&lt;br&gt;&#xA;तेसं संवासमन्वाय, गब्भो आसि पतिट्ठितो।&lt;br&gt;&#xA;पुत्तं विजायि साधञ्‍ञ-पुञ्‍ञलक्खणसञ्‍ञुत्तं॥&lt;br&gt;&#xA;११५.&lt;br&gt;&#xA;रञ्‍ञो सा’तिपिया आसि, ततो पट्ठाय सोपि खो।&lt;br&gt;&#xA;पुत्तस्स तस्स पादासि, ओपरज्‍जं सभोगियं॥&lt;br&gt;&#xA;११६.&lt;br&gt;&#xA;ठिता पाचिनदेसम्हि, आदिपादा निसम्मतं।&lt;br&gt;&#xA;विना सो’यन्ति अम्हाकं, उभो हुत्वान एकतो॥&lt;br&gt;&#xA;११७.&lt;br&gt;&#xA;द्वीसु पस्सेसु सेनञ्‍च, समादाय महाधनं।&lt;br&gt;&#xA;सन्धिंभातरमाहूय, कत्वारोहण देसतो॥&lt;br&gt;&#xA;११८.&lt;br&gt;&#xA;गङ्गातीरम्हि वासं ते, कप्पयिंसु महब्बला।&lt;br&gt;&#xA;राजा सब्बं निसम्मे’तं, मण्डलीके तहिं तहिं॥&lt;br&gt;&#xA;११९.&lt;br&gt;&#xA;आराधेत्वा गहेत्वान, दुट्ठे मारिय केचन।&lt;br&gt;&#xA;रक्खं दत्वान नगरे, कत्तब्बं साधुयोजिय॥&lt;br&gt;&#xA;१२०.&lt;br&gt;&#xA;महासेनङ्गमादाय, महेसिञ्‍च तमादिय।&lt;br&gt;&#xA;खन्धावारं निवेसेति, महुम्मारम्हि गामके॥&lt;br&gt;&#xA;१२१.&lt;br&gt;&#xA;तस्सागमनमञ्‍ञाय, आदिपादापि ते तयो।&lt;br&gt;&#xA;कोविळारव्हये गामे, महायुद्धं पवत्तयुं॥&lt;br&gt;&#xA;१२२.&lt;br&gt;&#xA;अथ राजा महासेनो, समुग्घातेसि तं बलं।&lt;br&gt;&#xA;दप्पुळो सो पलायित्थ, आदि पादा दुवे हता॥&lt;br&gt;&#xA;१२३.&lt;br&gt;&#xA;तत्थापि लद्धविजयो, पुरमागम्मभूमिपो।&lt;br&gt;&#xA;राजकिच्‍चं विचारेसि, महादानं पवत्तयि॥&lt;br&gt;&#xA;१२४.&lt;br&gt;&#xA;महाबोधि दुमिन्दस्स, महाचेतित्तयस्स च।&lt;br&gt;&#xA;धातूनम्पि च सक्‍कच्‍चं, महापूजामकारयी॥&lt;br&gt;&#xA;१२५.&lt;br&gt;&#xA;रोहणं समुपागम्म, दप्पुळो सो तमागतो।&lt;br&gt;&#xA;बलं सम्पटिपादेसि, युज्झितुं पुन राजिना॥&lt;br&gt;&#xA;१२६.&lt;br&gt;&#xA;राजा सो पुत्तनत्तानं, देसं कातुं निराकुलं।&lt;br&gt;&#xA;थूपारामम्हि सब्बेपि, सन्‍निपातिय भिक्खवो॥&lt;br&gt;&#xA;१२७.&lt;br&gt;&#xA;अञ्‍ञेपि च महापञ्‍ञे, युत्ता युत्तिविसारदे।&lt;br&gt;&#xA;राजधम्मेसु सब्बेसु, निपुणो नयकोविदो॥&lt;br&gt;&#xA;१२८.&lt;br&gt;&#xA;आरोचेत्वा पवत्तिं तं, तेहि सम्मा पकासितो।&lt;br&gt;&#xA;चतुरङ्गमहासेनो, सब्बूपकरणानुगो॥&lt;br&gt;&#xA;१२९.&lt;br&gt;&#xA;दीपे सब्बत्थ योजेत्वा, कत्तब्बं नगरेपि च।&lt;br&gt;&#xA;निक्खन्तो न चिरेनेव, अगमा मारपब्बतं॥&lt;br&gt;&#xA;१३०.&lt;br&gt;&#xA;सम्मद्दित्वान तं देसं, खिप्पं पब्बतमारुही।&lt;br&gt;&#xA;तं दिस्वा रोहणे सब्बे, भीता तं वसमागमुं॥&lt;br&gt;&#xA;१३१.&lt;br&gt;&#xA;ततो सन्धिं करित्वान, दप्पुळेन सदप्पको।&lt;br&gt;&#xA;हत्थी अस्से च मणयो, गहेत्वा तस्स हत्थतो॥&lt;br&gt;&#xA;१३२.&lt;br&gt;&#xA;गाळ्हगङ्गञ्‍च कत्वान, सीमं रोहणभोगिनं।&lt;br&gt;&#xA;ओरगङ्गं समादाय, राजभोगमकारयि॥&lt;br&gt;&#xA;१३३.&lt;br&gt;&#xA;दीपमेवं महातेजो, कत्वा विगतकण्टकं।&lt;br&gt;&#xA;एकातपत्तो आगम्म, पुरं वसि यथासुखं॥&lt;br&gt;&#xA;१३४.&lt;br&gt;&#xA;परिवेणं सकारेसि, राजा दामविहारकं।&lt;br&gt;&#xA;तथा सन्‍निरतित्थञ्‍च, पुलत्थिनगरे विभू॥&lt;br&gt;&#xA;१३५.&lt;br&gt;&#xA;महालेखञ्‍च कारेसि, परिवेणमभया चले।&lt;br&gt;&#xA;तथा रतनपासादं, तथेव सुमनोहरं॥&lt;br&gt;&#xA;१३६.&lt;br&gt;&#xA;अनेकभूमं कारेत्वा, वेजयन्तमिवापरं।&lt;br&gt;&#xA;तथा सतसहस्सेहि, तीहि चेव महाधनो॥&lt;br&gt;&#xA;१३७.&lt;br&gt;&#xA;जम्बोनदतुवण्णस्स, सहस्सेहि च सट्ठिहि।&lt;br&gt;&#xA;बिम्बं सत्थुस्स कारेत्वा, नग्घं चूळामणियुतं॥&lt;br&gt;&#xA;१३८.&lt;br&gt;&#xA;पूजं सब्बोपहारेन, कारेत्वान महारहं।&lt;br&gt;&#xA;पासादमहने सब्बं, रज्‍जं ओस्सज्‍जि अत्तनो॥&lt;br&gt;&#xA;१३९.&lt;br&gt;&#xA;बोधिसत्तञ्‍च कारेत्वा, राजानं सुमनोहरं।&lt;br&gt;&#xA;सण्ठपित्थसिला मेघे, चारुं भिक्खूनुपस्सये॥&lt;br&gt;&#xA;१४०.&lt;br&gt;&#xA;थूपारामम्हि थुपस्स, कासि सोवण्णकञ्‍चुकं।&lt;br&gt;&#xA;पट्टं कत्वा विचितत्थं, रजतं अन्तरन्तरा॥&lt;br&gt;&#xA;१४१.&lt;br&gt;&#xA;तस्मिंयेव च पासादं, परिजिण्णं सकारयि।&lt;br&gt;&#xA;अभिधम्मं कथापेसि, कारापेत्वा महामहं॥&lt;br&gt;&#xA;१४२.&lt;br&gt;&#xA;महाथेरेन सतिमा, हेमसालिनिवासिना।&lt;br&gt;&#xA;तत्थ पोक्खरणिञ्‍चस्स, परिभोगाय कारयि॥&lt;br&gt;&#xA;१४३.&lt;br&gt;&#xA;जिण्णे देवकूले कत्वा, बहुके तत्थ तत्थ सो।&lt;br&gt;&#xA;देवानं पटिमायो च, कारयित्थ महारहा॥&lt;br&gt;&#xA;१४४.&lt;br&gt;&#xA;ब्राह्मणानञ्‍च दत्वान, पच्‍चग्घं राजभोजनं।&lt;br&gt;&#xA;पायेसि खीरं सोवण्ण-तट्टकेहि ससक्खरं॥&lt;br&gt;&#xA;१४५.&lt;br&gt;&#xA;उसभे पङ्गुलानञ्‍च, जीविकञ्‍च सदापयी।&lt;br&gt;&#xA;दमिळानन्तु पादासि, अस्से गोणे अगण्हतं॥&lt;br&gt;&#xA;१४६.&lt;br&gt;&#xA;अनाथा ये सलज्‍जा च, ते च सङ्गण्हि सो रहो।&lt;br&gt;&#xA;असंगहितो दीपम्हि, नत्थि तेन यथारहं॥&lt;br&gt;&#xA;१४७.&lt;br&gt;&#xA;दातब्बोति कथं गुन्‍न-महारो सो विचिन्तिय।&lt;br&gt;&#xA;सस्से खीरगते’दासि, तेसं खेत्तसहस्सके॥&lt;br&gt;&#xA;१४८.&lt;br&gt;&#xA;काळवापिम्हि सो वारि-सम्पातं कारयि थिरं।&lt;br&gt;&#xA;पुञ्‍ञमेवं विधं तस्स, अप्पमेय्यं बहुं किर॥&lt;br&gt;&#xA;१४९.&lt;br&gt;&#xA;तस्स पुत्तो तदा आसि, युवराजा दिवङ्गतो।&lt;br&gt;&#xA;जातो सेनापति काले, अपरो अत्थि दारको॥&lt;br&gt;&#xA;१५०.&lt;br&gt;&#xA;तं राजा राजपुत्तेहि, भीतो राजारहो इति।&lt;br&gt;&#xA;मारेतुं तं न सक्‍कोन्ति, वड्ढपेसि यथा तथा॥&lt;br&gt;&#xA;१५१.&lt;br&gt;&#xA;अरीहि नगरे रुद्धे, पितरं सो किरेकदा।&lt;br&gt;&#xA;उपसङ्कम्म याचित्थ, सङ्गमावचरं गजं॥&lt;br&gt;&#xA;१५२.&lt;br&gt;&#xA;सो दापेसि महानागं, घोरं मारकरूपमं।&lt;br&gt;&#xA;कतहत्थं बलञ्‍चेव, सब्बायुध विसारदं॥&lt;br&gt;&#xA;१५३.&lt;br&gt;&#xA;कालोयमीति मन्त्वा सो, बन्धित्वा छुरिकं तदा।&lt;br&gt;&#xA;कुञ्‍जरं वरमारुय्ह, निक्खम्म नगरा बहि॥&lt;br&gt;&#xA;१५४.&lt;br&gt;&#xA;विद्धंसेत्वा बलं सब्बं, दुज्‍जयं जयमग्गही।&lt;br&gt;&#xA;राजा दिस्वा पसन्‍नो तं, सेनापच्‍चञ्‍च तस्स’दा॥&lt;br&gt;&#xA;१५५.&lt;br&gt;&#xA;एसोव किर गन्त्वान, सबलो देसमुत्तरं।&lt;br&gt;&#xA;पलापेसि ससेनं तं, आदिपादञ्‍च दप्पुलं॥&lt;br&gt;&#xA;१५६.&lt;br&gt;&#xA;बद्धवेरो ततो’होसि, दप्पुळो तम्हि साधुकं।&lt;br&gt;&#xA;महाउम्मारयुद्धम्हि, दिस्वा तमतीकोधवा॥&lt;br&gt;&#xA;१५७.&lt;br&gt;&#xA;सीघं पेसेसि तं हन्तुं, हत्थिमारुळ्हमत्तना।&lt;br&gt;&#xA;ओविज्झिय पलापेसि, तमेस सकदन्तीना॥&lt;br&gt;&#xA;१५८.&lt;br&gt;&#xA;दिस्वा तमतिसन्तुट्ठो, अञ्‍ञेसञ्‍च अभावतो।&lt;br&gt;&#xA;रज्‍जयोगे अदा तस्स, उपराजत्तमत्तनो॥&lt;br&gt;&#xA;१५९.&lt;br&gt;&#xA;एवं वीसति वस्सानि, दीपमेतं सुभुञ्‍जिय।&lt;br&gt;&#xA;विपाकं पुञ्‍ञकम्मस्स, भुञ्‍जितुञ्‍च दिवङ्गतो॥&lt;br&gt;&#xA;१६०.&lt;br&gt;&#xA;एवं अनेकेहि नयेहि थद्धा।&lt;br&gt;&#xA;जनस्स दुक्खेहि विरूपकेहि।&lt;br&gt;&#xA;भोगा विनस्सन्ति खणे न सब्बे।&lt;br&gt;&#xA;अहो तहिंयेव रमन्ति बाला॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;छ राजको नाम&lt;br&gt;&#xA;छचत्तालीसतिमो परिच्छेदो।&lt;/p&gt;</description>
    </item>
    <item>
      <title>४६ सत्तचत्तालीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/46_sattachattAlIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/46_sattachattAlIsatima_parichCheda/</guid>
      <description>&lt;p&gt;सत्तचत्तालीसतिम परिच्छेद&lt;/p&gt;&#xA;&lt;h2 id=&#34;पञचरजक&#34;&gt;पञ्‍चराजको&lt;/h2&gt;&#xA;&lt;p&gt;१.&lt;br&gt;&#xA;अच्‍चये पितुनो राजा, उपराजा अहोसि सो।&lt;br&gt;&#xA;समत्थो सक्‍कुमित्तानं, कातुं निग्गह संगहे॥&lt;br&gt;&#xA;२.&lt;br&gt;&#xA;सेना नामसि सप्पञ्‍ञा, महेसी तस्स राजिनो।&lt;br&gt;&#xA;खुद्दपुत्ता पीया’तीव, रञ्‍ञो कल्याणदस्सना॥&lt;br&gt;&#xA;३.&lt;br&gt;&#xA;अदासि युवराजत्तं, जेट्ठपुत्तस्स अत्तनो।&lt;br&gt;&#xA;आदिपादे’परेकासि, राजिनीपि च धीतरो॥&lt;br&gt;&#xA;४.&lt;br&gt;&#xA;दत्वा ठानन्तरं राजा, तेसं तेसं यथारहं।&lt;br&gt;&#xA;जनं सङ्गहवत्थूहि, सङ्गहेसि चतूहिपि॥&lt;br&gt;&#xA;५.&lt;br&gt;&#xA;अथ केनापि सो गन्त्वा, हेतुना मणिहीरकं।&lt;br&gt;&#xA;वसन्तो किर अस्सोसि, पच्‍चन्तो कुपितो इति॥&lt;br&gt;&#xA;६.&lt;br&gt;&#xA;ततो सेनापतिञ्‍चेव, जेट्ठपुत्तञ्‍च अत्तनो।&lt;br&gt;&#xA;गन्त्वा साधेथ तं देस-मीति पेसेसि सज्‍जुकं॥&lt;br&gt;&#xA;७.&lt;br&gt;&#xA;तेसु तत्थोपयातेसु, पिसुना भेदचिन्तका।&lt;br&gt;&#xA;वत्वा यंकिञ्‍चि भिन्दिंसु, ते उभोपि नराधिपे॥&lt;br&gt;&#xA;८.&lt;br&gt;&#xA;ततो द्वे वेरिनो हुत्वा, देसं गण्हितुमारभुं।&lt;br&gt;&#xA;राजा सुत्वा खणेनेव, दुरतिस्स मुपागमि॥&lt;br&gt;&#xA;९.&lt;br&gt;&#xA;ते उभो तत्थ घातेत्वा, तेसं सब्बं समादिय।&lt;br&gt;&#xA;हन्त्वा तं पक्खिये सब्बे, पुळत्थिनगरं गमि॥&lt;br&gt;&#xA;१०.&lt;br&gt;&#xA;तदा रोहणदेसम्हि, भोगाधिपतिनो सुतो।&lt;br&gt;&#xA;दाठासिवादिपादस्स, महिन्दो नाम खत्तियो॥&lt;br&gt;&#xA;११.&lt;br&gt;&#xA;पितुनो सो’परिज्झित्वा, रञ्‍ञो सन्तिकमागमा।&lt;br&gt;&#xA;दिस्वा राजापि सन्तुट्ठो, तं सङ्गण्हि यथारहं॥&lt;br&gt;&#xA;१२.&lt;br&gt;&#xA;तेन मेत्तिं थिरं कातुं, धीतरं देव नामिकं।&lt;br&gt;&#xA;तस्स दत्वान पाहेसि, बलं रोहणमेवसो॥&lt;br&gt;&#xA;१३.&lt;br&gt;&#xA;सो गन्त्वा राजसेनाय, मद्दापेत्वान रोहणं।&lt;br&gt;&#xA;जम्बुदीपं पलापेत्वा, पितरं रोहणं लभि॥&lt;br&gt;&#xA;१४.&lt;br&gt;&#xA;महाविहारे कारेसि, सलाकग्गं थिरं सुभं।&lt;br&gt;&#xA;खोलक्खियमुनिन्दस्स, परिहाराय दापयि॥&lt;br&gt;&#xA;१५.&lt;br&gt;&#xA;महानामव्हयं गामं, पूजयित्वा यथाबलं।&lt;br&gt;&#xA;वड्ढमानदुमिन्दस्स, जिण्णं गेहञ्‍च कारिय॥&lt;br&gt;&#xA;१६.&lt;br&gt;&#xA;रुक्खणत्थाय तस्सा;दा, कोट्ठागामं बहुदयं।&lt;br&gt;&#xA;नीलारामस्स पादासि, काळुस्सं नाम गामकं॥&lt;br&gt;&#xA;१७.&lt;br&gt;&#xA;लोहरूपस्स पादासि, आरामस्स च गामकं।&lt;br&gt;&#xA;जिण्णञ्‍च पटिसङ्खासि, पटिमायो च कारयि॥&lt;br&gt;&#xA;१८.&lt;br&gt;&#xA;पासादे चेतियो चेव, विहारे च अनप्पके।&lt;br&gt;&#xA;पुळत्थिनगरे’कासि, वेज्‍जसालं महादयो॥&lt;br&gt;&#xA;१९.&lt;br&gt;&#xA;तथा पण्डा वियञ्‍चेव, भोगगामसमायुतं।&lt;br&gt;&#xA;पिट्ठसप्पिनमन्धानं, सालायो च तहिं तहिं॥&lt;br&gt;&#xA;२०.&lt;br&gt;&#xA;पोत्थकेसु लिखापेत्वा, अट्टे सम्मा विनिच्छिते।&lt;br&gt;&#xA;राजगेहे ठपापेसि, उक्‍कोटनभयेन सो॥&lt;br&gt;&#xA;२१.&lt;br&gt;&#xA;नागवड्ढननामस्स, भोगगामे बहू अदा।&lt;br&gt;&#xA;लेखे’पुब्बे न वारेत्वा, पालेत्वा पुब्बसासनं॥&lt;br&gt;&#xA;२२.&lt;br&gt;&#xA;पितरा च महादानं, पुञ्‍ञमञ्‍ञम्पि वा कतं।&lt;br&gt;&#xA;सब्बं तमविनासेत्वा, निच्‍चं सो रक्खि सादरो॥&lt;br&gt;&#xA;२३.&lt;br&gt;&#xA;महेसी च महारञ्‍ञो, पुञ्‍ञानि बहुकारयि।&lt;br&gt;&#xA;कण्टकं चेतियं कासि, देवी चेतियपब्बते॥&lt;br&gt;&#xA;२४.&lt;br&gt;&#xA;कारेत्वा जयसेनञ्‍च, पब्बतं गामिकस्सदा।&lt;br&gt;&#xA;भिक्खुसङ्घस्स सा गामं, महुम्मारञ्‍च तस्स दा॥&lt;br&gt;&#xA;२५.&lt;br&gt;&#xA;सिलामेघव्हयं कत्वा, भिक्खुनीनमुपस्सयं।&lt;br&gt;&#xA;सिलामेघव्हये दासि, भिक्खुनीनञ्‍च पच्‍चये॥&lt;br&gt;&#xA;२६.&lt;br&gt;&#xA;गामाये’सुं पुराकीता, विहारो तत्थ साधनं।&lt;br&gt;&#xA;दत्वा ते मे चयित्वान, विहारस्सेव दापयि॥&lt;br&gt;&#xA;२७.&lt;br&gt;&#xA;छादयित्वा महारुक्खे, सब्बे चेतियपब्बते।&lt;br&gt;&#xA;नानारागे धजे चेव, पटाकायो च पूजयि॥&lt;br&gt;&#xA;२८.&lt;br&gt;&#xA;पुब्बारामकभागम्पि, पासादं पटिसङ्खरि।&lt;br&gt;&#xA;उस्सानविट्ठिं दुब्भोगं, सुभोगं तस्स कारयि॥&lt;br&gt;&#xA;२९.&lt;br&gt;&#xA;विहारं गिरिभण्डञ्‍च, नट्ठं पाकतिकं करि।&lt;br&gt;&#xA;भोगगामे च दापेसि, भिक्खूनं तन्‍निवासिनं॥&lt;br&gt;&#xA;३०.&lt;br&gt;&#xA;अम्बुय्यानम्हि आवासं, कत्वा दप्पुळपब्बतं।&lt;br&gt;&#xA;भिक्खूनं तिसतस्सा’दा, सम्पन्‍नचतुपच्‍चयं॥&lt;br&gt;&#xA;३१.&lt;br&gt;&#xA;कारेत्वा नीलगल्‍लञ्‍च, आरामं सो मनोरमं।&lt;br&gt;&#xA;दकवारं बहुप्पादं, तस्स दापेसि कारिय॥&lt;br&gt;&#xA;३२.&lt;br&gt;&#xA;अरिकारि विहारे च, पटिसङ्खासि जिण्णकं।&lt;br&gt;&#xA;सलाकग्गञ्‍च पासादं, अपुब्बंयेव कारयि॥&lt;br&gt;&#xA;३३.&lt;br&gt;&#xA;वाहदीपे सकारेसि, सेनग्गबोधिपब्बतं।&lt;br&gt;&#xA;धम्मं तीसु निकायेसु, वाचयित्थ बहुस्सुते॥&lt;br&gt;&#xA;३४.&lt;br&gt;&#xA;गण्हापेसि च भिक्खूनं, अयोपत्तेसु गण्ठिके।&lt;br&gt;&#xA;पुञ्‍ञन्ति वुत्तं सब्बं सो, न किञ्‍चि परिवज्‍जयि॥&lt;br&gt;&#xA;३५.&lt;br&gt;&#xA;कुलीनानमनाथानं, इत्थीनं’दा पिळन्धनं।&lt;br&gt;&#xA;भोजनं भोजनत्थीनं, बहु सो दासि रत्तियं॥&lt;br&gt;&#xA;३६.&lt;br&gt;&#xA;गुन्‍नं सस्सानि पादासि, काकादीनञ्‍च भत्तकं।&lt;br&gt;&#xA;तण्डुलञ्‍च कुमारानं, मधुफाणितसंयुत्तं॥&lt;br&gt;&#xA;३७.&lt;br&gt;&#xA;एवं पुञ्‍ञानि कत्वान, नरिन्दो सो सपारिसो।&lt;br&gt;&#xA;भुत्वा पञ्‍चसु वस्सेसु, मेदिनिं सम्परिच्‍चजि॥&lt;br&gt;&#xA;३८.&lt;br&gt;&#xA;ततो तस्स सुतो आसि, सीहळानं रथेसतो।&lt;br&gt;&#xA;सब्बरूपगुणोपेतो, महिन्दो नाम खत्तियो॥&lt;br&gt;&#xA;३९.&lt;br&gt;&#xA;सो धम्मिकसीलामेघो, इच्‍चासि धरणीतले।&lt;br&gt;&#xA;धम्मदीपो धम्मधजो, सुद्धधम्मपरायनो॥&lt;br&gt;&#xA;४०.&lt;br&gt;&#xA;पुब्बकेहि नरिन्देहि, कतं धम्मपथानुगं।&lt;br&gt;&#xA;सब्बं कासि अहापेत्वा, अधम्मं तु विवज्‍जयि॥&lt;br&gt;&#xA;४१.&lt;br&gt;&#xA;राजारतनपासादे, कातुं सो नवकम्मकं।&lt;br&gt;&#xA;सब्बकालेसु दापेसि, गेट्ठुम्बदकवारकं॥&lt;br&gt;&#xA;४२.&lt;br&gt;&#xA;जिण्णञ्‍च पटिसङ्खासि, पुञ्‍ञकम्ममकासि च।&lt;br&gt;&#xA;रज्‍जं कत्वान चतूसु, वस्सेसु निधनं गतो॥&lt;br&gt;&#xA;४३.&lt;br&gt;&#xA;अग्गबोधि ततो राजा, छत्तं उस्सापयि पुरे।&lt;br&gt;&#xA;कारेन्तो सब्बसत्तानं, हितं सुखमसेसतो॥&lt;br&gt;&#xA;४४.&lt;br&gt;&#xA;धातुपूजं सकारेसि, सत्थुसब्बगुणारहं।&lt;br&gt;&#xA;पितामहकतस्सा’पि, सम्बुद्धस्स महामहं॥&lt;br&gt;&#xA;४५.&lt;br&gt;&#xA;उदयग्गादिबोधिञ्‍च, परिवेणं सकारयि।&lt;br&gt;&#xA;नामं गहेत्वा पितुनो, अत्तनो च नराधिपो॥&lt;br&gt;&#xA;४६.&lt;br&gt;&#xA;सभोगं परिवेणञ्‍च, कत्वा तं भूतनामकं।&lt;br&gt;&#xA;सकाचरियकस्सा’दा, भिक्खूनं तिसतस्स च॥&lt;br&gt;&#xA;४७.&lt;br&gt;&#xA;राजसालाय दापेसि, चूळवापियगामकं।&lt;br&gt;&#xA;गामद्वयञ्‍च दापेसि, काळूलमल्‍लवातके॥&lt;br&gt;&#xA;४८.&lt;br&gt;&#xA;पवेसं विनिवारेसि, उपोसथदिनेसु सो।&lt;br&gt;&#xA;मच्छमंससुरादीनं, अन्तोनगरमत्तनो॥&lt;br&gt;&#xA;४९.&lt;br&gt;&#xA;भिक्खू वा चेतिये वा सो, वन्दित्वा निक्खमं ततो।&lt;br&gt;&#xA;वालुका हा विनस्सन्तु, इति पादेसु वोधयी॥&lt;br&gt;&#xA;५०.&lt;br&gt;&#xA;यं यं सोवग्गियं कम्मं, कम्मं निस्सरणवहं।&lt;br&gt;&#xA;वत्थुत्तये पसन्‍नो सो, कम्मं तं सब्बमाचरि॥&lt;br&gt;&#xA;५१.&lt;br&gt;&#xA;मातुपट्ठाननिरतो, रत्तिन्दिवमहोसिसो।&lt;br&gt;&#xA;गन्त्वा तस्सा उपट्ठानं, पातोव किर भूपति॥&lt;br&gt;&#xA;५२.&lt;br&gt;&#xA;सीसं तेलेन मक्खेत्वा, उब्बट्टेत्वान जल्‍लिकं।&lt;br&gt;&#xA;नखे विसुद्धे कत्वान, नहापेत्वान सादरं॥&lt;br&gt;&#xA;५३.&lt;br&gt;&#xA;अच्छादेत्वा नवं वत्थं, सुखसम्फस्समत्तनो।&lt;br&gt;&#xA;वत्थं छड्डितमादाय, पेल्‍लेत्वा सयमेव तं॥&lt;br&gt;&#xA;५४.&lt;br&gt;&#xA;तस्स तोयेन सिञ्‍चित्वा, सीसं समकुटं सकं।&lt;br&gt;&#xA;गन्धमालाहि तं सम्मा, चेतियं विह पूजिय॥&lt;br&gt;&#xA;५५.&lt;br&gt;&#xA;नमस्सित्वान तिक्खत्तुं, कत्वा तं सो पदक्खिणं।&lt;br&gt;&#xA;दापेत्वा परिसाय’स्सा, वत्थादीनि यथारुचिं॥&lt;br&gt;&#xA;५६.&lt;br&gt;&#xA;सहत्थेनेव भोजेत्वा, भोजनं तं महारहं।&lt;br&gt;&#xA;भुत्थावसेसं भुञ्‍जित्वा, समाकिरियमत्थके॥&lt;br&gt;&#xA;५७.&lt;br&gt;&#xA;भोजेत्वा परिसं तस्सा, राजभोजनमुत्तमं।&lt;br&gt;&#xA;सज्‍जेत्वा वासगेहञ्‍च, सुगन्धपरिवासितं॥&lt;br&gt;&#xA;५८.&lt;br&gt;&#xA;सहत्था पञ्‍ञपेत्वान, सयनं तत्थ साधुकं।&lt;br&gt;&#xA;पादे धोविय मक्खेत्वा, गन्धतेलेन सण्हकं॥&lt;br&gt;&#xA;५९.&lt;br&gt;&#xA;सम्बाहेन्तो निसीदित्वा, कत्वा निद्दमुपेतकं।&lt;br&gt;&#xA;कत्वा पदक्खिणं मञ्‍चं, तिक्खत्तुं साधुवन्दिय॥&lt;br&gt;&#xA;६०.&lt;br&gt;&#xA;आरक्खके नियोजेत्वा, दासेकम्मकरेपि च।&lt;br&gt;&#xA;तस्सा पिट्ठिमकत्वान, अपक्‍कमेव पिट्ठितो॥&lt;br&gt;&#xA;६१.&lt;br&gt;&#xA;ठत्वा अदस्सने ठाने, तिक्खत्तुं पुन वन्दिय।&lt;br&gt;&#xA;सन्तुट्ठो तेन कम्मेन, सरन्तो तं पुनप्पुनं॥&lt;br&gt;&#xA;६२.&lt;br&gt;&#xA;गेहं याति सजीवन्तं, एवमेव उपट्ठहि।&lt;br&gt;&#xA;एकदा दासवादेन, वन्दित्वा दासमत्तनो॥&lt;br&gt;&#xA;६३.&lt;br&gt;&#xA;तेनत्तनो कथापेसि, खमापेतुं सयं वचो।&lt;br&gt;&#xA;अत्तानं भिक्खुसङ्घस्स, दापयित्वान मातरा॥&lt;br&gt;&#xA;६४.&lt;br&gt;&#xA;धनमत्थग्घनं ञत्वा, भुजिस्सो आसि बुद्धिमा।&lt;br&gt;&#xA;एवं पुञ्‍ञपरो हुत्वा, कत्वा दीपस्स सङ्गहं॥&lt;br&gt;&#xA;६५.&lt;br&gt;&#xA;एकादसहि वस्सेहि, देवलोकमुपागमि।&lt;br&gt;&#xA;तस्सानुजो दप्पुळो’थ, राजा होसि तदच्‍चये॥&lt;br&gt;&#xA;६६.&lt;br&gt;&#xA;सब्बं पुब्बकराजूनं, चरियं सो समाचरि।&lt;br&gt;&#xA;तदा महिन्दनामस्स, पुत्तारोहणसामिनो॥&lt;br&gt;&#xA;६७.&lt;br&gt;&#xA;पितरा निहटा’गञ्छुं, राजानं मातुलं सकं।&lt;br&gt;&#xA;सो ते दिस्वा पवत्तिं तं, सुत्वा दत्वा महाबलं॥&lt;br&gt;&#xA;६८.&lt;br&gt;&#xA;पाहेसि पितरा युद्धं, कातुं बन्धु हिते रते।&lt;br&gt;&#xA;महिन्दोपि तथाभावं, विदित्वा रोहणाधिपो॥&lt;br&gt;&#xA;६९.&lt;br&gt;&#xA;युद्धं पटिपदेयेव, तेसं’कासि महाबलो।&lt;br&gt;&#xA;ते उभोपि पलायिंसु, दत्वा सेनाय नायकं॥&lt;br&gt;&#xA;७०.&lt;br&gt;&#xA;पुनागन्त्वा महीपालं, सेवमाना इधा’वसुं।&lt;br&gt;&#xA;पितापि तेन सन्तुट्ठो, अञ्‍ञेन सकबन्धुना॥&lt;br&gt;&#xA;७१.&lt;br&gt;&#xA;युज्झन्तो मरणं गञ्छि, ञातिसोपि मतो किर।&lt;br&gt;&#xA;तदा’दा भागिनेय्यस्स, राजा कित्तग्गबोधिनो॥&lt;br&gt;&#xA;७२.&lt;br&gt;&#xA;सब्बरूपगुणोपेतं, धितरं देव नामिकं।&lt;br&gt;&#xA;सो दप्पुळं ठपेत्वान, सेवत्थं तस्स राजिनो॥&lt;br&gt;&#xA;७३.&lt;br&gt;&#xA;सयं सेनङ्गमादाय, रोहणं समुपागमि।&lt;br&gt;&#xA;रोहणाधिपति हुत्वा, सब्बाकारसमप्पितो॥&lt;br&gt;&#xA;७४.&lt;br&gt;&#xA;पुत्तधीताहि वड्ढेन्तो, वासं तत्थेव कप्पयि।&lt;br&gt;&#xA;राजाकासि दुमिन्दस्स, घरं जिण्णं नवं थिरं॥&lt;br&gt;&#xA;७५.&lt;br&gt;&#xA;सोवण्णखचितं कम्मं, मङ्गलेन च तस्स सो।&lt;br&gt;&#xA;अत्तनो राजभावस्स, सत्थुपारमिताय च॥&lt;br&gt;&#xA;७६.&lt;br&gt;&#xA;सम्मानुच्छविकं कत्वा, महापूजं पवत्तयि।&lt;br&gt;&#xA;जिण्णं कारेसि पासादं, हत्थिकुच्छिविहारके॥&lt;br&gt;&#xA;७७.&lt;br&gt;&#xA;वाहदीपस्स आरामं, लावरावञ्‍च पब्बतं।&lt;br&gt;&#xA;विहारे जेतनामे च, कत्वा सोवण्णयं मुनिं॥&lt;br&gt;&#xA;७८.&lt;br&gt;&#xA;वड्ढेत्वा बोधिगेहम्हि, पूजंकासि अचिन्तियं।&lt;br&gt;&#xA;अनुसंवच्छरं दीपे, वत्थदानं पवत्तयि॥&lt;br&gt;&#xA;७९.&lt;br&gt;&#xA;महापाळिञ्‍च वड्ढेसि, भत्तग्गमवलोकयी।&lt;br&gt;&#xA;तुलाभारञ्‍च दापेसि, जिण्णञ्‍च पटिसङ्खरि॥&lt;br&gt;&#xA;८०.&lt;br&gt;&#xA;चारित्तं पुब्बराजूनं, पालेसि मनवज्‍जियं।&lt;br&gt;&#xA;तस्सा’सि वजिरो नाम, सेनापति महापति॥&lt;br&gt;&#xA;८१.&lt;br&gt;&#xA;कच्छवालं सकारेसि, आरामं पंसुकूलिनं।&lt;br&gt;&#xA;थूपारामम्हि थूपस्स, घरं छादेसि साधुकं॥&lt;br&gt;&#xA;८२.&lt;br&gt;&#xA;इट्ठकाहि सुवण्णाहि, हेमद्वारे च कारयि।&lt;br&gt;&#xA;एवं सोळसवस्सानि, कत्वा रज्‍जं नराधिपो॥&lt;br&gt;&#xA;८३.&lt;br&gt;&#xA;अगमा सब्बसत्तानं, गन्तब्बं देसमेव सो।&lt;br&gt;&#xA;तस्मिं राजिनि सम्पत्ते, देवलोकं तदा अहु॥&lt;br&gt;&#xA;८४.&lt;br&gt;&#xA;अग्गबोधिसनामो’थ, आणाभेरिं चरापयि।&lt;br&gt;&#xA;पिता तस्स सभातुस्स, पुत्तं महिन्दनामकं॥&lt;br&gt;&#xA;८५.&lt;br&gt;&#xA;रज्‍जत्थं सकपुत्तानं, आदिपादं न कारयी।&lt;br&gt;&#xA;आदरं सो सबन्धूनं, कनिट्ठानम्पि कातवे॥&lt;br&gt;&#xA;८६.&lt;br&gt;&#xA;असहन्तो पलायित्थ, परतीरं समाकुलो।&lt;br&gt;&#xA;ते समागमनं सुत्वा, पेसयित्वा महाबलं॥&lt;br&gt;&#xA;८७.&lt;br&gt;&#xA;कारेत्वा युद्धमेतेहि, सीसं तेसं सगण्हयि।&lt;br&gt;&#xA;निकायेसु विचारेत्वा, कत्तब्बं सब्बमेव सो॥&lt;br&gt;&#xA;८८.&lt;br&gt;&#xA;दीपे’पि सकले कासि, पापाचारनिवारणं।&lt;br&gt;&#xA;भिक्खू चूळविहारेसु, यागुं गण्हन्ति सब्बदा॥&lt;br&gt;&#xA;८९.&lt;br&gt;&#xA;महाविहारे तं सुत्वा, राजा निब्बिन्‍नमानसो।&lt;br&gt;&#xA;कण्ठपिट्ठिमहागामं तथा याबालगामकं॥&lt;br&gt;&#xA;९०.&lt;br&gt;&#xA;तेलगामं बहुदञ्‍च, दकवारं पदापिय।&lt;br&gt;&#xA;यागुं गहेतुं योजेसि, विहारेसु’पि भिक्खवो॥&lt;br&gt;&#xA;९१.&lt;br&gt;&#xA;ततो पट्ठाय तं यागुं, सब्बे गण्हिंसु सादरा।&lt;br&gt;&#xA;दीपे भेरिंच रापेत्वा, सन्‍निपातिय याचके॥&lt;br&gt;&#xA;९२.&lt;br&gt;&#xA;सुवण्णं सोपदापेसि, यथिच्छं दिवसत्तयं।&lt;br&gt;&#xA;एवमादिं स कत्वान, पुञ्‍ञवं वस्सेहि तीहि च॥&lt;br&gt;&#xA;९३.&lt;br&gt;&#xA;वत्थुत्तयपसादस्स, फलं पस्सितुमत्तनो।&lt;br&gt;&#xA;राजा दिब्बेन यानेन, गच्छन्तो विय सो मरि॥&lt;br&gt;&#xA;९४.&lt;br&gt;&#xA;एवं अनिच्‍चा वत सब्बदेहिनो।&lt;br&gt;&#xA;सब्बञ्‍ञूनोपेव मुपेति मच्‍चुं।&lt;br&gt;&#xA;पहाय तस्मा भवरागजातं।&lt;br&gt;&#xA;बुधो सुबुद्धिविभवे भवेय्य॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;पञ्‍चराजको नाम&lt;br&gt;&#xA;सत्तचत्तालीसतिमो परिच्छेदो।&lt;/p&gt;</description>
    </item>
    <item>
      <title>४७ अट्ठचत्तालीसतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/47_aTThachattAlIsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/47_aTThachattAlIsatima_parichCheda/</guid>
      <description>&lt;p&gt;अट्ठचत्तालीसतिम परिच्छेद&lt;/p&gt;&#xA;&lt;h2 id=&#34;एकरजक&#34;&gt;एकराजको&lt;/h2&gt;&#xA;&lt;p&gt;१.&lt;br&gt;&#xA;ततो तस्सा’नुजो सेनो, छत्तं उस्सापयी पुरे।&lt;br&gt;&#xA;पियं’व पुत्तं पस्सन्तो, सत्ते सब्बे महाधनो॥&lt;br&gt;&#xA;२.&lt;br&gt;&#xA;चरियं पुब्बराजूनं, समाचरि यथाभतं।&lt;br&gt;&#xA;अपुब्बम्पि च वत्तेसि, चरियं धम्मसंहितं॥&lt;br&gt;&#xA;३.&lt;br&gt;&#xA;भिक्खूनं भिक्खूनीनञ्च, ञातीनं दीपवासिनं।&lt;br&gt;&#xA;मच्छानं मिगपक्खीनं, कत्तब्बं स समाचरि॥&lt;br&gt;&#xA;४.&lt;br&gt;&#xA;महिन्दं परतीरं सो, गतं योजियमारयि।&lt;br&gt;&#xA;एवं सो सुविसोधेसि, रज्जपच्चत्थिके’खिले॥&lt;br&gt;&#xA;५.&lt;br&gt;&#xA;महादानं पवत्तेसि, याचकानं धनेसिनं।&lt;br&gt;&#xA;भिक्खूनं ब्राह्मणानञ्च, मनुञ्ञं राजभोजनं॥&lt;br&gt;&#xA;६.&lt;br&gt;&#xA;अहेसुं अनुजातस्स, महिन्दो कस्सपो तथा।&lt;br&gt;&#xA;उदयोति तयो तेसु, महिन्दो युवराजको॥&lt;br&gt;&#xA;७.&lt;br&gt;&#xA;हुत्वा तस्सानुवत्तन्तो, सक्कच्चं तमुपट्ठहि।&lt;br&gt;&#xA;सङ्घानामासि राजस्स, भरिया तस्स राजिनी॥&lt;br&gt;&#xA;८.&lt;br&gt;&#xA;कीळनत्थं समुद्दस्स, गते राजिनि पट्टनं।&lt;br&gt;&#xA;उदयो आदिपादोसो, ओहीनो नगरे तदा॥&lt;br&gt;&#xA;९.&lt;br&gt;&#xA;नालनामं गहेत्वान, धीतरं माणिलानिया।&lt;br&gt;&#xA;रक्खितं राजरक्खाय, पुळत्थिनगरं अगा॥&lt;br&gt;&#xA;१०.&lt;br&gt;&#xA;राजा तस्मिं अकुज्झित्वा, सन्धिं कत्वा अकुप्पियं।&lt;br&gt;&#xA;महादीपादं पेसेत्वा, तोसत्वा तं इधानयि॥&lt;br&gt;&#xA;११.&lt;br&gt;&#xA;एवं समग्गा ते आसुं, ततो पट्ठाय खत्तिया।&lt;br&gt;&#xA;रक्खन्ता सासनं लोकं, वसिंसु सुसमाहिता॥&lt;br&gt;&#xA;१२.&lt;br&gt;&#xA;ततो केनचि कालेन, पण्डुराजा महाबलो।&lt;br&gt;&#xA;जम्बुदीपा इधा’गम्म, दीप गण्हितुमारभि॥&lt;br&gt;&#xA;१३.&lt;br&gt;&#xA;राजा सुत्वा महासेनं, पेसुयित्थ तदन्तिकं।&lt;br&gt;&#xA;अमच्चानं विवादेन, थद्धोतारो नाराधिपो॥&lt;br&gt;&#xA;१४.&lt;br&gt;&#xA;पण्डुराजा विनासेन्तो, सब्बं तं देसमुत्तरं।&lt;br&gt;&#xA;खन्धावारं निवेसेसि, महातालितगामके॥&lt;br&gt;&#xA;१५.&lt;br&gt;&#xA;वसन्ता दमिळा एत्थ, बहवो ये तहिं तहिं।&lt;br&gt;&#xA;सब्बे तं पक्खियाहेसुं, ततो सो बलवा अहु॥&lt;br&gt;&#xA;१६.&lt;br&gt;&#xA;तत्थ गन्ता महासेना, रञ्ञो युज्झितुमारभि।&lt;br&gt;&#xA;हत्थिक्खन्धगतो पण्डु-राजापि समुपाविसि॥&lt;br&gt;&#xA;१७.&lt;br&gt;&#xA;अहु दमिळसेनासा, पस्सन्ति सामिनो मुखं।&lt;br&gt;&#xA;सम्पत्तबलहुस्साहा, तदत्थे चत्तजीविता॥&lt;br&gt;&#xA;१८.&lt;br&gt;&#xA;दीपसेना तु सामिन-मभावेन निरुस्सुक्का।&lt;br&gt;&#xA;युज्झन्ति परिभिन्दित्वा, पलायित्थ ततो ततो॥&lt;br&gt;&#xA;१९.&lt;br&gt;&#xA;ओतरित्थमहासेना, पण्डुराजास्स तङ्खणे।&lt;br&gt;&#xA;मारसेनाव गच्छन्ति, विचुण्णेन्ति महाजनं॥&lt;br&gt;&#xA;२०.&lt;br&gt;&#xA;राजा सेनाय भिन्नत्तं, सुक्का सब्बं समादिय।&lt;br&gt;&#xA;हत्थसारं पुरं हित्वा, मलयाभिमुखो गतो॥&lt;br&gt;&#xA;२१.&lt;br&gt;&#xA;ततो हत्थिं समारुय्ह, युवराजा महिन्दको।&lt;br&gt;&#xA;युज्झन्तो सकसेनाय, पलातत्तं समेक्खिय॥&lt;br&gt;&#xA;२२.&lt;br&gt;&#xA;एकेनमे न सक्का वे, सब्बे एतेहि मारितुं।&lt;br&gt;&#xA;एतेसं न च नीचानं, हत्थेसु मरणं सुखं॥&lt;br&gt;&#xA;२३.&lt;br&gt;&#xA;तस्मा वरं मे मरणं, मया एवेति चिन्तिय।&lt;br&gt;&#xA;हत्थिक्खन्धगतोयेव, छिन्दि सो सीसमत्तनो॥&lt;br&gt;&#xA;२४.&lt;br&gt;&#xA;तं दिस्वा बहवो सीसे, तत्थ छिन्दिंसु सेवका।&lt;br&gt;&#xA;तं दिस्वा दमिळी सेना, हट्ठतुट्ठा पमोदिसा॥&lt;br&gt;&#xA;२५.&lt;br&gt;&#xA;एतं सब्बं समेक्खित्वा, आदापादो सकस्सपो।&lt;br&gt;&#xA;तुरङ्गवरमारुय्ह, सुसन्नद्धो महायुधो॥&lt;br&gt;&#xA;२६.&lt;br&gt;&#xA;विहारमुपसङ्कम्म, अभयं एककोव सो।&lt;br&gt;&#xA;तादिसम्पि महासेनं, ओगाहेत्वा विदारयि॥&lt;br&gt;&#xA;२७.&lt;br&gt;&#xA;सुपण्णो विय गण्हन्तो, भूजगेन सलिलाल ये।&lt;br&gt;&#xA;सो तं सब्बं निवत्तेसि, अत्तानञ्च सुगोपयि॥&lt;br&gt;&#xA;२८.&lt;br&gt;&#xA;अस्सो एकोव दिस्सित्थ, तुरङ्गावलिसन्निभो।&lt;br&gt;&#xA;अत्तनो सो जनं कञ्चि, अपस्सन्तो’नुगामिनं॥&lt;br&gt;&#xA;२९.&lt;br&gt;&#xA;किं मे एकेन वेरिनं, पूरितेन मनोरथं।&lt;br&gt;&#xA;कालन्तरेहं जीवन्तो, पूरेस्सं मे मनोरथं॥&lt;br&gt;&#xA;३०.&lt;br&gt;&#xA;तस्मा गन्तुंव युत्तन्ति, निम्फोटेत्वा महाबलं।&lt;br&gt;&#xA;निब्भयोव महायोधो, कोण्डिवातमुपागमि॥&lt;br&gt;&#xA;३१.&lt;br&gt;&#xA;पण्डुराजा महासेना, अग्गहेसि ततो पुरं।&lt;br&gt;&#xA;सीसं तं युवराजस्स, पण्डुराजस्स दस्सयुं॥&lt;br&gt;&#xA;३२.&lt;br&gt;&#xA;सो तं दिस्वा च झापेत्वा, राजूनं पण्डुदेसिनं।&lt;br&gt;&#xA;सब्बमाळाहने किच्चं, तस्स कातुं नियोजयि॥&lt;br&gt;&#xA;३३.&lt;br&gt;&#xA;सब्बं सारं हरापेसि, भण्डागारम्हि राजिनो।&lt;br&gt;&#xA;अग्गण्हित्थ गहेतब्बं, विहारे नगरेपि च॥&lt;br&gt;&#xA;३४.&lt;br&gt;&#xA;पासादे रतने सब्बे, सोवण्णंसत्थुबिम्बकं।&lt;br&gt;&#xA;सिलामय मुनिन्दस्स, चक्खुभूक मणिद्वयं॥&lt;br&gt;&#xA;३५.&lt;br&gt;&#xA;तथा सोवण्णपट्टे च, थूपारामम्हि चेतिये।&lt;br&gt;&#xA;सुवण्ण पटिमायो च, विहारेसु तहिं तहिं॥&lt;br&gt;&#xA;३६.&lt;br&gt;&#xA;सब्बं गहेत्वा निस्सारं, लङ्कादीप मकासि सो।&lt;br&gt;&#xA;छड्डयित्थ पुरं रम्म, यक्खभक्खित रूपकं॥&lt;br&gt;&#xA;३७.&lt;br&gt;&#xA;राजा’पि रक्खं दत्वान, महामग्गे तहिं तहिं।&lt;br&gt;&#xA;गङ्गाद्वय मुखे वासं, कप्पेसि परिसङ्कितो॥&lt;br&gt;&#xA;३८.&lt;br&gt;&#xA;पण्डुराजा ततो सद्धिं, कातुं सीहळसामिना।&lt;br&gt;&#xA;अमच्चे तत्थ पेसेसि, दिस्वा ते सीहलाधिपो॥&lt;br&gt;&#xA;३९.&lt;br&gt;&#xA;सुणित्वा सासनं तेसं, सब्बं तं सम्पटिच्छिय।&lt;br&gt;&#xA;दूतानं कारयित्वान, यथाकामेन सङ्गहं॥&lt;br&gt;&#xA;४०.&lt;br&gt;&#xA;हत्थिद्वयं सदत्वान, सब्बमाभरणम्पि च।&lt;br&gt;&#xA;तस्स पेसेसि दूतेसो, अत्तनोपि हितावहे॥&lt;br&gt;&#xA;४१.&lt;br&gt;&#xA;पण्डुराजा सितं सब्बं, दिस्वा सन्तुट्ठमानसो।&lt;br&gt;&#xA;निय्यातेत्वान दूतानं, तदहेव महापुरं॥&lt;br&gt;&#xA;४२.&lt;br&gt;&#xA;निक्खमित्वा पुरा गन्त्वा, न चिरेनेव पट्टनं।&lt;br&gt;&#xA;तत्थ आरुय्ह नावं सो, सक देस मुपागमि॥&lt;br&gt;&#xA;४३.&lt;br&gt;&#xA;ततो आगम्म नगरं, सीलामेघो महीपति।&lt;br&gt;&#xA;यथाठाने ठपेत्वान, दीपं वसि समाहितो॥&lt;br&gt;&#xA;४४.&lt;br&gt;&#xA;भातरं दुतियं कत्वा, उदयं नाम खत्तियं।&lt;br&gt;&#xA;महादीपादं तस्सा’दा, सोगत्थं दक्खिणं दिसं॥&lt;br&gt;&#xA;४५.&lt;br&gt;&#xA;सोपि खो न चिरेनेव, कत्वा पुञ्ञं यथारहं।&lt;br&gt;&#xA;रोगेनेकेन सम्फुट्ठो, पविट्ठो मच्चुनो मुखं॥&lt;br&gt;&#xA;४६.&lt;br&gt;&#xA;कस्सपो आदिपादोपि, पुलत्थिनगरे वसं।&lt;br&gt;&#xA;योजेत्वा पण्डुराजेन, अहोसि किर मारितो॥&lt;br&gt;&#xA;४७.&lt;br&gt;&#xA;तदा कस्सपनामस्स, पुत्ता आसुं महारहा।&lt;br&gt;&#xA;आदिपादस्स चत्तारो, धञ्ञलक्खण सञ्ञुता॥&lt;br&gt;&#xA;४८.&lt;br&gt;&#xA;यो सेनं सब्बपठमो, सेनो नाम कुमारको।&lt;br&gt;&#xA;सूरो वीरो महुस्साहो, राजभारक्खमो समो॥&lt;br&gt;&#xA;४९.&lt;br&gt;&#xA;राजा महादीपादत्तं, तस्स दत्वा यथाविधिं।&lt;br&gt;&#xA;भोगत्थं दक्खिणं देसं, सवाहन मुपादिसि॥&lt;br&gt;&#xA;५०.&lt;br&gt;&#xA;रोहणाधिपतिस्सा’सुं, पुत्ता कित्तग्गबोधितो।&lt;br&gt;&#xA;चत्तारो धीतरो तिस्सो, दस्सनेय्या मनोरमा॥&lt;br&gt;&#xA;५१.&lt;br&gt;&#xA;तदा जेट्ठसुतं तस्स, महिन्दं नाम खत्तियं।&lt;br&gt;&#xA;पितुच्छा मारयित्वान, देसं गण्हि ससाधनं॥&lt;br&gt;&#xA;५२.&lt;br&gt;&#xA;भातरो ते तयो तस्मिं,&lt;br&gt;&#xA;संरुट्ठा भातु घातने।&lt;br&gt;&#xA;आदाय भगीनी तिस्सो,&lt;br&gt;&#xA;रञ्ञो सन्तिकमागमुं॥&lt;br&gt;&#xA;५३.&lt;br&gt;&#xA;राजापि दिस्वा तेतीव, ममायन्तो दयालुको।&lt;br&gt;&#xA;सब्बे देवकुमारेव, सुखं वड्ढेसि पेमवा॥&lt;br&gt;&#xA;५४.&lt;br&gt;&#xA;ततो कस्सपनामं सो, तेसं जेट्ठं नरिस्सरो।&lt;br&gt;&#xA;देसं तं गण्ह याहीति, दत्वा बलमपेसयि॥&lt;br&gt;&#xA;५५.&lt;br&gt;&#xA;सो’पि गन्त्वान तं हन्त्वा, रोहणं कसिणम्पि तं।&lt;br&gt;&#xA;कत्वा हत्थगतं तत्थ, वसित्थ निरुपद्दवो॥&lt;br&gt;&#xA;५६.&lt;br&gt;&#xA;अथ सो भातरो द्वे’पि, सेनञ्च उदयं तथा।&lt;br&gt;&#xA;पक्कोसित्वान, भाजेत्वा, देसं तेहि सहावसि॥&lt;br&gt;&#xA;५७.&lt;br&gt;&#xA;राजा ता साधु वड्ढेत्वा, वयपत्तासु तीसु सो।&lt;br&gt;&#xA;राजकञ्ञासु धञ्ञासु, देवच्छरसू रूपिसु॥&lt;br&gt;&#xA;५८.&lt;br&gt;&#xA;ठपेत्वा राजिनि ठाने, उपराजस्स दापयि।&lt;br&gt;&#xA;सङ्घनामं महाभोगं, दत्वा रज्जसरिक्खकं॥&lt;br&gt;&#xA;५९.&lt;br&gt;&#xA;कणिट्ठो उपराजस्स, महिन्दो नाम भातुको।&lt;br&gt;&#xA;अत्थि सब्बगुणोपेतो, सब्बसत्थविसारदो॥&lt;br&gt;&#xA;६०.&lt;br&gt;&#xA;तस्सा’दासि दुवे राजा, राजकञ्ञा मनोहरा।&lt;br&gt;&#xA;तिस्सव्हकित्त नामञ्च, दत्वा भोगं यथारुचिं॥&lt;br&gt;&#xA;६१.&lt;br&gt;&#xA;एवं करोन्तो ञातीनं, संगहं सो यथारहं।&lt;br&gt;&#xA;आराधेन्तो च दानादि-सङ्गहेहि महाजनं॥&lt;br&gt;&#xA;६२.&lt;br&gt;&#xA;राजा दसयि राजूनं, धम्मेहि समुपागतो।&lt;br&gt;&#xA;समाचरन्तो पुञ्ञानि, परिभुञ्जित्थ मेदिनिं॥&lt;br&gt;&#xA;६३.&lt;br&gt;&#xA;पंसुकूलिक भिक्खूनं, कत्वा’रिट्ठम्हि पब्बते।&lt;br&gt;&#xA;महाभोगं अदारामं, निम्मितं विय इद्धिया॥&lt;br&gt;&#xA;६४.&lt;br&gt;&#xA;परिहारञ्च तस्सदा, राजारहमसेसतो।&lt;br&gt;&#xA;आरामिके च बहवो, दासे कम्मकरेपि च॥&lt;br&gt;&#xA;६५.&lt;br&gt;&#xA;पासादं सोव कारेसि, विहारे जेतनामके।&lt;br&gt;&#xA;अनेकभूमिं भूमिन्दो, बुद्धभूमिगतासयो॥&lt;br&gt;&#xA;६६.&lt;br&gt;&#xA;वड्ढेत्वा तत्थ कारेत्वा, सब्ब सोवण्णयं जिनं।&lt;br&gt;&#xA;सण्ठपेत्वा महाभोगं, वसापेसि च भिक्खवो॥&lt;br&gt;&#xA;६७.&lt;br&gt;&#xA;महादि परिवेणम्हि, कारेसि सुमनोहरं।&lt;br&gt;&#xA;पासाद मग्गिसन्दंड्ढं, तस्मिंयेव विहारके॥&lt;br&gt;&#xA;६८.&lt;br&gt;&#xA;कत्वा वीरङ्कुरारामं, विहारे अभयुत्तरे।&lt;br&gt;&#xA;महासङ्घिक भिक्खूनं, थेरियानञ्च दापयि॥&lt;br&gt;&#xA;६९.&lt;br&gt;&#xA;पुब्बारामञ्च कारेसि, सम्पन्न चतुपच्चयं।&lt;br&gt;&#xA;सद्धिं सो सङ्घनामाय, देवियापि च अत्तनो॥&lt;br&gt;&#xA;७०.&lt;br&gt;&#xA;महाविहारेतायेव, सद्धिं कारेसि भूमिपो।&lt;br&gt;&#xA;आवासं सङ्घसेनव्हं, महाभोगं महामति॥&lt;br&gt;&#xA;७१.&lt;br&gt;&#xA;कारेत्वा सब्बसोवण्णं, केसधातु करण्डकं।&lt;br&gt;&#xA;महापूजं पवत्तेसि, रज्जं विस्सज्जि उत्तमो॥&lt;br&gt;&#xA;७२.&lt;br&gt;&#xA;चेतियस्स गीरिस्सादा, काणवापिं बहुदयं।&lt;br&gt;&#xA;भिक्खूनं दिपवासीनं, दापेसि च तिचीवरं॥&lt;br&gt;&#xA;७३.&lt;br&gt;&#xA;पुलत्थि नगरे कासि, वापियो थुसवापिया।&lt;br&gt;&#xA;सेनग्गबोधिमावासं, गामारामिक सञ्ञुतं॥&lt;br&gt;&#xA;७४.&lt;br&gt;&#xA;तस्मिंयेव च कारेसि, महापाळिं सुभोजनं।&lt;br&gt;&#xA;महापाळिञ्च सब्बेसं, महानेत्तम्पि पब्बते॥&lt;br&gt;&#xA;७५.&lt;br&gt;&#xA;वेज्जसालम्पि कारेसि, नगरस्स च पच्छिमे।&lt;br&gt;&#xA;अनाथानं पवत्तेसि, यागुदानं सखज्जकं॥&lt;br&gt;&#xA;७६.&lt;br&gt;&#xA;पंसुकूलिक भिक्खूनं, पच्चेकञ्च महानसं।&lt;br&gt;&#xA;कत्वा दापेसि सक्कच्चं, निच्चं भोजनमुत्तमो॥&lt;br&gt;&#xA;७७.&lt;br&gt;&#xA;हुत्वा महादिपादो’यं, कप्पूर परिवेणके।&lt;br&gt;&#xA;उत्तराळ्हे च कारेसि, परिच्छेदे सनामके॥&lt;br&gt;&#xA;७८.&lt;br&gt;&#xA;तुलाभारञ्च पादासी, तिक्खत्तुं सो महाधने।&lt;br&gt;&#xA;पुञ्ञमञ्ञम्पि सो’कासि, राजा नानप्पकारकं॥&lt;br&gt;&#xA;७९.&lt;br&gt;&#xA;सङ्घनामापि सा देवी, उत्तरम्हि विहारके।&lt;br&gt;&#xA;कत्वा महिन्दसेनव्हा-वासं वासेसि भिक्खवो॥&lt;br&gt;&#xA;८०.&lt;br&gt;&#xA;आरद्धो दप्पुलव्हस्स, काले राजस्स धीमभो।&lt;br&gt;&#xA;महादेवेन सो आसि, रम्मो दप्पुल पब्बतो॥&lt;br&gt;&#xA;८१.&lt;br&gt;&#xA;दारुकस्सपनामेन, तथा कस्सपराजिकं।&lt;br&gt;&#xA;उभोपि ते विप्पकते, राजा सो वसमापयि॥&lt;br&gt;&#xA;८२.&lt;br&gt;&#xA;भद्दो सेनापति तस्स, भद्दसेनापति’व्हयं।&lt;br&gt;&#xA;परिवेणम्पि कारेसि, दासभोगसमायुतं॥&lt;br&gt;&#xA;८३.&lt;br&gt;&#xA;उत्तरो च अमच्चो’का, विहारे अभयुत्तरे।&lt;br&gt;&#xA;वासमुत्तरसेनव्हं, रम्म मुत्तरपच्चयं॥&lt;br&gt;&#xA;८४.&lt;br&gt;&#xA;वजिरो नाम तत्थेवा-वासं वजिरसेनकं।&lt;br&gt;&#xA;कासि रक्खसनामोचा-वासं रक्खसनामकं॥&lt;br&gt;&#xA;८५.&lt;br&gt;&#xA;ततो वीसति वस्सेसु, पुलत्थि नगरे वसं।&lt;br&gt;&#xA;पण्डुराजकतं कारं, सरन्तो सरदस्सनो॥&lt;br&gt;&#xA;८६.&lt;br&gt;&#xA;ददन्तो विय सेनस्स, सूरस्सावसरञ्चसो।&lt;br&gt;&#xA;पहाय दीपं दीपो’व, महावात हतो गतो॥&lt;br&gt;&#xA;८७.&lt;br&gt;&#xA;भोगो अनिच्चा सह जीवितेन।&lt;br&gt;&#xA;पगेव ते बन्धुजना सहाया।&lt;br&gt;&#xA;नराधीपं पस्सथ एकमेव।&lt;br&gt;&#xA;समागतं मच्चुमुखं सुघोरं॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;एक राजको नाम&lt;br&gt;&#xA;अट्ठचत्तालीसतिमो परिच्छेदो।&lt;/p&gt;</description>
    </item>
    <item>
      <title>४८ एकूनपञ्ञासतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/48_ekUnapa~n~nAsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/48_ekUnapa~n~nAsatima_parichCheda/</guid>
      <description>&lt;p&gt;एकूनपञ्ञासतिम परिच्छेद&lt;/p&gt;&#xA;&lt;h2 id=&#34;रजदवयदपन&#34;&gt;राजद्वयदीपनो&lt;/h2&gt;&#xA;&lt;p&gt;१.&lt;br&gt;&#xA;एवं तस्मिं मते तस्स, कातब्बं साधुकारिय।&lt;br&gt;&#xA;महादीपादो सेनव्हो, आदाय बलवाहनं॥&lt;br&gt;&#xA;२.&lt;br&gt;&#xA;आगम्म नगरं राजा, अहोसि धरणी तले।&lt;br&gt;&#xA;आदिकप्पम्हि राजूनं, दस्सन्तो चरियं पिय॥&lt;br&gt;&#xA;३.&lt;br&gt;&#xA;सद्धो महाधनो सूरो, मुत्तचागी निरालयो।&lt;br&gt;&#xA;याचयोगो महाभोगो, सम्पन्नबलवाहनो॥&lt;br&gt;&#xA;४.&lt;br&gt;&#xA;कित्तिया’मलभूताय, तथा तेजो गुणेन च।&lt;br&gt;&#xA;सन्निपातंव सो चन्द-सूरियानं निदस्सयि॥&lt;br&gt;&#xA;५.&lt;br&gt;&#xA;असङ्किण्ण गुणाकिण्णो, सुविचिण्ण गुणागुणो।&lt;br&gt;&#xA;नित्थिण्णपापो निब्बिण्ण-संसारो सारदस्सनो॥&lt;br&gt;&#xA;६.&lt;br&gt;&#xA;भरिया तस्स या आसि, सङ्घातं सो भिसेचयि।&lt;br&gt;&#xA;महेसीभावे दत्वान, परिहारं यथाभतं॥&lt;br&gt;&#xA;७.&lt;br&gt;&#xA;महिन्दं नाम सप्पञ्ञं, कणिट्ठं भातरं सकं।&lt;br&gt;&#xA;दत्वा दक्खिणभागं सो, ओपरज्जे’भिसेचयि॥&lt;br&gt;&#xA;८.&lt;br&gt;&#xA;अन्तेपुरे’परज्झित्वा, सो रञ्ञा अवधारिते।&lt;br&gt;&#xA;सपुत्तदारो वुट्ठाय, अञ्ञातो मलयं अगा॥&lt;br&gt;&#xA;९.&lt;br&gt;&#xA;उप्पज्जित्थ तदा पुत्तो, रञ्ञो सङ्घाय देविया।&lt;br&gt;&#xA;दस्सेन्तो’व पनादस्स, कुमार रूपमत्तनो॥&lt;br&gt;&#xA;१०.&lt;br&gt;&#xA;राजा तं जातमत्तं’व, दिस्वा सन्थुट्ठमानुसो।&lt;br&gt;&#xA;सिद्धत्थं लुम्बिनीजातं, राजा सुद्धोदनो विय॥&lt;br&gt;&#xA;११.&lt;br&gt;&#xA;धञ्ञपुञ्ञगुणूपेतो, ठपेत्वा दीपमेककं।&lt;br&gt;&#xA;जम्बुदीपे’पि कसिणे, रज्जयोग्गोति मे सुतो॥&lt;br&gt;&#xA;१२.&lt;br&gt;&#xA;नामदान दिनेयेव, परिहारेन सब्बसो।&lt;br&gt;&#xA;ओपरज्जे भिसिञ्चित्वा, दक्खिणं देसमस्स’दा॥&lt;br&gt;&#xA;१३.&lt;br&gt;&#xA;युवराजापि मलये, वसन्तो’व महीपतिं।&lt;br&gt;&#xA;आराधेत्वा उपायेन, अनुञ्ञतो सभातरा॥&lt;br&gt;&#xA;१४.&lt;br&gt;&#xA;निकायत्तय वा सीहि, सद्धिं भिक्खूहि आगतो।&lt;br&gt;&#xA;दिस्वा राजानमेत्थेव, सन्धीं’कासि अकुप्पियं॥&lt;br&gt;&#xA;१५.&lt;br&gt;&#xA;या तस्स युवराजस्स, भरिया तिस्सा नामिका।&lt;br&gt;&#xA;राजिनी सा विजायित्थ, धीतरं सङ्घनामिकं॥&lt;br&gt;&#xA;१६.&lt;br&gt;&#xA;कित्तिनामा’पराया च, भरिया सापि खो पन।&lt;br&gt;&#xA;विजायि पुत्ते चत्तारो, तथा एकञ्च धीतरं॥&lt;br&gt;&#xA;१७.&lt;br&gt;&#xA;तदा राजापि चिन्तेत्वा, एवं सति कणिट्ठको।&lt;br&gt;&#xA;निस्सङ्को मयि होतीति, सम्मा मन्तीहि मन्तिय॥&lt;br&gt;&#xA;१८.&lt;br&gt;&#xA;धीतरं युवराजस्स, सुरूपिं रूपनामिकं।&lt;br&gt;&#xA;कस्सपस्स’त्त पुत्तस्स, विवाहं कारयि बुधो॥&lt;br&gt;&#xA;१९.&lt;br&gt;&#xA;दक्खिणं देसमस्सेव, कणिट्ठस्स सदापयि।&lt;br&gt;&#xA;राजपुत्तस्स पादापि, पच्चेकं भोगमत्तनो॥&lt;br&gt;&#xA;२०.&lt;br&gt;&#xA;रज्जम्हि सब्बं तस्सेव, परिभोगाय दापयि।&lt;br&gt;&#xA;केवलन्तु विचारेसि, दीपं दीप हितावहो॥&lt;br&gt;&#xA;२१.&lt;br&gt;&#xA;तेसं संवासमन्वाय, उभिन्नं पुञ्ञकम्मिनं।&lt;br&gt;&#xA;धञ्ञपुञ्ञगुणूपेता, विजाता पुत्तधीतरो॥&lt;br&gt;&#xA;२२.&lt;br&gt;&#xA;कत्वा सब्बोपहारेन, दाठाधातु महामहं।&lt;br&gt;&#xA;आरुय्ह वरपासादं, रतनव्हं महीपति॥&lt;br&gt;&#xA;२३.&lt;br&gt;&#xA;तदा सोवण्णयस्सापि, सम्बुद्धस्स पुरा ठितं।&lt;br&gt;&#xA;सुञ्ञं पिट्ठं सयं दिस्वा, कस्मा एवन्ति संवदि॥&lt;br&gt;&#xA;२४.&lt;br&gt;&#xA;ततो अमच्चा आहंसु, नाजानासि महीपति।&lt;br&gt;&#xA;महापितुनरिन्दस्स, काले तव नरिस्सरं॥&lt;br&gt;&#xA;२५.&lt;br&gt;&#xA;पण्डुराजा इधागम्म, दीपमेतं विनासिय।&lt;br&gt;&#xA;सब्बं सारगतं दीपे, समादाय गतो इति॥&lt;br&gt;&#xA;२६.&lt;br&gt;&#xA;तं सुत्वा लज्जितो राजा, सयं विय पराजितो।&lt;br&gt;&#xA;तदहेव नियोजेसि, अमच्चे बलसङ्गहे॥&lt;br&gt;&#xA;२७.&lt;br&gt;&#xA;तदा’व किर आगञ्छि, पण्डुराजकुमारको।&lt;br&gt;&#xA;परिभूतो सराजेन, रज्जत्थं कत निच्छयो॥&lt;br&gt;&#xA;२८.&lt;br&gt;&#xA;राजा दिस्वा’ति सन्तुट्ठो, कत्तब्बं तस्स कारिय।&lt;br&gt;&#xA;महातित्थ मुपागम्म, पट्टनं सेमत्रसो॥&lt;br&gt;&#xA;२९.&lt;br&gt;&#xA;महन्तं बलकायञ्च, तस्सोपकरणानि च।&lt;br&gt;&#xA;अनुनं पटियादेत्वा, देवसेनंव सज्जितं॥&lt;br&gt;&#xA;३०.&lt;br&gt;&#xA;पण्डुराजकुमारेन, सद्धिं सेनापति सकं।&lt;br&gt;&#xA;गन्त्वा तं पण्डुराजानं, हन्त्वानिकमितो पुरा॥&lt;br&gt;&#xA;३१.&lt;br&gt;&#xA;रतनं सब्बमादाय, दत्वा रज्जं इमस्स च।&lt;br&gt;&#xA;न चिरेनेव एहीती, उय्योजेसि महायसो॥&lt;br&gt;&#xA;३२.&lt;br&gt;&#xA;सोपि एवं करोमीति, पटिस्सुत्वा महीपतिं।&lt;br&gt;&#xA;विन्दित्वा बलमादाय, नाममारुय्ह तं खणे॥&lt;br&gt;&#xA;३३.&lt;br&gt;&#xA;परतीरं ततो गन्त्वा, संवुळह बलवाहनो।&lt;br&gt;&#xA;विनासयन्तो पच्चन्तं, वारेसि मधुरं पुरं॥&lt;br&gt;&#xA;३४.&lt;br&gt;&#xA;द्वारानि पिदहित्वान, पच्छिन्दित्थ गतागतं।&lt;br&gt;&#xA;ततो अग्गिं खिपापेसि, गोपुरट्टाल कोट्ठके॥&lt;br&gt;&#xA;३५.&lt;br&gt;&#xA;एवं सीहळसेनाय, पविट्ठाय सकं पुरं।&lt;br&gt;&#xA;सब्बं विलुम्पमानाय, सेनङ्गं घातयन्तिया॥&lt;br&gt;&#xA;३६.&lt;br&gt;&#xA;पण्डुराजा निसम्मेतं, समादाय सकं बलं।&lt;br&gt;&#xA;वेगसा तं समागम्म, युद्धं कातुं समारभि॥&lt;br&gt;&#xA;३७.&lt;br&gt;&#xA;असम्पुण्ण बलत्ता सो, विद्धो सल्लेन भूपति।&lt;br&gt;&#xA;हत्थिक्खन्धगतोयेव, विहाय पुरमत्तनो॥&lt;br&gt;&#xA;३८.&lt;br&gt;&#xA;पलायित्वा गतठाने, जीवितं निजमेस्सजि।&lt;br&gt;&#xA;भरियाव’स्स तेनासि, सम्पत्ता जीवितक्खयं॥&lt;br&gt;&#xA;३९.&lt;br&gt;&#xA;ततो सीहळसेनासा, पविट्ठा निब्भया पुरं।&lt;br&gt;&#xA;तत्थ सब्बं विलुम्पित्थ, देवा’सिरपुरं यथा॥&lt;br&gt;&#xA;४०.&lt;br&gt;&#xA;सेनापति ततो राज-गेहे भत्तं समेक्खिय।&lt;br&gt;&#xA;दीपानितमिमम्हा च, तत्रट्ठञ्च महारहं॥&lt;br&gt;&#xA;४१.&lt;br&gt;&#xA;सारं सब्बंसमादाय, देसे च नगरे ठितं।&lt;br&gt;&#xA;कत्वा इस्सरियं तत्थ, वसेवत्तिय अत्तनो॥&lt;br&gt;&#xA;४२.&lt;br&gt;&#xA;पण्डुराज कुमारं तु, तत्थ रज्जे’भि सिञ्चिय।&lt;br&gt;&#xA;कारेत्वा परिहारञ्च, देसं तस्स समप्पिय॥&lt;br&gt;&#xA;४३.&lt;br&gt;&#xA;यथारुचिं गहेत्वान, हत्थिअस्से नरे’पि च।&lt;br&gt;&#xA;तत्थ तत्थ यथा कामं, वसन्तो अकुतो भयो॥&lt;br&gt;&#xA;४४.&lt;br&gt;&#xA;समुद्द तटमागम्म, ठत्वा तत्थ यथासुखं।&lt;br&gt;&#xA;कीळन्तो विय नावं सो, समारुय्ह विसारदो॥&lt;br&gt;&#xA;४५.&lt;br&gt;&#xA;महातित्थ मुपागम्म, वन्दित्वा धरणी पतिं।&lt;br&gt;&#xA;तं सासनं निवेदेत्वा, सारं दस्सेसि आहटं॥&lt;br&gt;&#xA;४६.&lt;br&gt;&#xA;राजा साधूति वत्वान, कारेत्वा तस्स सङ्गहं।&lt;br&gt;&#xA;सद्धिं सेनाय आगन्त्वा, पकट्ठाय सकं पुरं॥&lt;br&gt;&#xA;४७.&lt;br&gt;&#xA;जयपानं पिवित्वान, कत्वा विजयमङ्गलं।&lt;br&gt;&#xA;महाधागं पवत्तेत्वा, याचकानं यथा रुचिं॥&lt;br&gt;&#xA;४८.&lt;br&gt;&#xA;सब्बं पाकतिकं कासि, सारं दीपे निरालयो।&lt;br&gt;&#xA;सोवण्ण पटिमायो च, यथाठाने ठपापयि॥&lt;br&gt;&#xA;४९.&lt;br&gt;&#xA;सुञ्ञं रतनपासादे, पिट्ठं पूरेसि सत्थुनो।&lt;br&gt;&#xA;कासि रक्खपिधानेन, निब्भयं धरणीतलं॥&lt;br&gt;&#xA;५०.&lt;br&gt;&#xA;ततो पट्ठाय दीपंसो, अरीनं दुप्पधंसियं।&lt;br&gt;&#xA;कत्वा वड्ढेसि भोगेहि, उत्तरादिकुरुं पिय॥&lt;br&gt;&#xA;५१.&lt;br&gt;&#xA;खिन्ना पुब्बस्स राजस्स, काले दीपम्हि पाणिनो।&lt;br&gt;&#xA;निब्बुता तं समागम्म, घम्मा विय वलाहका॥&lt;br&gt;&#xA;५२.&lt;br&gt;&#xA;तस्स वीसतिमे वस्से, विहारे अभयुत्तरे।&lt;br&gt;&#xA;निक्खमित्वा गता हेसुं, पंसुकूलिक भिक्खवो॥&lt;br&gt;&#xA;५३.&lt;br&gt;&#xA;युवराजा महिन्दो सो, धुमराजस्स सत्थुनो।&lt;br&gt;&#xA;कारापयि घरं रम्मं, दस्सनेय्यं मनोरमं॥&lt;br&gt;&#xA;५४.&lt;br&gt;&#xA;बोधिगेहं करोन्तो तं, दिस्वा वड्ढकीनो तदा।&lt;br&gt;&#xA;वंसेन साखं आहच्च, भिज्जन्तं वरबोधिया॥&lt;br&gt;&#xA;५५.&lt;br&gt;&#xA;किन्तु कातब्बमेत्थाति, युवराजं निवेदयुं।&lt;br&gt;&#xA;सो तं तं मुपसंकम्म, महापूजाय पूजिय॥&lt;br&gt;&#xA;५६.&lt;br&gt;&#xA;सचे सत्था, हितत्थाय, सम्भूतो सब्बपाणिनं।&lt;br&gt;&#xA;लद्धुं पुञ्ञस्स’नग्घस्स, घरस्स करणेति’ध॥&lt;br&gt;&#xA;५७.&lt;br&gt;&#xA;साखा गच्छं तु उद्धंव, कातुं सक्‍का यथाघरं।&lt;br&gt;&#xA;एवमाराधयित्वान, वन्दित्वा सङ्घरं गतो॥&lt;br&gt;&#xA;५८.&lt;br&gt;&#xA;तदा साखा दुमिन्दस्स, रत्तियं उद्धमुग्गमि।&lt;br&gt;&#xA;ततो कम्मकरा सब्बं, आरोचेसुं ससामिनो॥&lt;br&gt;&#xA;५९.&lt;br&gt;&#xA;युवराजा’ति सन्तुट्ठो, भातुरञ्‍ञो निवेदिय।&lt;br&gt;&#xA;महापूजाय पूजेसि, विस्सज्‍जिय बहुधनं॥&lt;br&gt;&#xA;६०.&lt;br&gt;&#xA;तथा महिन्दसेनव्हं, परिवेणञ्‍च कारिय।&lt;br&gt;&#xA;सङ्घस्सा’दा सभोगं सो, पुञ्‍ञा पुञ्‍ञानिचाचीनि॥&lt;br&gt;&#xA;६१.&lt;br&gt;&#xA;अदा सपरिसं भत्तं, वत्थं छत्तमुपाहनं।&lt;br&gt;&#xA;तथा गमियभत्तञ्‍च, नहानञ्‍च सभत्तकं॥&lt;br&gt;&#xA;६२.&lt;br&gt;&#xA;एवं खुद्दानु खुद्दानि, कत्वा पुञ्‍ञानि सो विभू।&lt;br&gt;&#xA;रञ्‍ञो तेत्तिंसवस्सम्हि, यथाकम्ममुपागमि॥&lt;br&gt;&#xA;६३.&lt;br&gt;&#xA;अथ राजा मतेतस्मिं, कणिट्ठमुदयं सकं।&lt;br&gt;&#xA;तस्स ठाने ठपेत्वान, सब्बं तस्सेव तस्सदा॥&lt;br&gt;&#xA;६४.&lt;br&gt;&#xA;तुलाभारस्स दानेन, दीनानाथे सतप्पयि।&lt;br&gt;&#xA;धम्मकम्मेन सोधेसि, निकायत्तयमेकतो॥&lt;br&gt;&#xA;६५.&lt;br&gt;&#xA;सोण्णथालीसहस्सं सो, मुत्ताहि परिपूरिय।&lt;br&gt;&#xA;ठपेत्वा मणिमेकेकं, तस्सोपरि महारहं॥&lt;br&gt;&#xA;६६.&lt;br&gt;&#xA;ब्राह्मणानं सहस्सस्स, सुद्धे रतनभाजने।&lt;br&gt;&#xA;भोजेत्वा खीरपायासं, दापेत्वा हेमसुत्तकं॥&lt;br&gt;&#xA;६७.&lt;br&gt;&#xA;तथा नवेहि वत्थेहि, अच्छादेत्वा यथारुचिं।&lt;br&gt;&#xA;सन्तप्पेसि महन्तेन, परिहारेन पुञ्‍ञवा॥&lt;br&gt;&#xA;६८.&lt;br&gt;&#xA;भिक्खूनं दीपवासीनं, अदासि च तिचीवरं।&lt;br&gt;&#xA;अदा सब्बासमित्थीनं, वत्थञ्‍च सुमनोहरं॥&lt;br&gt;&#xA;६९.&lt;br&gt;&#xA;कारेत्वा लोहपासादं, वेजयन्तसरिक्खकं।&lt;br&gt;&#xA;वड्ढेसि पटिमं तत्थ, सुवण्णघटकोट्टिमं॥&lt;br&gt;&#xA;७०.&lt;br&gt;&#xA;सुत्वा उपोसथागार-भावं सब्ब महेसीनं।&lt;br&gt;&#xA;तुच्छो यं नेव होतूति, वासं सङ्घस्स तं अका॥&lt;br&gt;&#xA;७१.&lt;br&gt;&#xA;भोगगामे च तस्सदा, रक्खके च नियोजयि।&lt;br&gt;&#xA;भिक्खू द्वत्तिंसमत्ताहि, वसन्तूति नियामयि॥&lt;br&gt;&#xA;७२.&lt;br&gt;&#xA;गङ्गाय मरियादं सो, कारेसि मणिमेखलं।&lt;br&gt;&#xA;तोयनिद्धमनञ्‍चाका, मणिहीरकवापिया॥&lt;br&gt;&#xA;७३.&lt;br&gt;&#xA;कट्ठुन्तनगरे चेव, काणवापिंच बन्धयि।&lt;br&gt;&#xA;वेज्‍जसालञ्‍च कारेसि, चेतियम्हि गिरिम्हि सो॥&lt;br&gt;&#xA;७४.&lt;br&gt;&#xA;बुद्धगामविहारञ्‍च, विहारं महियङ्गणं।&lt;br&gt;&#xA;कूटतिस्स विहारञ्‍च, भोगगामे न वड्ढयि॥&lt;br&gt;&#xA;७५.&lt;br&gt;&#xA;मण्डलस्स गिरिस्सा’दा, विहारस्स सगामके।&lt;br&gt;&#xA;उत्तराळ्हे च कारेसि, पासादं परिवेणके॥&lt;br&gt;&#xA;७६.&lt;br&gt;&#xA;महासेनस्स बुद्धस्स, गामं दत्वान रक्खके।&lt;br&gt;&#xA;दासि सोब्भविहारे च, कारेसि पटिमाघरं॥&lt;br&gt;&#xA;७७.&lt;br&gt;&#xA;बोधिसत्ते च वड्ढेसि, पासादे मणिमेखले।&lt;br&gt;&#xA;सीलामयमुनिन्दस्स, जिण्णगेहम्पि कारयि॥&lt;br&gt;&#xA;७८.&lt;br&gt;&#xA;राज तं बोधिसत्तञ्‍च, सघरं तत्थ सन्‍नहि।&lt;br&gt;&#xA;आलवालं दुमिन्दस्स, गन्धित्वा का महामहं॥&lt;br&gt;&#xA;७९.&lt;br&gt;&#xA;लिखित्वा हेमपट्टम्हि, सब्बरतनसुत्तकं।&lt;br&gt;&#xA;महापूजमका तस्स, अभिधम्मं कथापयि॥&lt;br&gt;&#xA;८०.&lt;br&gt;&#xA;आनन्दपटिमं नेत्वा, पुरं कत्वा पदक्खिणं।&lt;br&gt;&#xA;परित्तं भिक्खुसङ्घेन, भणापेत्वा यथाविधिं॥&lt;br&gt;&#xA;८१.&lt;br&gt;&#xA;परित्तोदकसेकेन, जनं कत्वा निरातुरं।&lt;br&gt;&#xA;राजा रोगभयं पेवं, नीहरित्थ सदेसतो॥&lt;br&gt;&#xA;८२.&lt;br&gt;&#xA;अभिसेकं गहेत्वान, हेमवालुक चेतिये।&lt;br&gt;&#xA;अनुसंवच्छरं कातुं, तं चारित्तं लिखापयि॥&lt;br&gt;&#xA;८३.&lt;br&gt;&#xA;अदा मासस्स चतूसु, उपोसथदिनेसु सो।&lt;br&gt;&#xA;चतुन्‍नञ्‍च सहस्सानं, वत्थदानं सभत्तकं॥&lt;br&gt;&#xA;८४.&lt;br&gt;&#xA;वेसाखकीळं कीळित्थ, सद्धिं दुग्गतकेहि सो।&lt;br&gt;&#xA;अन्‍नं पानञ्‍च वत्थञ्‍च, तेसं दत्वा यथारुचिं॥&lt;br&gt;&#xA;८५.&lt;br&gt;&#xA;भिक्खुसङ्घस्स दीपम्हि, निच्‍चदानं पवत्तयि।&lt;br&gt;&#xA;सन्तप्पेसि च दानेन, कपणद्धिकवणिब्बके॥&lt;br&gt;&#xA;८६.&lt;br&gt;&#xA;तस्स रञ्‍ञो महेसी च, सङ्घनामा अकारयि।&lt;br&gt;&#xA;पब्बतं सङ्घसेनव्हं, सभोगमभयुत्तरे॥&lt;br&gt;&#xA;८७.&lt;br&gt;&#xA;नीलचूळामणिञ्‍चाका, सिलामय महेसिनो।&lt;br&gt;&#xA;पूजं सब्बोपहारेहि, कासि सत्थुस्स सब्बदा॥&lt;br&gt;&#xA;८८.&lt;br&gt;&#xA;तस्स सेनापतिचा’का, सेनसेनापतिव्हयं।&lt;br&gt;&#xA;परिवेणं महाभोगं, सूरो तुट्ठकनामको॥&lt;br&gt;&#xA;८९.&lt;br&gt;&#xA;एवं सपरिसो कत्वा, सपुञ्‍ञानि महायसो।&lt;br&gt;&#xA;पञ्‍चतिंसतिमे वस्से, देवलोकमुपागमि॥&lt;br&gt;&#xA;९०.&lt;br&gt;&#xA;ततो तस्सा’नुजो आसि, उदयो नाम खत्तियो।&lt;br&gt;&#xA;राजा सब्बप्पयोगेहि, हितेसी दीपवासीनं॥&lt;br&gt;&#xA;९१.&lt;br&gt;&#xA;हुत्वा सो सयं राजा, कणिट्ठं सकभातरं।&lt;br&gt;&#xA;महादीपादठानम्हि, ठपि कस्सपनामकं॥&lt;br&gt;&#xA;९२.&lt;br&gt;&#xA;राजा चिन्तिय ञातीनं, कातब्बो सङ्गहो इति।&lt;br&gt;&#xA;एवं कस्सपनामस्स, भातुपुत्तस्स धीतरं॥&lt;br&gt;&#xA;९३.&lt;br&gt;&#xA;युवराजस्स तस्सा’का, भरियं सेननामिकं।&lt;br&gt;&#xA;धारेसिच सयं राजा, अपरं तिस्ससव्हयं॥&lt;br&gt;&#xA;९४.&lt;br&gt;&#xA;महिन्दस्सुपराजस्स, राजधीताय कित्तिया।&lt;br&gt;&#xA;पुत्तो कित्तग्गबोधीति, आदिपादो विबुद्धिको॥&lt;br&gt;&#xA;९५.&lt;br&gt;&#xA;चोरो हुत्वा महारञ्‍ञो, निक्खमित्वान रत्तियं।&lt;br&gt;&#xA;एको अञ्‍ञातवेसेन, समुपागम्मरोहणं॥&lt;br&gt;&#xA;९६.&lt;br&gt;&#xA;जनं हत्तगतं कत्वा, देसं सब्बं विनासिय।&lt;br&gt;&#xA;घातापयित्थ तत्रट्ठं, सो तं मातुलमत्तनो॥&lt;br&gt;&#xA;९७.&lt;br&gt;&#xA;तं सुत्वा धरणीपालो, तस्मिं’तीव पकुप्पिय।&lt;br&gt;&#xA;आनेतुं तमुपायं सो, गवेसन्तो तथा तथा॥&lt;br&gt;&#xA;९८.&lt;br&gt;&#xA;भातुपुत्तं तमाहुय, युवराजं सकस्सपं।&lt;br&gt;&#xA;आमन्तेसि महापुञ्‍ञ, सहायो होति मे इति॥&lt;br&gt;&#xA;९९.&lt;br&gt;&#xA;किं मे कत्तब्ब’मिच्‍चाह, पच्‍चाह धरणीपति।&lt;br&gt;&#xA;पुत्तो तव महिन्दो सो, वुद्धिप्पत्तो महाबलो॥&lt;br&gt;&#xA;१००.&lt;br&gt;&#xA;लाभी रोहणदेसस्स, मातितो पितितो’पि च।&lt;br&gt;&#xA;सूरो सब्बसहो वीरो, कुसलो कतूपासनो॥&lt;br&gt;&#xA;१०१.&lt;br&gt;&#xA;सङ्गामयोग्गो मतिमा, निपुणो नयकोविदो।&lt;br&gt;&#xA;तं पेसेत्वा नयिस्साम, पापं मातुलघातकं॥&lt;br&gt;&#xA;१०२.&lt;br&gt;&#xA;तं सुत्वा वचनं रञ्‍ञो, कस्सपो भासि सादरो।&lt;br&gt;&#xA;देव देवेन वुत्तो’हं, गच्छेय्यं किन्तु मे सुतो॥&lt;br&gt;&#xA;१०३.&lt;br&gt;&#xA;वंसो मे पालितो होति, पसादो च तवाधिप।&lt;br&gt;&#xA;तस्मा कालमहापेत्वा, यं इच्छसि तथा कुरु॥&lt;br&gt;&#xA;१०४.&lt;br&gt;&#xA;सुत्वा अतीवसन्तुट्ठो, नरिन्दो तस्स तं वचो।&lt;br&gt;&#xA;महन्थं बलकायं सो, सब्बसो पटियादिय॥&lt;br&gt;&#xA;१०५.&lt;br&gt;&#xA;महता परिहारेन, महिन्दं राजपोतकं।&lt;br&gt;&#xA;रक्खितुं तं नियोजेत्वा, वजिरग्गञ्‍च नायकं॥&lt;br&gt;&#xA;१०६.&lt;br&gt;&#xA;तुच्छं विय पुरं कत्वा, सब्बञ्‍च बलवाहनं।&lt;br&gt;&#xA;सब्बोपकरणञ्‍चेव, अनूनं तस्स दापिय॥&lt;br&gt;&#xA;१०७.&lt;br&gt;&#xA;सयं तमनुगच्छन्तो, पदसा’व नरिस्सरो।&lt;br&gt;&#xA;उय्योजेसि महापुञ्‍ञ, गच्छ रुक्खाति मेदिनिं॥&lt;br&gt;&#xA;१०८.&lt;br&gt;&#xA;महिन्दो सो महिन्दो’व, देवसेना पुरक्खतो।&lt;br&gt;&#xA;गच्छन्तो सुवीरोचित्थ, देवासुरमहाहवं॥&lt;br&gt;&#xA;१०९.&lt;br&gt;&#xA;ततो गन्त्वा न चिरेन, गुत्तसालमुपागमि।&lt;br&gt;&#xA;ततो जानपदा सब्बे, मण्डलिका च रट्ठिया॥&lt;br&gt;&#xA;११०.&lt;br&gt;&#xA;तेन मातुलघातेन, पापकेन उपद्दुता।&lt;br&gt;&#xA;गन्त्वा तं परिवारेसुं, लद्धो नो सामिको इति॥&lt;br&gt;&#xA;१११.&lt;br&gt;&#xA;पतन्तो सोपि खो चोरो, ठितोव गिरिमण्डले।&lt;br&gt;&#xA;सब्बं हत्थगतं कत्वा, राजभण्डं महग्घियं॥&lt;br&gt;&#xA;११२.&lt;br&gt;&#xA;हत्थी अस्सेच आदाय, गन्त्वा मलयमारुहि।&lt;br&gt;&#xA;महिन्दसेना घातेन्ती, तस्स सेनं तहिं तहिं॥&lt;br&gt;&#xA;११३.&lt;br&gt;&#xA;पदानुपदमस्से’व, गच्छन्ति हत्थिअस्सके।&lt;br&gt;&#xA;दिस्वा मलयपादम्हि, गहेत्वा एत्थ सो इति॥&lt;br&gt;&#xA;११४.&lt;br&gt;&#xA;तत्थ पाविसिमद्दन्ती, सब्बं मलयकाननं।&lt;br&gt;&#xA;नदीयो पल्‍लले चेव, करोन्ति मग्गसादिसे॥&lt;br&gt;&#xA;११५.&lt;br&gt;&#xA;बालकोव जनं दिस्वा, सब्बं रतनमत्तनो।&lt;br&gt;&#xA;कोधाभिभूतो छड्डेसि, नदी सोब्भतटादीसु॥&lt;br&gt;&#xA;११६.&lt;br&gt;&#xA;एककोव निलीयित्थ, वने पब्बतकन्दरे।&lt;br&gt;&#xA;गवेसन्तो जनो दिस्वा, तमग्गहि नराधम्मं॥&lt;br&gt;&#xA;११७.&lt;br&gt;&#xA;तमादाय’ति तुट्ठो सो, जनो आगम्म सज्‍जुकं।&lt;br&gt;&#xA;महिन्दमुपदस्सेसि, निसिन्‍नं गुत्तसालके॥&lt;br&gt;&#xA;११८.&lt;br&gt;&#xA;सो तं दिस्वा हसित्वान,&lt;br&gt;&#xA;भुत्तो किं रोहणो’’इति।&lt;br&gt;&#xA;नायकस्स निय्यातेत्वा,&lt;br&gt;&#xA;वजिरग्गस्स राजिनो॥&lt;br&gt;&#xA;११९.&lt;br&gt;&#xA;सयं सेनं समादाय, महागाममुपागतो।&lt;br&gt;&#xA;रोहणा धिपति हुत्वा, करोन्तो लोकसङ्गहं॥&lt;br&gt;&#xA;१२०.&lt;br&gt;&#xA;जनं पाकतिकं कत्वा, बालकेन विबाधितं।&lt;br&gt;&#xA;सासनञ्‍च यथाठाने, ठपेत्वा तेन नासितं॥&lt;br&gt;&#xA;१२१.&lt;br&gt;&#xA;पुप्फारामे फलारामे, कारयित्वा तहिं तहिं।&lt;br&gt;&#xA;वापियो’पि च गण्हित्वा, बन्धापेत्वा महानदिं॥&lt;br&gt;&#xA;१२२.&lt;br&gt;&#xA;सब्बत्थ सुलभं कत्वा, सङ्घस्स चतुपच्‍चयं।&lt;br&gt;&#xA;दुट्ठे च पटिबाहेत्वा, मण्डलीके च रट्ठिये॥&lt;br&gt;&#xA;१२३.&lt;br&gt;&#xA;चोरे च परिसोधेत्वा, कत्वा विगतकण्टकं।&lt;br&gt;&#xA;तोसयन्तो’खिलं लोकं, चागभोगसमप्पितो॥&lt;br&gt;&#xA;१२४.&lt;br&gt;&#xA;उपासनियो विञ्‍ञूहि, सेवनीयो धनत्थीहि।&lt;br&gt;&#xA;कप्परुक्खूपमो सब्ब-याचकानं हितावहो॥&lt;br&gt;&#xA;१२५.&lt;br&gt;&#xA;हित्वा दुब्बिनयं देसे, पुब्बकेहि पवत्तितं।&lt;br&gt;&#xA;समाचरन्तो धम्मञ्‍च, वासं तत्थेव कप्पयि॥&lt;br&gt;&#xA;१२६.&lt;br&gt;&#xA;आदिपादं गहेत्वान, वजिरग्गो विनायको।&lt;br&gt;&#xA;अनुराधमुपागम्म, राजानमभिदस्सयि॥&lt;br&gt;&#xA;१२७.&lt;br&gt;&#xA;राजापि दिस्वा तं कुद्धो, खिप्पं पक्खिप्प चारके।&lt;br&gt;&#xA;रक्खावरणमस्सादा, विहेठेसि च सब्बासो॥&lt;br&gt;&#xA;१२८.&lt;br&gt;&#xA;अदासि च तुलाभारं, तिक्खत्तुं सो महायसो।&lt;br&gt;&#xA;थूपारामम्हि थूपञ्‍च, हेमपट्टेन छादयि॥&lt;br&gt;&#xA;१२९.&lt;br&gt;&#xA;कत्वा तत्थेव पासादं, भिक्खुसङ्घं निवासिय।&lt;br&gt;&#xA;विहारे नगरे चेव, पटिसङ्खासि जिण्णकं॥&lt;br&gt;&#xA;१३०.&lt;br&gt;&#xA;कदम्बनदीया’कासि, निज्झरं थिरबन्धनं।&lt;br&gt;&#xA;मरियादं पवड्ढेसि, वापियं सो मयेत्तियं॥&lt;br&gt;&#xA;१३१.&lt;br&gt;&#xA;तत्थ निद्धमनंचा’का, अनुवस्सम्पि भूमिपो।&lt;br&gt;&#xA;चीवरत्थं सुवत्थानि, सुसण्हानि च दापयि॥&lt;br&gt;&#xA;१३२.&lt;br&gt;&#xA;दुब्भिक्खे दानसालायो, कारेत्वा सब्बपाणिनं।&lt;br&gt;&#xA;महादानं पवत्तेसि, महापाळिञ्‍च वड्ढयि॥&lt;br&gt;&#xA;१३३.&lt;br&gt;&#xA;दधिभत्तञ्‍च दापेसि, निकायत्तयवासिनं।&lt;br&gt;&#xA;निच्‍चं दुग्गतभत्तञ्‍च, यागुञ्‍चेव सखज्‍जकं॥&lt;br&gt;&#xA;१३४.&lt;br&gt;&#xA;एवमादीनि पुञ्‍ञानि, कत्वा सोवग्गियानि सो।&lt;br&gt;&#xA;एकादसहि वस्सेहि, गतो देवसहब्यतं॥&lt;br&gt;&#xA;१३५.&lt;br&gt;&#xA;तस्सेकादसवस्सेसु, विस्सट्ठं सोण्णमेव तु।&lt;br&gt;&#xA;अहु सतसहस्सानं, तयो दसहि सम्मितं॥&lt;br&gt;&#xA;१३६.&lt;br&gt;&#xA;सुदुज्‍जयं पण्डुनराधिराज,&lt;br&gt;&#xA;मेकोपरो रोहणमुग्गदुग्गं।&lt;br&gt;&#xA;कत्वा’पि एते सवसे नरिन्दा,&lt;br&gt;&#xA;सयं वसं मच्‍चुमुपागमिंसु॥&lt;br&gt;&#xA;सुजनप्पसाद संवेगत्थाय कते महावंसे&lt;br&gt;&#xA;राजद्वयदीपनो नाम&lt;br&gt;&#xA;एकूनपञ्‍ञासतिमो परिच्छेदो।&lt;/p&gt;</description>
    </item>
    <item>
      <title>४९ पञ्‍ञासतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/49_pa~n~nAsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/49_pa~n~nAsatima_parichCheda/</guid>
      <description>&lt;p&gt;पञ्‍ञासतिम परिच्छेद&lt;/p&gt;&#xA;&lt;h2 id=&#34;दवरजकनम&#34;&gt;द्विराजकोनाम&lt;/h2&gt;&#xA;&lt;p&gt;१.&lt;br&gt;&#xA;ततो रज्‍जे पतिट्ठाय, कस्सपो दक्खिणं दिसं।&lt;br&gt;&#xA;अदा कस्सपनामस्स, युवराजस्स धीमतो॥&lt;br&gt;&#xA;२.&lt;br&gt;&#xA;अग्गाभिसेकं दापेसि, युवराजस्स धीतुया।&lt;br&gt;&#xA;राजकञ्‍ञाय तिस्साय, भरियाये’व अत्तनो॥&lt;br&gt;&#xA;३.&lt;br&gt;&#xA;याचकानञ्‍च सिप्पीनं, आगतानं ततो ततो।&lt;br&gt;&#xA;दानं दण्डिस्सरं नाम, सदा दापेसि भूपति॥&lt;br&gt;&#xA;४.&lt;br&gt;&#xA;आदिपादो महिन्दो सो,&lt;br&gt;&#xA;वसन्तो रोहणे तदा।&lt;br&gt;&#xA;गहेतुं राजिनोरट्ठ-&lt;br&gt;&#xA;मादाय बलमागतो॥&lt;br&gt;&#xA;५.&lt;br&gt;&#xA;तं सुत्वा कुपितो राजा, बलं पेसेसि अत्तनो।&lt;br&gt;&#xA;युज्झित्वा तं पराजेसि, महिन्दो सो महाभटो॥&lt;br&gt;&#xA;६.&lt;br&gt;&#xA;ततो राजा निवत्तेतुं, पितरं तस्स पेसयि।&lt;br&gt;&#xA;कस्सपं युवराजं तं, सो गन्त्वा पुत्तसन्तिकं॥&lt;br&gt;&#xA;७.&lt;br&gt;&#xA;नानाधम्मकथोपेतं, वत्वा युत्तिमनेकधा।&lt;br&gt;&#xA;सङ्घामतो निवत्तेत्वा, पुत्तं सो पुनरागमि॥&lt;br&gt;&#xA;८.&lt;br&gt;&#xA;आदिपादो तु सो पच्छा, घातेत्वा मण्डलाधिपे।&lt;br&gt;&#xA;कुद्धेजनपदे दिस्वा, अगमासि पुरन्तिकं॥&lt;br&gt;&#xA;९.&lt;br&gt;&#xA;भिक्खुसङ्घो तमानेत्वा, दस्सेसि वसुधाधिपं।&lt;br&gt;&#xA;दत्वा सो धीतरं तस्सा, पेसेसि पुन रोहणं॥&lt;br&gt;&#xA;१०.&lt;br&gt;&#xA;नीहरित्वान दुस्सीले, निकायत्तयवासीसु।&lt;br&gt;&#xA;गाहापेसि नवे भिक्खू, आवासे तत्थ तत्थ सो॥&lt;br&gt;&#xA;११.&lt;br&gt;&#xA;द्वयाभिसेकजातेन, आदिपादेन सुनुना।&lt;br&gt;&#xA;महाविहारे बोधिम्हि, पंसुं वड्ढेसि पूजयं॥&lt;br&gt;&#xA;१२.&lt;br&gt;&#xA;अकासि च निकायेसु, तीसु बिम्बे सिलामये।&lt;br&gt;&#xA;सोवण्णये रंसिजाले, छत्तं चूळामणिं तथा॥&lt;br&gt;&#xA;१३.&lt;br&gt;&#xA;अभयगिरिविहारम्हि, पासादं सकनामकं।&lt;br&gt;&#xA;कत्वा तत्थ निवासेत्वा, भिक्खु गाममदापयि॥&lt;br&gt;&#xA;१४.&lt;br&gt;&#xA;महियङ्गणविहारस्मिं, गामं सो चेतियस्स’दा।&lt;br&gt;&#xA;सवत्थं पटिमाभत्तं, सब्बभिक्खून दापयि॥&lt;br&gt;&#xA;१५.&lt;br&gt;&#xA;थले जले च सत्तानं, अदासि अभयं तदा।&lt;br&gt;&#xA;चारित्तपुब्बराजूनं, परिपालेसि सब्बदा॥&lt;br&gt;&#xA;१६.&lt;br&gt;&#xA;तस्स सेनापति सेनो, इलङ्गोराजवंसजो।&lt;br&gt;&#xA;थेरियानं अका’वासं। थूपारामस्स पच्छतो॥&lt;br&gt;&#xA;१७.&lt;br&gt;&#xA;धम्मारुचिकभिक्खूनं, धम्माराममकारयि।&lt;br&gt;&#xA;तथा सागलिकानञ्‍च, कस्सपसेननामकं॥&lt;br&gt;&#xA;१८.&lt;br&gt;&#xA;हदयुण्हाभिधानं सो, कत्वा चेतियपब्बते।&lt;br&gt;&#xA;परिवेणं अदाधम्म-रुचिकानञ्‍च भिक्खूनं॥&lt;br&gt;&#xA;१९.&lt;br&gt;&#xA;आरामिकानं भिक्खूनं, आरामेसु तहिं तहिं।&lt;br&gt;&#xA;एकमेकं कुटिं कत्वा, दापेसि च चमूपति॥&lt;br&gt;&#xA;२०.&lt;br&gt;&#xA;रत्तमालगिरिस्मिं सो, कत्वा रम्मं तरं सुभं।&lt;br&gt;&#xA;कुचिं अदा सासनस्स, सामिकानं तपस्सिनं॥&lt;br&gt;&#xA;२१.&lt;br&gt;&#xA;महाविहारे कारेत्वा, पविवेणं वरं अदा।&lt;br&gt;&#xA;पंसुकूलिकभिक्खूनं, समुद्दगिरिनामकं॥&lt;br&gt;&#xA;२२.&lt;br&gt;&#xA;वासं अरञ्‍ञे कारेत्वा, अत्तनो वंसनामकं।&lt;br&gt;&#xA;महाविहारे भिक्खूनं, वने निवासतं अदा॥&lt;br&gt;&#xA;२३.&lt;br&gt;&#xA;विहारेसू च जिण्णेसु, नवकम्ममकारयि।&lt;br&gt;&#xA;दापेसि अग्गलं सब्ब-भिक्खूनं जिण्णचीवरे॥&lt;br&gt;&#xA;२४.&lt;br&gt;&#xA;तिस्सारामं करित्वान, भिक्खूनीनमुपस्सयं।&lt;br&gt;&#xA;मरिचवट्टिमहाबोधि, परिहारे निवेसयि॥&lt;br&gt;&#xA;२५.&lt;br&gt;&#xA;अनुराधपुरे चेव, पुलत्थिनगरेपि च।&lt;br&gt;&#xA;उपसग्गरोगनासाय, वेज्‍जसालापि कारयि॥&lt;br&gt;&#xA;२६.&lt;br&gt;&#xA;अत्तना कतवासनं, भोगगामे च दापयि।&lt;br&gt;&#xA;तथारामिकगामे च, पटिमाभरणञ्‍च सो॥&lt;br&gt;&#xA;२७.&lt;br&gt;&#xA;भेसज्‍जगेहं कारेसि, नगरे तत्थ तत्थ सो।&lt;br&gt;&#xA;पंसुकूलिकभिक्खूनं, भत्तं वत्थञ्‍च दापयि॥&lt;br&gt;&#xA;२८.&lt;br&gt;&#xA;खन्धीकते अमोचेसि, तिरच्छानगते बहू।&lt;br&gt;&#xA;कपणानञ्‍च दापेसि, महादानं चमूपति॥&lt;br&gt;&#xA;२९.&lt;br&gt;&#xA;विचित्तं ब्यञ्‍जनं भत्तं, यागुं विविधखज्‍जकं।&lt;br&gt;&#xA;कत्वा सूकररूपञ्‍च, गुळं भिक्खूनं दापयि॥&lt;br&gt;&#xA;३०.&lt;br&gt;&#xA;एवामादीनि पुञ्‍ञानि, कत्वा सेनाय नायको।&lt;br&gt;&#xA;सेनो कित्तिन्दुपादेहि, सब्बा ओभासयी दिसा॥&lt;br&gt;&#xA;३१.&lt;br&gt;&#xA;तस्सेव ञातको कत्वा, नायको रक्खसव्हयो।&lt;br&gt;&#xA;सवारकम्हि गामम्हि, विहारं सुमनोहरं॥&lt;br&gt;&#xA;३२.&lt;br&gt;&#xA;महाविहारवासीनं, सारानं पटिपत्तिया।&lt;br&gt;&#xA;भिक्खूनं सो अदा साधु, ठपेत्वा वत्तमुत्तमं॥&lt;br&gt;&#xA;३३.&lt;br&gt;&#xA;सेनो नाम महालेखो, महालेखकपब्बतं।&lt;br&gt;&#xA;महाविहारे कारेसि, भिक्खूनं वासमुत्तमं॥&lt;br&gt;&#xA;३४.&lt;br&gt;&#xA;चोळराजाभिधानो, च, अमच्‍चो तस्स राजिनो।&lt;br&gt;&#xA;परिवेणं अकारम्मं, नट्ठं तं सुप्पतिट्ठितं॥&lt;br&gt;&#xA;३५.&lt;br&gt;&#xA;राजा तीसु निकायेसु, रूपकम्ममनोरमं।&lt;br&gt;&#xA;मण्डपानि विचित्तानि, वेजयन्तो पमानि च॥&lt;br&gt;&#xA;३६.&lt;br&gt;&#xA;कारेत्वा धातुपूजायो, कत्वा जनमनोहरा।&lt;br&gt;&#xA;यथा कम्मं गतो ठत्वा, वस्सानि दससत्त च॥&lt;br&gt;&#xA;३७.&lt;br&gt;&#xA;द्वयाभिसेकसञ्‍जातो, युवराजाथ कस्सपो।&lt;br&gt;&#xA;आसि लद्धाभिसेको सो, लंकारज्‍जेकमागते॥&lt;br&gt;&#xA;३८.&lt;br&gt;&#xA;सद्धो आगतमग्गोव, साभिञ्‍ञो विय पञ्‍ञवा।&lt;br&gt;&#xA;वत्ता सो मरमन्तिव, चागवा धनदो विय॥&lt;br&gt;&#xA;३९.&lt;br&gt;&#xA;बहुस्सुतो धम्मकथी, सब्बसिप्पविसारदो।&lt;br&gt;&#xA;युत्तायुत्तविचाराय, निपुणो नयकोविदो॥&lt;br&gt;&#xA;४०.&lt;br&gt;&#xA;अचलो इन्दलीलो’व, ठितो सुगतसासने।&lt;br&gt;&#xA;परप्पवादिवातेहि, सब्बेहि’पि अकम्पियो॥&lt;br&gt;&#xA;४१.&lt;br&gt;&#xA;मायासाठेय्यमानादि, पापानञ्‍च अगोचरो।&lt;br&gt;&#xA;गुणानं आकरो सब्ब-रतनानं वसागरो॥&lt;br&gt;&#xA;४२.&lt;br&gt;&#xA;भूमिचन्दो नरिन्दो सो, वंसे जातस्स अत्तनो।&lt;br&gt;&#xA;दप्पुळस्सादीपादस्स, युवराजपदं अदा॥&lt;br&gt;&#xA;४३.&lt;br&gt;&#xA;रज्‍जं दसहि धम्मेहि, चतुसङ्गहवत्थूहि।&lt;br&gt;&#xA;करोन्तो परिपालेसि, लोकं नेत्तंव अत्तनो॥&lt;br&gt;&#xA;४४.&lt;br&gt;&#xA;सो धेत्वा सासनं सब्बं, धम्मकम्मेन सत्थुनो।&lt;br&gt;&#xA;गहेत्वा नवके भिक्खू, अकासा’वासपूरणं॥&lt;br&gt;&#xA;४५.&lt;br&gt;&#xA;दुट्ठगामणिराजेन, कतं मरिचवट्टिकं।&lt;br&gt;&#xA;नट्ठं विहारं कारेत्वा, नानाआवास भूसितं॥&lt;br&gt;&#xA;४६.&lt;br&gt;&#xA;थेरवंसजभिक्खूनं, अदा कत्वा महामहं।&lt;br&gt;&#xA;तेसं पञ्‍चसतानञ्‍च, भोगगामे च दापयि॥&lt;br&gt;&#xA;४७.&lt;br&gt;&#xA;तत्थ सो तुसिते रम्मे, देवसङ्घपुरक्खतं।&lt;br&gt;&#xA;मेत्तेय्यं लोकनाथं तं, देसेन्तं धम्ममुत्तमं॥&lt;br&gt;&#xA;४८.&lt;br&gt;&#xA;दस्सेन्तो विय लोकस्स, विहारे सब्बसज्‍जिते।&lt;br&gt;&#xA;निसिन्‍नो मण्डपे रम्मे, नानारतनभूसिते॥&lt;br&gt;&#xA;४९.&lt;br&gt;&#xA;नगरेहि च सब्बेहि, भिक्खूहि परिवारितो।&lt;br&gt;&#xA;बुद्धलिलाय लंकिन्दो, अभिधम्म मभासयि॥&lt;br&gt;&#xA;५०.&lt;br&gt;&#xA;सोण्णपट्टे लिखापेत्वा-भिधम्मपिटकं तदा।&lt;br&gt;&#xA;धम्मसङ्गणिकं पोत्थं, नानारतन भूसितं॥&lt;br&gt;&#xA;५१.&lt;br&gt;&#xA;कत्वा नगरमज्झम्हि, कारेत्वा हेममुत्तमं।&lt;br&gt;&#xA;तं तत्थ ठपयित्वान, परिहारमदापयि॥&lt;br&gt;&#xA;५२.&lt;br&gt;&#xA;सक्‍कसेनापतिट्ठानं, दत्वा पुत्तस्स अत्तनो।&lt;br&gt;&#xA;परिहारे नियोजेसि, तत्थ तं धम्मपोत्थके॥&lt;br&gt;&#xA;५३.&lt;br&gt;&#xA;अनुसंवच्छरं राजा, पुरं देवपुरी विय।&lt;br&gt;&#xA;विभूसिताय सेनाय, सज्‍जेत्वा परिवारितो॥&lt;br&gt;&#xA;५४.&lt;br&gt;&#xA;देवराजाव सोभन्तो, सब्बाभरणभूसितो।&lt;br&gt;&#xA;हत्थिखण्डे निसीदित्वा, चरन्तो पुरवीथियं॥&lt;br&gt;&#xA;५५.&lt;br&gt;&#xA;महता परिहारेन, नेत्वा तं धम्मसङ्गहं।&lt;br&gt;&#xA;अत्तना कारितं रम्मं, विहारं सब्बसज्‍जितं॥&lt;br&gt;&#xA;५६.&lt;br&gt;&#xA;तत्थ धातुगते रम्मे, नानारतनभूसिते।&lt;br&gt;&#xA;मण्डपे धातुपिठस्मिं, पतिट्ठापिय पूजयि॥&lt;br&gt;&#xA;५७.&lt;br&gt;&#xA;गन्थाकरपरिवेणं , महामेघवने अका।&lt;br&gt;&#xA;नगरे वज्‍जसाला च, तेसं गामे च दापयि॥&lt;br&gt;&#xA;५८.&lt;br&gt;&#xA;भण्डिकपरिवेणञ्‍च, सिलामेघञ्‍च पब्बतं।&lt;br&gt;&#xA;कत्वा’भयगिरिस्मिं सो, तेसं गाममदापयि॥&lt;br&gt;&#xA;५९.&lt;br&gt;&#xA;जोतिवनविहारस्मिं, राजा लङ्काय नायको।&lt;br&gt;&#xA;भत्तग्गस्स अदा गामं, तथा’भयगिरिम्हि च॥&lt;br&gt;&#xA;६०.&lt;br&gt;&#xA;दक्खिणगिरिनामस्स, विहारस्स च दापयि।&lt;br&gt;&#xA;गामं कतञ्‍ञुभावेन, राजा परमधम्मिको॥&lt;br&gt;&#xA;६१.&lt;br&gt;&#xA;सक्‍कसेनापति रम्मं, परिवेणं सुमापिय।&lt;br&gt;&#xA;अदासि सहगामेहि, थेरियानं सनामिकं॥&lt;br&gt;&#xA;६२.&lt;br&gt;&#xA;भरिया वजिरा तस्स, तेसंयेव अदापयि।&lt;br&gt;&#xA;परिवेणं करित्वान, सगामं सकनामकं॥&lt;br&gt;&#xA;६३.&lt;br&gt;&#xA;उपस्सयं करित्वान, सा एव पदलञ्छने।&lt;br&gt;&#xA;भिक्खूनीनं अदा थेर-वंसे सब्बत्थ पूजिते॥&lt;br&gt;&#xA;६४.&lt;br&gt;&#xA;सक्‍कसेनापति माता, देवा’रञ्‍ञक भिक्खूनं।&lt;br&gt;&#xA;थेरवंसप्पदीपानं, अका’वासं सनामकं॥&lt;br&gt;&#xA;६५.&lt;br&gt;&#xA;सा एव पटिबिम्बस्स, सत्थु मरिचवट्टियं।&lt;br&gt;&#xA;चूळामणिं पादजलं, अका छत्तञ्‍च चीवरं॥&lt;br&gt;&#xA;६६.&lt;br&gt;&#xA;राजा राजालयेयेव, राजवंसं सनामकं।&lt;br&gt;&#xA;अकासि पाळिकं नाम, पासादं सुमनो हरं॥&lt;br&gt;&#xA;६७.&lt;br&gt;&#xA;पूजेसि राजिनी नाम, राजिनो भरिया’परा।&lt;br&gt;&#xA;पट्टकञ्‍चुकपूजाय, हेममालिक चेतियं॥&lt;br&gt;&#xA;६८.&lt;br&gt;&#xA;तस्सा पुत्तोसि सिद्धत्थो, नाम इस्सरिये ठितो।&lt;br&gt;&#xA;सुतो मलयराजाति, रूपेन मकरद्धजो॥&lt;br&gt;&#xA;६९.&lt;br&gt;&#xA;राजा तस्मिं मते कत्वा, सालं भिक्खुनमुत्तमं।&lt;br&gt;&#xA;दानवट्टं पट्ठपेत्वा, तस्स पत्तिमदा तदा॥&lt;br&gt;&#xA;७०.&lt;br&gt;&#xA;एवं धम्मेन कारेन्ते, रज्‍जं लङ्कादीपे तदा।&lt;br&gt;&#xA;चोळराजेन युज्झित्वा, पण्डुराजा पराजितो॥&lt;br&gt;&#xA;७१.&lt;br&gt;&#xA;पण्णाकारानि नेकानि, बलं सन्धाय पेसयि।&lt;br&gt;&#xA;राजालंकिस्सरो सद्धिं, मन्तेत्वा सचिवेहि सो॥&lt;br&gt;&#xA;७२.&lt;br&gt;&#xA;सन्‍नय्ह बलकायं सो, सक्‍कसेनापतिं सकं।&lt;br&gt;&#xA;बलस्स नायकं कत्वा, महायित्थमुपागमि॥&lt;br&gt;&#xA;७३.&lt;br&gt;&#xA;विजयं पुब्बराजूनं, वत्वा वेलातटे ठितो।&lt;br&gt;&#xA;उस्साहं जनयित्वान, नावं आरोपयी बलं॥&lt;br&gt;&#xA;७४.&lt;br&gt;&#xA;बलकायं समादाय, सक्‍कसेनापतिं तदा।&lt;br&gt;&#xA;सुखेन सागरं तिण्णो, पण्डुदेसमुपागमि॥&lt;br&gt;&#xA;७५.&lt;br&gt;&#xA;दिस्वा बलञ्‍च तञ्‍चेव, पण्डुराजा सुमानसो।&lt;br&gt;&#xA;एकच्छत्तं करिस्सामि, जम्बुदीपन्ति अब्रवि॥&lt;br&gt;&#xA;७६.&lt;br&gt;&#xA;बलद्वयं गहेत्वान, राजा सो चोळवंसजं।&lt;br&gt;&#xA;जेतुं असक्‍कुणित्वान युद्धमुज्झिय निक्खमि॥&lt;br&gt;&#xA;७७.&lt;br&gt;&#xA;युज्झिस्सामीति गन्तान, सक्‍कसेनापती पुन।&lt;br&gt;&#xA;निसिन्‍नो उपसग्गेन, मतो पापेन पण्डुतो॥&lt;br&gt;&#xA;७८.&lt;br&gt;&#xA;लंकिस्सरो बलस्सापि, तेन रोगेन नानसं।&lt;br&gt;&#xA;सुत्वा दयालुभावेन, सेनं आणापयी ततो॥&lt;br&gt;&#xA;७९.&lt;br&gt;&#xA;सक्‍क सेनापतिट्ठानं, तस्स पुत्तस्स’दा तदा।&lt;br&gt;&#xA;वड्ढेसि तेन तं पुत्तं, कत्वा सेनाय नायकं॥&lt;br&gt;&#xA;८०.&lt;br&gt;&#xA;निकायत्तयवासीहि, परित्तं नगरे तदा।&lt;br&gt;&#xA;कारेत्वा रोगदुब्बुट्ठि-भयं नासेसि जन्तुनं॥&lt;br&gt;&#xA;८१.&lt;br&gt;&#xA;सासनस्स च लोकस्स, सन्तिं कत्वा अनेकधा।&lt;br&gt;&#xA;राजा सो दसमे वस्से, सुखेन तिदिवं गतो॥&lt;br&gt;&#xA;८२.&lt;br&gt;&#xA;लंकारज्‍जेपि ठत्वा कथिततिपिटको सब्बविज्‍जापदीपो,&lt;br&gt;&#xA;वत्तावादी कवी सो सतिधीतिविसदो देसको भावको च।&lt;br&gt;&#xA;पञ्‍ञासद्धादया वा परहितनिरतो लोकवेदीवदञ्‍ञू।&lt;br&gt;&#xA;राजिन्दो कस्सपो’यं विय विमलगुणो होतुलोकोपि सब्बो॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;द्विराजको नाम&lt;br&gt;&#xA;पञ्‍ञासतिमो परिच्छेदो।&lt;/p&gt;</description>
    </item>
    <item>
      <title>५० एकपञ्ञासतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/50_ekapa~n~nAsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/50_ekapa~n~nAsatima_parichCheda/</guid>
      <description>&lt;p&gt;एकपञ्ञासतिम परिच्छेद&lt;/p&gt;&#xA;&lt;h2 id=&#34;पञचरजक-नम&#34;&gt;पञ्चराजको नाम&lt;/h2&gt;&#xA;&lt;p&gt;१.&lt;br&gt;&#xA;युवराजा तदा हुत्वा, राजा दप्पुळनामको।&lt;br&gt;&#xA;ठपेसि ओपरज्जम्हि, आदिपदं सनामकं॥&lt;br&gt;&#xA;२.&lt;br&gt;&#xA;मरिचवट्टिविहारस्स, गामं दत्वा ततो पुरे।&lt;br&gt;&#xA;चारित्तं पुब्बराजूनं, रक्खित्वान महिं इमं॥&lt;br&gt;&#xA;३.&lt;br&gt;&#xA;अभुत्वा दीघकालञ्हि, पुब्बकम्मेन अत्तनो।&lt;br&gt;&#xA;राजा सो सत्तमे मासे, पविट्ठो पच्चुनो मुखं॥&lt;br&gt;&#xA;४.&lt;br&gt;&#xA;उपराजा अहुराजा, दप्पुळो तदनन्तरं।&lt;br&gt;&#xA;उदयस्सादिपादस्स, युवराजपदं अदा॥&lt;br&gt;&#xA;५.&lt;br&gt;&#xA;तदा चोळभया पण्डु-राजं जनपदं सकं।&lt;br&gt;&#xA;चजित्वा नावमारुय्ह, महातित्थमुपागमि॥&lt;br&gt;&#xA;६.&lt;br&gt;&#xA;आणापेत्वान तं राजा, दिस्वा सन्तुट्ठमानसो।&lt;br&gt;&#xA;महाभोगं अदा तस्स, निवासेसि पुरा बहि॥&lt;br&gt;&#xA;७.&lt;br&gt;&#xA;चोळराजेन युज्झित्वा, गहेत्वा पट्टनद्वयं।&lt;br&gt;&#xA;पण्डुराजस्स दम्मीति, सन्नद्धे लङ्कराजिनि॥&lt;br&gt;&#xA;८.&lt;br&gt;&#xA;केना’पि करणीयेन, खत्तिया दीपवासिनो।&lt;br&gt;&#xA;अकंसु विग्गहं घोरं, पापकम्मेन पण्डुनो॥&lt;br&gt;&#xA;९.&lt;br&gt;&#xA;पण्डुराजे’त्थ वासेन, कम्मं नत्थीति चिन्तिय।&lt;br&gt;&#xA;ठपेत्वा मकुटादीनि, गतो केरळसन्तिकं॥&lt;br&gt;&#xA;१०.&lt;br&gt;&#xA;विग्गहे निट्ठिते राजा, महामेघवने तदा।&lt;br&gt;&#xA;महाबोधिघरस्सा’दा, गामं नगरसन्तिके॥&lt;br&gt;&#xA;११.&lt;br&gt;&#xA;आवासं रक्खको नाम, तस्स सेनापती अका।&lt;br&gt;&#xA;थूपारामसमीपम्हि, इळङ्गो राजनामकं॥&lt;br&gt;&#xA;१२.&lt;br&gt;&#xA;कतं तं पुब्बराजेहि, राजा सो परिपालिय।&lt;br&gt;&#xA;पत्तो द्वादसमं वस्सं, यथाकम्ममुपागमि॥&lt;br&gt;&#xA;१३.&lt;br&gt;&#xA;उदयो युवराजा’सि, लंकावासीनमिस्सरो।&lt;br&gt;&#xA;सेननामादिपादं सो, ओपरज्जे’भिसेचयि॥&lt;br&gt;&#xA;१४.&lt;br&gt;&#xA;रञ्ञो भीता तदामच्चा, पविसिंसु तपोवनं।&lt;br&gt;&#xA;राजोपराजा गन्त्वान, तेसं सीसानि छेदयुं॥&lt;br&gt;&#xA;१५.&lt;br&gt;&#xA;तेन कम्मेन निब्बिन्ना, यतयो तन्निवासिनो।&lt;br&gt;&#xA;हित्वा जनपदं रञ्ञो, तदागच्छिंसु रोहणं॥&lt;br&gt;&#xA;१६.&lt;br&gt;&#xA;तदा जानपदा चेव, नागरा च बलानि च।&lt;br&gt;&#xA;कुपिता चण्डुवातेन, सागरो विय कम्पितो॥&lt;br&gt;&#xA;१७.&lt;br&gt;&#xA;रतनपासादमारुय्ह, विहारे अभयुत्तरे।&lt;br&gt;&#xA;सन्तासेत्वान राजानं, दस्सेत्वान विभीसिकं॥&lt;br&gt;&#xA;१८.&lt;br&gt;&#xA;उपत्थम्भकमच्चानं, विग्गहस्स तपोवने।&lt;br&gt;&#xA;तदा सीसानि छिन्दित्वा, कवातेन निपातयुं॥&lt;br&gt;&#xA;१९.&lt;br&gt;&#xA;तं सुत्वा युवराजा च, आदिपादो च तं सखा।&lt;br&gt;&#xA;उल्लङ्घित्वान पाकारं, सीघं गच्छिंसु रोहणं॥&lt;br&gt;&#xA;२०.&lt;br&gt;&#xA;बलकायोनुबन्धित्वा, याव कण्हनदीतटा।&lt;br&gt;&#xA;अलाभेन च नावानं, तिण्णत्ता तेसमागमि॥&lt;br&gt;&#xA;२१.&lt;br&gt;&#xA;राजपुत्तागता तत्थ, वने अभयभेदिनो।&lt;br&gt;&#xA;यतीनं पुरतो तेसं, निपज्जित्वा उरेन ते॥&lt;br&gt;&#xA;२२.&lt;br&gt;&#xA;अल्लवत्था’ल्लकेसा च, परिदेवित्थ’नेकधा।&lt;br&gt;&#xA;कन्दीत्वा रोदनं कत्वा, खमापेसुं तपस्सिनो॥&lt;br&gt;&#xA;२३.&lt;br&gt;&#xA;खन्तिमेत्तानुभावेन, तेसं सासनसामिनं।&lt;br&gt;&#xA;पुञ्ञोदयो अहु तेसं, उभिन्नं दीपसामिनं॥&lt;br&gt;&#xA;२४.&lt;br&gt;&#xA;युवराजबलञ्चेव, निकायत्तयवासिनो।&lt;br&gt;&#xA;गमिंसु तेसमानेतुं, सन्तिभूते महाबले॥&lt;br&gt;&#xA;२५.&lt;br&gt;&#xA;राजपुत्ता उभो ब्यत्ता, पण्डिता पंसुकूलिनो।&lt;br&gt;&#xA;याचित्वा तेसमादाय, अगमंसु सकं पुरं॥&lt;br&gt;&#xA;२६.&lt;br&gt;&#xA;भिक्खूनं पुरतो मग्गं, राजागन्ता खमापयि।&lt;br&gt;&#xA;आदाय ते वनं तेसं, नेत्वा राजघरं गतो॥&lt;br&gt;&#xA;२७.&lt;br&gt;&#xA;ततो पट्ठाय चारित्थं, पालेत्वा पुब्बराजुनं।&lt;br&gt;&#xA;राजा सो ततिये वस्से, यथाकम्ममुपागमि॥&lt;br&gt;&#xA;२८.&lt;br&gt;&#xA;लंकाभिसेकं पत्वान, सेनो सो मतिमा ततो।&lt;br&gt;&#xA;उदयं आदिपादं तं, युवराजं अका सखं॥&lt;br&gt;&#xA;२९.&lt;br&gt;&#xA;कहापणसहस्सं सो, दुग्गतानं उपोसथे।&lt;br&gt;&#xA;होतु’पोसथिको दत्वा, यावजीवं नराधिपो॥&lt;br&gt;&#xA;३०.&lt;br&gt;&#xA;पटिमा भत्तवत्थानि, भिक्खूनं धरणी पति।&lt;br&gt;&#xA;अदा दण्डिस्सरं दानं, याचकानञ्च सिप्पीनं॥&lt;br&gt;&#xA;३१.&lt;br&gt;&#xA;ठाने कत्थचि सिप्पीनं, पासादेसु मनोहरे।&lt;br&gt;&#xA;कारेत्वा भोगगामे च, अदापेसि महामति॥&lt;br&gt;&#xA;३२.&lt;br&gt;&#xA;कहापणसहस्सं वा, दत्वा पञ्चसतानि वा।&lt;br&gt;&#xA;लङ्कायं जिण्णकावासे, नवकम्ममकारयी॥&lt;br&gt;&#xA;३३.&lt;br&gt;&#xA;चत्तालीससहस्सानि, अभयुत्तरचेतिये।&lt;br&gt;&#xA;सिलापत्थरणत्थाय, दापेसि च महीपति॥&lt;br&gt;&#xA;३४.&lt;br&gt;&#xA;महावापीसु लंकायं, जिण्णनिद्धमने अका।&lt;br&gt;&#xA;नवकम्मञ्च मरियादं, थियं पासाणपंसुना॥&lt;br&gt;&#xA;३५.&lt;br&gt;&#xA;अका राजघरे रम्मं, मालागेहं महारहं।&lt;br&gt;&#xA;ठपितं पुनराजूहि, दानं सम्मापवत्तयि॥&lt;br&gt;&#xA;३६.&lt;br&gt;&#xA;कतं मलयराजेन, अमच्चेन’ग्ग बोधिना।&lt;br&gt;&#xA;परिवेणं नागसालं, दिस्वा गाम मदा तदा॥&lt;br&gt;&#xA;३७.&lt;br&gt;&#xA;कत्वा चतुविहारेसु, रूपकम्मानि साधुकं।&lt;br&gt;&#xA;मण्डपानि च रम्मानि, धातुपूजं अका सदा॥&lt;br&gt;&#xA;३८.&lt;br&gt;&#xA;एवमादीनि पुञ्ञानि, अनेकानि अनेकधा।&lt;br&gt;&#xA;कत्वा सो नवमे वस्से, यथाकम्ममुपागमि॥&lt;br&gt;&#xA;३९.&lt;br&gt;&#xA;लंकाभिसेकं पत्वान, युवराजोदयो ततो।&lt;br&gt;&#xA;सेननामादिपादं सो, ओपरज्जे’भि सेचयि॥&lt;br&gt;&#xA;४०.&lt;br&gt;&#xA;निद्दालु मज्जपो आसि, राजा पापेन जन्तुनं।&lt;br&gt;&#xA;चोळो पमत्ततं तस्स, सुत्वा सन्तुट्ठमानसो॥&lt;br&gt;&#xA;४१.&lt;br&gt;&#xA;पण्डुदेसातिसेकं सो, पत्तुका मेत्थ पेसयि।&lt;br&gt;&#xA;मकुटादीनमत्थाय, ठपितानंव पण्डुना॥&lt;br&gt;&#xA;४२.&lt;br&gt;&#xA;तानि नादासि सो राजा, तेन चोळो महब्बलो।&lt;br&gt;&#xA;बलं सन्नय्ह पेसेसि, बलक्कारेन गण्हितुं॥&lt;br&gt;&#xA;४३.&lt;br&gt;&#xA;तदा सेनापति एत्थ, पच्चन्ते कुपिते गतो।&lt;br&gt;&#xA;आणापेत्वान तं राजा, युज्झनत्थाय पेसयि॥&lt;br&gt;&#xA;४४.&lt;br&gt;&#xA;हतो सेनापति तत्थ, युज्झि न रणे मतो।&lt;br&gt;&#xA;ककूटादीनि आदाय, राजा सो रोहणं अगा॥&lt;br&gt;&#xA;४५.&lt;br&gt;&#xA;गन्त्वा चोळबलं तत्थ, अलभित्वा पवेसनं।&lt;br&gt;&#xA;निवत्तित्वा सकं रट्ठं, अगमासि इधता भया॥&lt;br&gt;&#xA;४६.&lt;br&gt;&#xA;ततो सेनापतिट्ठाने, विदुरग्गं तु नायकं।&lt;br&gt;&#xA;ठपेसि राजा लंकिन्दो, तेजवन्तं महामतिं॥&lt;br&gt;&#xA;४७.&lt;br&gt;&#xA;पच्चन्तं चोळराजस्स, घातेत्वा सो चमूपति।&lt;br&gt;&#xA;आणापेसि इतो नीतं, दस्सेत्वान विभीसितं॥&lt;br&gt;&#xA;४८.&lt;br&gt;&#xA;ततो दापेसि सो सब्ब-परिक्खारं महारहं।&lt;br&gt;&#xA;पंसुकूलिकभिक्खूनं, सब्बेसं दीपवासिनं॥&lt;br&gt;&#xA;४९.&lt;br&gt;&#xA;महाविहारे लंकिन्दो, पटिबिम्बस्स सत्थुनो।&lt;br&gt;&#xA;जलन्तं मणिरंसीहि, अका चूळामणिं तदा॥&lt;br&gt;&#xA;५०.&lt;br&gt;&#xA;ओरोधा विदुरा तस्स, पादजालेन पूजयि।&lt;br&gt;&#xA;मणीहि पज्जलन्तेहि, पटिमं तं सिलामयं॥&lt;br&gt;&#xA;५१.&lt;br&gt;&#xA;झापितं चोळराजस्स, बलेन मणिनामकं।&lt;br&gt;&#xA;पासादं कातुमारद्धो, चुतो वस्सम्हि अट्ठमे॥&lt;br&gt;&#xA;५२.&lt;br&gt;&#xA;पञ्चेते वसुधाधिपा वसुमहिं एकातपत्तङ्कितं।&lt;br&gt;&#xA;भुत्वा निग्गहसङ्गहेहि सकलं लोकं वसे वत्तिय।&lt;br&gt;&#xA;या ता मच्चुवसं सपुत्तवणिता सामच्चमित्तानुगा।&lt;br&gt;&#xA;इच्चेवं सततं सरन्तु सुजना हातुं पमादं मदं॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;पञ्चराजको नाम&lt;br&gt;&#xA;एकपञ्ञासतिमो परिच्छेदो।&lt;/p&gt;</description>
    </item>
    <item>
      <title>५१ द्विपञ्‍ञासतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/51_dvipa~n~nAsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/51_dvipa~n~nAsatima_parichCheda/</guid>
      <description>&lt;p&gt;द्विपञ्‍ञासतिम परिच्छेद&lt;/p&gt;&#xA;&lt;h2 id=&#34;तरजकनम&#34;&gt;तिराजकोनाम&lt;/h2&gt;&#xA;&lt;p&gt;१.&lt;br&gt;&#xA;ततो लङ्काभिसेकं सो, पत्वा सेनो कमागतं।&lt;br&gt;&#xA;महिन्दस्सादिपादस्स, युवराजपदं अदा॥&lt;br&gt;&#xA;२.&lt;br&gt;&#xA;पञ्‍ञो महाकवी ब्यत्तो, मज्झत्तो मित्तसत्तुसु।&lt;br&gt;&#xA;युत्तो दयाय मेत्ताय, राजा सो सब्बदा अहु॥&lt;br&gt;&#xA;३.&lt;br&gt;&#xA;कालं देवो’नतिक्‍कम्म, सम्मा धाराभिवस्सति।&lt;br&gt;&#xA;रट्ठे तस्मिं वसन्ता’सुं, सुखिता निब्भया सदा॥&lt;br&gt;&#xA;४.&lt;br&gt;&#xA;सुत्तन्तं लोहपासादे, निसिन्‍नो वण्णयी तदा।&lt;br&gt;&#xA;निकायत्तयवासीहि, राजा सो परिवारितो॥&lt;br&gt;&#xA;५.&lt;br&gt;&#xA;दाठधातुकरण्डं सो, नानारतनभूसितं।&lt;br&gt;&#xA;अका चतुविहारेसु, धातुपूजा च’नेकधा॥&lt;br&gt;&#xA;६.&lt;br&gt;&#xA;परिवेणं सित्थगामं, कारेत्वा वुत्थमत्तना।&lt;br&gt;&#xA;लोकं पुत्तंव पालेत्वा, तिवस्सेन दिवङ्गतो॥&lt;br&gt;&#xA;७.&lt;br&gt;&#xA;युवराजा महिन्दो सो, राजासि तदनन्तरं।&lt;br&gt;&#xA;महापुञ्‍ञो महातेजो, महासेनो महायसो॥&lt;br&gt;&#xA;८.&lt;br&gt;&#xA;एकच्छत्तं अका लङ्कं, घातेत्वा चोरुपद्दवं।&lt;br&gt;&#xA;अकंसु तमुपट्ठानं, निच्‍चमण्डलनायकं॥&lt;br&gt;&#xA;९.&lt;br&gt;&#xA;विज्‍जमानेपि लङ्कायं, खत्तियानं नराधिपो।&lt;br&gt;&#xA;कालिङ्गचक्‍कवत्तिस्स, वंसे जातं कुमारिकं॥&lt;br&gt;&#xA;१०.&lt;br&gt;&#xA;आणापेत्वान तं अग्ग-महेसिं अत्तनो अका।&lt;br&gt;&#xA;तस्सा पुत्ता दुवे जाता, धीता एका मनोरमा॥&lt;br&gt;&#xA;११.&lt;br&gt;&#xA;आदिपादे अका पुत्ते, धीतरं चोपराजिनिं।&lt;br&gt;&#xA;इति सीहळवंसञ्‍च, पट्ठपेसि सभूपति॥&lt;br&gt;&#xA;१२.&lt;br&gt;&#xA;बलकायं इमं देसं, मद्दनत्थाय वल्‍लभो।&lt;br&gt;&#xA;पेसेसि नागदीपं सो, सुत्वा तं भूपति इध॥&lt;br&gt;&#xA;१३.&lt;br&gt;&#xA;बलं दत्वान सेनव्ह-राजसेनापतिं तदा।&lt;br&gt;&#xA;वल्‍लभस्स बलेने’स, युज्झितुं तत्थ पेसयि॥&lt;br&gt;&#xA;१४.&lt;br&gt;&#xA;गन्त्वा सेनापती तत्थ, बलेने’तस्स राजिनो।&lt;br&gt;&#xA;युज्झित्वा तं विनासेत्वा, गण्हि सो युद्धमण्डले॥&lt;br&gt;&#xA;१५.&lt;br&gt;&#xA;असक्‍केन्तो इमं जेतुं, राजा नं वल्‍लभादयो।&lt;br&gt;&#xA;राजानो मित्तसम्बन्धं, लंकिन्देन अकंसु ते॥&lt;br&gt;&#xA;१६.&lt;br&gt;&#xA;इच्छेवं राजिनो तेजो, जम्बुदीपमवत्थरि।&lt;br&gt;&#xA;पत्थरित्वान लंकायं, उल्‍लङ्घित्वान सागरं॥&lt;br&gt;&#xA;१७.&lt;br&gt;&#xA;सद्धम्मं कथायन्तानं, कत्वा सम्मा न मुत्तमं।&lt;br&gt;&#xA;धम्मं सुत्वान सो राजा, पसन्‍नो बुद्धसासने॥&lt;br&gt;&#xA;१८.&lt;br&gt;&#xA;राजा सो सन्‍निपातेत्वा, पंसुकूलिकभिक्खवो।&lt;br&gt;&#xA;याचित्वा अत्तनो गेहं, आणापेत्वान साधुकं॥&lt;br&gt;&#xA;१९.&lt;br&gt;&#xA;आसनं पञ्‍ञपेत्वान, निसीदापिय भोजनं।&lt;br&gt;&#xA;दापेसि विपुलं सुद्धं, सदा एकदिने विय॥&lt;br&gt;&#xA;२०.&lt;br&gt;&#xA;अनेकब्यञ्‍जनं राजा-रञ्‍ञकानं तपस्सिनं।&lt;br&gt;&#xA;पेसेसि भोजनं सुद्धं, महग्घं विपुलं सदा॥&lt;br&gt;&#xA;२१.&lt;br&gt;&#xA;वेज्‍जेव पेसयित्वान, विलानानं तपस्सिनं।&lt;br&gt;&#xA;सन्तिकं सो दयावासो, तिकिच्छापेसि निच्‍चसो॥&lt;br&gt;&#xA;२२.&lt;br&gt;&#xA;गुळानि घनपाकानि, लसुणानं रसानि च।&lt;br&gt;&#xA;तम्बुलमुखवासञ्‍च, पच्छभत्ते अदा सदा॥&lt;br&gt;&#xA;२३.&lt;br&gt;&#xA;पत्तेसु पूरयित्वान, लसुणं मरिचम्पि च।&lt;br&gt;&#xA;पिप्फलिसङ्गीवेरानि, गुळानि तिफलानि च॥&lt;br&gt;&#xA;२४.&lt;br&gt;&#xA;घतं तेलं मधुञ्‍चाय, पापुरत्थरणानि च।&lt;br&gt;&#xA;पंसुकूलिकभिक्खूनं, पच्‍चेकं सब्बदा अदा॥&lt;br&gt;&#xA;२५.&lt;br&gt;&#xA;चीवरादीनि सब्बानि, परिक्खारानि भूपति।&lt;br&gt;&#xA;कारापेत्वान दापेसि, भिक्खूनं पंसुकुलिनं॥&lt;br&gt;&#xA;२६.&lt;br&gt;&#xA;राजा महाविहारस्मिं, एकेकस्स हि भिक्खुनो।&lt;br&gt;&#xA;पच्‍चेकं नववत्थानि, चीवरत्थाय दापयि॥&lt;br&gt;&#xA;२७.&lt;br&gt;&#xA;निकायत्तयवासीनं, भिक्खूनं लाभवासिनं।&lt;br&gt;&#xA;तुलाभारमदा द्वीसु, वारेसु समहीपति॥&lt;br&gt;&#xA;२८.&lt;br&gt;&#xA;राजा सो नागतेभोगं,&lt;br&gt;&#xA;राजानो सङ्घभोगतो।&lt;br&gt;&#xA;न गण्हन्तूनि पासाणे,&lt;br&gt;&#xA;लिखापेत्वा निधापयि॥&lt;br&gt;&#xA;२९.&lt;br&gt;&#xA;कथापेत्वान बुद्धस्स, सरणानि गुणेनव।&lt;br&gt;&#xA;अनाथेहि च तेसञ्‍च, भत्तवत्थानि दापयि॥&lt;br&gt;&#xA;३०.&lt;br&gt;&#xA;दानसालं करित्वान, हत्थिसालकभूमियं।&lt;br&gt;&#xA;याचकानं अदा दानं, तेसञ्‍च सयनासनं॥&lt;br&gt;&#xA;३१.&lt;br&gt;&#xA;वेज्‍जसालासु सब्बासु, भेसज्‍जं मञ्‍चकञ्‍च सो।&lt;br&gt;&#xA;चोरानं बन्धनागारे, निच्‍चं भत्तानि दापयि॥&lt;br&gt;&#xA;३२.&lt;br&gt;&#xA;वानरानं वरहानं, मिगानं सुनखान च।&lt;br&gt;&#xA;भत्तं पूवञ्‍च दापेसि, दयावासो यथिच्छकं॥&lt;br&gt;&#xA;३३.&lt;br&gt;&#xA;राजा चतुविहारेसु, कत्वा सो वीहिरासयो।&lt;br&gt;&#xA;यथिच्छितेन गण्हन्तु, अनाथा इति दापयि॥&lt;br&gt;&#xA;३४.&lt;br&gt;&#xA;नानापूजाहि पूजेत्वा, कत्वा मङ्गलमुत्तमं।&lt;br&gt;&#xA;कथापेसि च भिक्खूहि, ब्यत्तेहि विनयं तदा॥&lt;br&gt;&#xA;३५.&lt;br&gt;&#xA;थेरेन धम्ममित्तेन-सित्थगामकवासिना।&lt;br&gt;&#xA;पूजयित्वान कारेसि, अभिधम्मस्स वण्णनं॥&lt;br&gt;&#xA;३६.&lt;br&gt;&#xA;दाठानागा’भिधानेन, थेरेना’रञ्‍ञवासिना।&lt;br&gt;&#xA;लंकालंकारभूतेन, अभिधम्मं कथापयि॥&lt;br&gt;&#xA;३७.&lt;br&gt;&#xA;पट्टकञ्‍चुकपूजाहि, हेममालिकचेतियं।&lt;br&gt;&#xA;नच्‍चगीतेहि गन्धेहि, पुप्फेहि विविधेहि च॥&lt;br&gt;&#xA;३८.&lt;br&gt;&#xA;दीपमालाहि धूपेहि, पूजयित्वान’नेकधा।&lt;br&gt;&#xA;तस्स वत्थानि भाजेत्वा, भिक्खूनं दापयी सयं॥&lt;br&gt;&#xA;३९.&lt;br&gt;&#xA;सदा सो अत्तनो रज्‍जे, उय्यानेसु तहिंतहिं।&lt;br&gt;&#xA;आणापेत्वान पुप्फानि, पूजेसि रतनत्तयं॥&lt;br&gt;&#xA;४०.&lt;br&gt;&#xA;पासादं चन्दनं नाम, कातुं मरिचवट्टियं।&lt;br&gt;&#xA;अकारम्भञ्‍च भिक्खूनं भोगगामे च दापयि॥&lt;br&gt;&#xA;४१.&lt;br&gt;&#xA;केसधातुं निधापेत्वा, करण्डं रतनेहि सो।&lt;br&gt;&#xA;कारयित्वान पूजेसि, ठपेत्वा तत्थ भूपति॥&lt;br&gt;&#xA;४२.&lt;br&gt;&#xA;सोण्णरजतपट्टेहि , थूपारामम्हि चेतियं।&lt;br&gt;&#xA;छादापेत्वा यथारज्‍जं, पूजं कारेसि भूपति॥&lt;br&gt;&#xA;४३.&lt;br&gt;&#xA;तस्मिं धातुघरे राजा, सोण्णद्वारमकारयि।&lt;br&gt;&#xA;पज्‍जलन्तं सिनेरुंव, रंसीहि सूरियस्स सो॥&lt;br&gt;&#xA;४४.&lt;br&gt;&#xA;झापितं चोळराजस्स, बलेन पदलञ्छने।&lt;br&gt;&#xA;चतुन्‍नं चेतियानं सो, रमनीयं घरं अका॥&lt;br&gt;&#xA;४५.&lt;br&gt;&#xA;झातं नगरमज्झम्हि, दाठाधातुघरं अका।&lt;br&gt;&#xA;धम्मसङ्गणीगेहञ्‍च, महापाळिञ्‍च भूपति॥&lt;br&gt;&#xA;४६.&lt;br&gt;&#xA;तम्बूलमण्डपं कत्वा, तत्थ सुङ्कं महीपति।&lt;br&gt;&#xA;भिक्खूनं थेरवंसे सो, भेसज्‍जत्थाय दापयि॥&lt;br&gt;&#xA;४७.&lt;br&gt;&#xA;उपस्सयं करित्वान, महामङ्गलनामकं।&lt;br&gt;&#xA;थेरवंसम्हि जातानं, भिक्खुनीनं अदापयि॥&lt;br&gt;&#xA;४८.&lt;br&gt;&#xA;मातुलोदयराजेन, आरद्धं साधुना तदा।&lt;br&gt;&#xA;निट्ठापेसि महीपालो, पासादं मणिनामकं॥&lt;br&gt;&#xA;४९.&lt;br&gt;&#xA;परिवेणानि चत्तारि, तस्मिं जेतवने तदा।&lt;br&gt;&#xA;कारापयिंसु चत्तारो, अमच्‍चा तस्स राजिनो॥&lt;br&gt;&#xA;५०.&lt;br&gt;&#xA;रञ्‍ञो कित्तिसमादेवी, कित्तिनामा मनोरमा।&lt;br&gt;&#xA;परिवेणं अकारामं, थूपारामस्स पच्छतो॥&lt;br&gt;&#xA;५१.&lt;br&gt;&#xA;सा तस्मिं परिवेणे च, अका कप्पासगामके।&lt;br&gt;&#xA;चीवरचेतिये चेव, तिस्सो पोक्खरणी सुचि॥&lt;br&gt;&#xA;५२.&lt;br&gt;&#xA;द्वादसरतनायामं, धजं सोण्णमयञ्‍च सा।&lt;br&gt;&#xA;पूजेसि पुञ्‍ञसम्भारं, हेममालिक चेतिये॥&lt;br&gt;&#xA;५३.&lt;br&gt;&#xA;गिहीनं वज्‍जसालञ्‍च, पुत्तो तस्सा पुरेअका।&lt;br&gt;&#xA;गुणवासक्‍कसेनानी, भिक्खूनञ्‍च पुराबहि॥&lt;br&gt;&#xA;५४.&lt;br&gt;&#xA;राजा चतुविहारेसु, दिब्बपासादसन्‍निभे।&lt;br&gt;&#xA;मण्डपे कारयित्वान, धातुपूजा अनेकधा॥&lt;br&gt;&#xA;५५.&lt;br&gt;&#xA;वस्समेकमतिक्‍कम्म, कारापेत्वा महीपति।&lt;br&gt;&#xA;चारित्तं पुब्बराजूनं, परिपालेसि साधुकं॥&lt;br&gt;&#xA;५६.&lt;br&gt;&#xA;एवमादीनि पुञ्‍ञानि, उळारानि अनेकधा।&lt;br&gt;&#xA;कत्वा सोळसमे वस्से, राजा सो तिदिवं गतो॥&lt;br&gt;&#xA;५७.&lt;br&gt;&#xA;जातो पटिच्‍च तं राजं, सेना द्वादसवस्सिको।&lt;br&gt;&#xA;कालिङ्गदेविया पुत्तो, पत्तरज्‍जो तदा अहु॥&lt;br&gt;&#xA;५८.&lt;br&gt;&#xA;उदयस्स कनिट्ठस्स, युवराजपदं अदा।&lt;br&gt;&#xA;पितु सेनापति सेनो, तस्स सेनापति अहु॥&lt;br&gt;&#xA;५९.&lt;br&gt;&#xA;पच्‍चन्तं बलमादाय, गते सेनापतिम्हि सो।&lt;br&gt;&#xA;मातरा सह वत्तन्तं, कणिट्ठं तस्स भातरं॥&lt;br&gt;&#xA;६०.&lt;br&gt;&#xA;मारापेत्वा महामल्‍लं, अका सेनापतिं तदा।&lt;br&gt;&#xA;अमच्‍चं उदयं नाम, सकं वचनकारकं॥&lt;br&gt;&#xA;६१.&lt;br&gt;&#xA;तं सुत्वा कुपितो हुत्वा, सेनो सेनापति तदा।&lt;br&gt;&#xA;बलमादाय आगञ्छि, गण्हिस्सामीति सत्तवो॥&lt;br&gt;&#xA;६२.&lt;br&gt;&#xA;सुत्वान तं महीपालो, कतवन्तं वाचमत्तनो।&lt;br&gt;&#xA;रक्खामि तं अमच्‍चन्ति, गतो निक्खम्म रोहणं॥&lt;br&gt;&#xA;६३.&lt;br&gt;&#xA;तस्स माया निवत्तित्वा, युवराजञ्‍च राजिनिं।&lt;br&gt;&#xA;आदाय कुपिता तेन आणापेसि चमूपतिं॥&lt;br&gt;&#xA;६४.&lt;br&gt;&#xA;ताय सो सङ्गहीतोव, दमिळे सन्‍निपातिय।&lt;br&gt;&#xA;दत्वा जनपदं तेसं, पुटत्थिनगरे वसी॥&lt;br&gt;&#xA;६५.&lt;br&gt;&#xA;युज्झितुं तेन सो राजा, बलं पेसेसि रोहणा।&lt;br&gt;&#xA;सेनापति विनासेसि, सब्बं तं राजिनो बलं॥&lt;br&gt;&#xA;६६.&lt;br&gt;&#xA;दमिळा ते जनपदं, पीळेत्वा रक्खसा विय।&lt;br&gt;&#xA;विलुम्पित्वान गण्हन्ति, नरानं सन्तकं तदा॥&lt;br&gt;&#xA;६७.&lt;br&gt;&#xA;खित्ता मनुस्सा गन्त्वान, रोहणं राजसन्तिकं।&lt;br&gt;&#xA;निवेदेसुं पवत्तिं तं, मन्तेत्वा सचीवेहि सो॥&lt;br&gt;&#xA;६८.&lt;br&gt;&#xA;रक्खितुं सासनं रट्ठं, तम्पहाय चमूपतिं।&lt;br&gt;&#xA;सन्धिं कत्वान सेनेन, पुळत्थिनगरं अगा॥&lt;br&gt;&#xA;६९.&lt;br&gt;&#xA;महेसिं अत्तजं कत्वा, पालेतुं वंसमत्तनो।&lt;br&gt;&#xA;पुत्तं उप्पादयित्वान, कस्सपं नाम उत्तमं॥&lt;br&gt;&#xA;७०.&lt;br&gt;&#xA;वसन्ते तत्थ लंकिन्दे, अहिता वल्‍लभा जना।&lt;br&gt;&#xA;अलभन्ता सुरं पातु-मारिया तस्स सन्तिके॥&lt;br&gt;&#xA;७१.&lt;br&gt;&#xA;मज्‍जपाने गुणं वत्वा, पायेसुं तं महीपतिं।&lt;br&gt;&#xA;पिवित्वा मज्‍जपानं सो, मत्तब्याळो अहु तदा॥&lt;br&gt;&#xA;७२.&lt;br&gt;&#xA;आहारानं खयं पत्वा, चजित्वा दुल्‍लभं पदं।&lt;br&gt;&#xA;मतो सो दसमे वस्से, तरुणोयेव भूपति॥&lt;br&gt;&#xA;७३.&lt;br&gt;&#xA;इतो विदित्वा खलुपापमित्त-&lt;br&gt;&#xA;विधेय्यभावं परिहानि हेतुं।&lt;br&gt;&#xA;सुखत्तितोयेव इद वा हुरं वा।&lt;br&gt;&#xA;जहन्तु ते घोरविसं’व बालं॥&lt;br&gt;&#xA;सुजनप्पसादसंवेगत्थाय कते महावंसेति राजको नाम&lt;br&gt;&#xA;द्विपञ्‍ञासतिमो परिच्छेदो।&lt;/p&gt;</description>
    </item>
    <item>
      <title>५२ तिवञ्ञासतिम पच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/52_tiva~n~nAsatima_pachCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/52_tiva~n~nAsatima_pachCheda/</guid>
      <description>&lt;p&gt;तिवञ्ञासतिम पच्छेद&lt;/p&gt;&#xA;&lt;h2 id=&#34;लकवलपनम&#34;&gt;लंकाविलोपोनाम&lt;/h2&gt;&#xA;&lt;p&gt;१.&lt;br&gt;&#xA;महिन्दो तं कणिट्ठो सो, राजपुत्तो तदच्चये।&lt;br&gt;&#xA;उस्सापिय सेतच्छत्त-मनुराधपुरे वरे॥&lt;br&gt;&#xA;२.&lt;br&gt;&#xA;सेन सेनानीना’नीत देसन्तरजना कुले।&lt;br&gt;&#xA;तत्थ वासमकप्पेसि, किच्छेन दसवच्छरे॥&lt;br&gt;&#xA;३.&lt;br&gt;&#xA;अपेतनीति मग्गस्स, मुदुभूतस्स सब्बसो।&lt;br&gt;&#xA;उप्पादभागं नादंसु, तस्स जानपदा तदा॥&lt;br&gt;&#xA;४.&lt;br&gt;&#xA;अच्चन्तं खीणचित्तो सो, वस्सम्हि दसमे विभू।&lt;br&gt;&#xA;वुत्तिदानेन नासक्खि, सङ्गहेतुं सकं बलं॥&lt;br&gt;&#xA;५.&lt;br&gt;&#xA;अलद्ध वुत्तिनो सब्बे, केरळा सहिता ततो।&lt;br&gt;&#xA;न वुत्तिदानं नो याव, होति माताव भुञ्जतु॥&lt;br&gt;&#xA;६.&lt;br&gt;&#xA;इति राजघरद्वारे, साहसेकरसा भुसं।&lt;br&gt;&#xA;चापहता निसीदिंसु, सन्नद्धछुरिकायुधा॥&lt;br&gt;&#xA;७.&lt;br&gt;&#xA;हत्थसारं समादाय, ते विवञ्चिय भूपति।&lt;br&gt;&#xA;उम्मग्गतो विनिग्गम्म, तुरितो रोहणं अगा॥&lt;br&gt;&#xA;८.&lt;br&gt;&#xA;सीदुपब्बतगामम्हि , खन्धवारं निबन्धिय।&lt;br&gt;&#xA;भातु जायम्म हेसित्ते, ठपेत्वा सो तहिं वसी॥&lt;br&gt;&#xA;९.&lt;br&gt;&#xA;न चिरस्सेव तस्साय, मता यसमहीपति।&lt;br&gt;&#xA;महेसित्ते निवेसेसि, सकभातुस्स धीतरं॥&lt;br&gt;&#xA;१०.&lt;br&gt;&#xA;देविया ताय सञ्जाते, सुते कस्सपनामके।&lt;br&gt;&#xA;अज्झावुत्तं विहाया’थ, खन्धावारं महीमति॥&lt;br&gt;&#xA;११.&lt;br&gt;&#xA;कारयित्वान नगरं, कप्पगल्लकगामके।&lt;br&gt;&#xA;अधिपच्चं पवत्तेन्तो, रोहणे सुचिरं वसी॥&lt;br&gt;&#xA;१२.&lt;br&gt;&#xA;ततो सेसेसु ठानेसु, केरळा सीहळा तदा।&lt;br&gt;&#xA;कण्णाटा च यथाकाम-माधिपच्चं पवत्तयुं॥&lt;br&gt;&#xA;१३.&lt;br&gt;&#xA;अथस्स वाणिजो एको, परतीरं इधागतो।&lt;br&gt;&#xA;गन्त्वा पवत्तिं लंकाय, चोळरञ्ञो निवेदयि॥&lt;br&gt;&#xA;१४.&lt;br&gt;&#xA;सोतं सुणित्वा पेसेसि, लंकागहणमानसो।&lt;br&gt;&#xA;बलं महन्तं बलवा, तं खिप्पं लंकमोतरि॥&lt;br&gt;&#xA;१५.&lt;br&gt;&#xA;पट्ठायो तिण्णठानम्हा, विहेठेन्तं बहू जने।&lt;br&gt;&#xA;अनुक्कमेन तं चोळ-बलं रोहणमज्झगा॥&lt;br&gt;&#xA;१६.&lt;br&gt;&#xA;छत्तिंसे राजिनो वस्से, महेसिं रतनानि च।&lt;br&gt;&#xA;मकुटञ्च कमायातं, सब्बमाभरणं तथा॥&lt;br&gt;&#xA;१७.&lt;br&gt;&#xA;अमूलिकञ्चवजिर-वलयं देवदत्तियं।&lt;br&gt;&#xA;अच्छेज्जच्छुरिकं छिन्न-पट्टिका धातुकञ्च ते॥&lt;br&gt;&#xA;१८.&lt;br&gt;&#xA;पविट्ठं वनदुग्गम्हि, भयातञ्च महीपतिं।&lt;br&gt;&#xA;जीवग्गाहमगण्हिंसु, सन्धिलेसम्पदस्सिय॥&lt;br&gt;&#xA;१९.&lt;br&gt;&#xA;महीपालं धनं तञ्च, सब्बं हत्थगतं ततो।&lt;br&gt;&#xA;पेसयिंसु लहुं चोळ-महीपालस्स सन्तिकं॥&lt;br&gt;&#xA;२०.&lt;br&gt;&#xA;निकायत्तितये धातु-गब्भे लंकातले खिले।&lt;br&gt;&#xA;महारहे सुवण्णादि-पटिबिम्बे च’नप्पके॥&lt;br&gt;&#xA;२१.&lt;br&gt;&#xA;भिन्दित्वा सहसा सब्बे, विहारे च तहिं तहिं।&lt;br&gt;&#xA;यथो जोहारिनो यक्खा, लङ्कायं सारमग्गहुं॥&lt;br&gt;&#xA;२२.&lt;br&gt;&#xA;ते चोळा राजरट्ठं तं, पुलत्थिपुरनिस्सिता।&lt;br&gt;&#xA;रक्खपासाणकण्डव्ह, ठानावधिमभुञ्जिसुं॥&lt;br&gt;&#xA;२३.&lt;br&gt;&#xA;तं कुमारकमादाय, कस्सपं रट्ठवासिनो।&lt;br&gt;&#xA;वड्ढेन्ति चोळभयतो, गोपयन्ता सुसादरा॥&lt;br&gt;&#xA;२४.&lt;br&gt;&#xA;चोळराजा कुमारं तं, सुत्वा द्वादसवस्सिकं।&lt;br&gt;&#xA;गहणत्थाय पेसेसि, महामच्चे महाबले॥&lt;br&gt;&#xA;२५.&lt;br&gt;&#xA;ऊनं पञ्चसहस्सेन, योधलक्खं समादिय।&lt;br&gt;&#xA;सब्बं ते रोहणं देसं, सङ्खोभेसु मितो ततो॥&lt;br&gt;&#xA;२६.&lt;br&gt;&#xA;कित्तिनामो’थ सचिवो, मक्खकुद्रूसवासिको।&lt;br&gt;&#xA;मुद्धनामो तथामच्चो, मारगल्लकवासिको॥&lt;br&gt;&#xA;२७.&lt;br&gt;&#xA;उभोपि ते महावीरा, युद्धोपायविचक्खणा।&lt;br&gt;&#xA;चोळसेनं विनासेतु-मच्चन्तकतनिच्छया॥&lt;br&gt;&#xA;२८.&lt;br&gt;&#xA;पलुट्ठगिरिनामम्हि, ठाने दुग्गे निवेसिय।&lt;br&gt;&#xA;कत्वा छमासं सङ्गामं, हनिंसु दमिळे बहूं॥&lt;br&gt;&#xA;२९.&lt;br&gt;&#xA;हतावसिट्ठा चोळाता, रणे तस्मिं भयद्दिता।&lt;br&gt;&#xA;पलायित्वा यथापुब्बं, पुलत्तिपुरमावसुं॥&lt;br&gt;&#xA;३०.&lt;br&gt;&#xA;कुमारो जयितो दिस्वा, उभो ते सचिवे तदा।&lt;br&gt;&#xA;हट्ठतुट्ठो ‘‘वरं ताता, गण्हथा’’ति स चब्रवी॥&lt;br&gt;&#xA;३१.&lt;br&gt;&#xA;बुद्धो पवेणिगामं सो, वरं याचित्थ कित्तिको।&lt;br&gt;&#xA;सङ्घिकं गहितं भागं, विस्सज्जेतुं वरं वरि॥&lt;br&gt;&#xA;३२.&lt;br&gt;&#xA;राजपुत्तवरालद्ध-वरा’मच्चवरा तदा।&lt;br&gt;&#xA;निद्दरा सादरा वीरा, पादे वन्दिंसु तस्स ते॥&lt;br&gt;&#xA;३३.&lt;br&gt;&#xA;राजा द्वादसवस्सानि, वसित्वा चोळमण्डले।&lt;br&gt;&#xA;अट्ठतालीसवस्सम्हि, महिन्दो सो दिवंगतो॥&lt;br&gt;&#xA;३४.&lt;br&gt;&#xA;पमाद दोसानगतेन एवं,&lt;br&gt;&#xA;लद्धा’पि भोगाननथिरा भवन्ति।&lt;br&gt;&#xA;इच्चप्पमंदं हितमाससानो,&lt;br&gt;&#xA;निच्चं सुविञ्ञूसुसमा चरेय्य॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;लंकाविलोपो नाम&lt;br&gt;&#xA;तिपञ्ञासतिमो परिच्छेदो।&lt;/p&gt;</description>
    </item>
    <item>
      <title>५३ चतुपञ्‍ञासतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/53_chatupa~n~nAsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/53_chatupa~n~nAsatima_parichCheda/</guid>
      <description>&lt;p&gt;चतुपञ्‍ञासतिम परिच्छेद&lt;/p&gt;&#xA;&lt;h2 id=&#34;छ-रजकनम&#34;&gt;छ राजकोनाम&lt;/h2&gt;&#xA;&lt;p&gt;१.&lt;br&gt;&#xA;कत्वा विक्‍कम्म बाहू’ति, नाम भूपालसूनुतो।&lt;br&gt;&#xA;तस्साणाय पवत्तिंसु, सादरं सीहळा खिला॥&lt;br&gt;&#xA;२.&lt;br&gt;&#xA;सो राजा दमिळे हन्तुं, धनं सञ्‍चिय’नेकाधा।&lt;br&gt;&#xA;सङ्गहं सेवकानञ्‍च, कुरुमानो यथोचितं॥&lt;br&gt;&#xA;३.&lt;br&gt;&#xA;अलङ्कारकिरीटानि, छत्तसीहासनानि च।&lt;br&gt;&#xA;कारयित्वा’भिसेकत्थं, सचिवेहा’भियाचितो॥&lt;br&gt;&#xA;४.&lt;br&gt;&#xA;न याव राजरट्ठस्स, गहणं होति ताव मे।&lt;br&gt;&#xA;छत्तुस्सापनकम्मेन, किं तेना’ति विवारिय॥&lt;br&gt;&#xA;५.&lt;br&gt;&#xA;सतं नरसहस्सानं, सङ्कलेत्वा महब्बलो।&lt;br&gt;&#xA;सङ्गामारब्भ कालम्हि, वातरोगाभिपीळितो॥&lt;br&gt;&#xA;६.&lt;br&gt;&#xA;युज्झितुं समयो नेति, द्वादसे वच्छरे लहुं।&lt;br&gt;&#xA;उपेच्‍च देवनगरं, गञ्छिदेवसहब्यतं॥&lt;br&gt;&#xA;७.&lt;br&gt;&#xA;कित्तिनामो च सचिवो, सेनापच्‍चमधिट्ठितो।&lt;br&gt;&#xA;रज्‍जत्थिको दिनानट्ठ, निजाणं सम्पवत्तयि॥&lt;br&gt;&#xA;८.&lt;br&gt;&#xA;घातेत्वा तं महालान-कित्तिनामो महब्बलो।&lt;br&gt;&#xA;पत्वा’भिसेकं भुञ्‍जन्तो, देसं तं रोहणव्हयं॥&lt;br&gt;&#xA;९.&lt;br&gt;&#xA;संवच्छरम्हि ततिये, चोळयुद्धे पराजितो।&lt;br&gt;&#xA;सहत्थेन सकं सीसं, छिन्दित्वा सहसा मरि॥&lt;br&gt;&#xA;१०.&lt;br&gt;&#xA;तदापिते किरीटादि-धनसारं समादिय।&lt;br&gt;&#xA;पेसेसुं दमिळा चोळ-महीपालस्स सन्तिकं॥&lt;br&gt;&#xA;११.&lt;br&gt;&#xA;भया सरट्ठं हित्वा’थ, दुट्ठदेसे वसं तदा।&lt;br&gt;&#xA;एको विक्‍कमपण्डूति, विस्सुतो पत्थिवत्तजो॥&lt;br&gt;&#xA;१२.&lt;br&gt;&#xA;विञ्‍ञातलङ्कावुत्तन्तो, देसमागम्म रोहणं।&lt;br&gt;&#xA;काळतित्थे वसं वस्स-मेकं रज्‍जमकारयि॥&lt;br&gt;&#xA;१३.&lt;br&gt;&#xA;रामन्वयसमुब्भूतो , तदायुज्झ पुरागतो।&lt;br&gt;&#xA;जगती पालनामेन, विस्सुतो भूभुजत्तजो॥&lt;br&gt;&#xA;१४.&lt;br&gt;&#xA;रणे विक्‍कमपण्डुतं, घातापेत्वा महब्बलो।&lt;br&gt;&#xA;ततो चत्तारि वस्सानि, रज्‍जं कारेसि रोहणे॥&lt;br&gt;&#xA;१५.&lt;br&gt;&#xA;तम्पि चोळारणे हन्त्वा, महेसिं धीतरा सह।&lt;br&gt;&#xA;वित्तसारञ्‍च साकलं, चोळरट्ठमपेसयुं॥&lt;br&gt;&#xA;१६.&lt;br&gt;&#xA;राजा परक्‍कमो नाम, पण्डुराजसुतो ततो।&lt;br&gt;&#xA;अका वस्सद्वयं चोळा, घातेसुं तम्पि युज्झिय॥&lt;br&gt;&#xA;१७.&lt;br&gt;&#xA;इमे भुसं लोभबलाभिभूता,&lt;br&gt;&#xA;गता असेसा विवसा विनासं।&lt;br&gt;&#xA;इच्‍चेवमञ्‍ञाय सदा सपञ्‍ञो,&lt;br&gt;&#xA;तण्हक्खयेयेव रतिं करेय्य॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;छ राजको नाम&lt;br&gt;&#xA;चतुपञ्‍ञासतिमो परिच्छेदो।&lt;/p&gt;</description>
    </item>
    <item>
      <title>५४ पञ्‍चपञ्‍ञासतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/54_pa~nchapa~n~nAsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/54_pa~nchapa~n~nAsatima_parichCheda/</guid>
      <description>&lt;p&gt;पञ्‍चपञ्‍ञासतिम परिच्छेद&lt;/p&gt;&#xA;&lt;h2 id=&#34;रहणरत-वजयनम&#34;&gt;रोहणाराति विजयोनाम&lt;/h2&gt;&#xA;&lt;p&gt;१.&lt;br&gt;&#xA;लोकनामो चमूनाथो, मक्खकुद्रूसवासिको।&lt;br&gt;&#xA;सच्‍चपटिञ्‍ञो धीतिमा, चोळदप्पविघातनो॥&lt;br&gt;&#xA;२.&lt;br&gt;&#xA;अभिभूय जने पत्वा, रज्‍जं रोहणमण्डले।&lt;br&gt;&#xA;वसी काजरगामम्हि, चारित्तविधिकोविदो॥&lt;br&gt;&#xA;३.&lt;br&gt;&#xA;अहु तदा कित्तिनामो, राजपुत्तो महब्बलो।&lt;br&gt;&#xA;तस्स वंसादिसम्पत्ती, नुपुब्बेन पवुच्‍चते॥&lt;br&gt;&#xA;४.&lt;br&gt;&#xA;सुतो कस्सपभूपस्स, माणनामेन विस्सुतो।&lt;br&gt;&#xA;आदिपादो अहु धीरो, सदाचारविभूसितो॥&lt;br&gt;&#xA;५.&lt;br&gt;&#xA;तस्सा’थ जेट्ठको भाता, माणवम्मो महामति।&lt;br&gt;&#xA;गोकण्णकसमीपट्ठ-नदीतीरे निसीदिय॥&lt;br&gt;&#xA;६.&lt;br&gt;&#xA;कतमन्तुपचारो सो, यथाविधिमसेसतो।&lt;br&gt;&#xA;अक्खमालं गहेत्वान, मन्तं जप्पितुमारभि॥&lt;br&gt;&#xA;७.&lt;br&gt;&#xA;कुमारो किर भत्तग्गे, पातुरासि सवाहनो।&lt;br&gt;&#xA;सिखण्डि मुखतुण्डेन, बलिपट्टं विखण्डिय॥&lt;br&gt;&#xA;८.&lt;br&gt;&#xA;सच्छिद्दके नाळिकेर-कपाले विच्‍चुनोदके।&lt;br&gt;&#xA;लूखे जलमपस्सन्तो, जपन्तस्स मुखंगतो॥&lt;br&gt;&#xA;९.&lt;br&gt;&#xA;ततो भाविनिं सिद्धि, मपेक्खं नयनं सकं।&lt;br&gt;&#xA;तस्सोपनेसि, निब्भिज्‍ज, सोपि तं सहसापिचि॥&lt;br&gt;&#xA;१०.&lt;br&gt;&#xA;कुमारो तस्स सन्तुट्ठो, कुमारस्साभिपत्थितं।&lt;br&gt;&#xA;वरं पदाय नभसा, राजमानो गतो ततो॥&lt;br&gt;&#xA;११.&lt;br&gt;&#xA;भिन्‍नेकनयनं दिस्वा, सचिवातं परो दिसुं।&lt;br&gt;&#xA;वरलाभं पकासेत्वा, समस्सासेसि सो जने॥&lt;br&gt;&#xA;१२.&lt;br&gt;&#xA;ततो सो सचिवातस्स, सन्तुट्ठाराधयिंसु तं।&lt;br&gt;&#xA;अनुराधपुरं पत्वा, भिसेको कारियो इति॥&lt;br&gt;&#xA;१३.&lt;br&gt;&#xA;अत्थो को ममरज्‍जेन, विकलङ्गस्स सम्पति।&lt;br&gt;&#xA;तपोकम्मं करिस्सामि, पब्बज्‍जमुपगम्महं॥&lt;br&gt;&#xA;१४.&lt;br&gt;&#xA;कणिट्ठो माणनामो च, लङ्कारज्‍जं कमागतं।&lt;br&gt;&#xA;पालेतु इति सो रज्‍जं, सम्पत्तं सम्पटिक्खिपि॥&lt;br&gt;&#xA;१५.&lt;br&gt;&#xA;विञ्‍ञातचित्तसञ्‍चारा, सचिवा तस्स सब्बथा।&lt;br&gt;&#xA;वत्तुमेतं कणिट्ठस्स, पेसेसुं पुरिसे तदा॥&lt;br&gt;&#xA;१६.&lt;br&gt;&#xA;सुत्वा तं सीघमागम्म, पस्सित्वा सकभातरं।&lt;br&gt;&#xA;पतित्वा पादमूलम्हि, बहुं कन्दिय रोदिय॥&lt;br&gt;&#xA;१७.&lt;br&gt;&#xA;जेट्ठेन भातरा सद्धि-मनुराधपुरं गतो।&lt;br&gt;&#xA;मकुटं तत्थ धारेसि, जेट्ठचित्तानुवत्तको॥&lt;br&gt;&#xA;१८.&lt;br&gt;&#xA;ततो’भयगिरिं गन्त्वा, पब्बज्‍जं सकभातुनो।&lt;br&gt;&#xA;यत यो तत्थ याचित्थ, बहुमानपुरस्सरं॥&lt;br&gt;&#xA;१९.&lt;br&gt;&#xA;ततो ते यतयो तस्स, पब्बज्‍जमुपसम्पदं।&lt;br&gt;&#xA;अकंसु विकलङ्गस्स, सिक्खापदनिरादरा॥&lt;br&gt;&#xA;२०.&lt;br&gt;&#xA;परिवेणमुत्तरोळ-मुळारं तस्स कारिय।&lt;br&gt;&#xA;कत्वा तं परिवेणस्स, सामिकं धरणी पति॥&lt;br&gt;&#xA;२१.&lt;br&gt;&#xA;भिक्खूनं छसतं तत्थ, विधाय तदधीनकं।&lt;br&gt;&#xA;परिहारे अदा तस्स, पेस्सवग्गे च पञ्‍च सो॥&lt;br&gt;&#xA;२२.&lt;br&gt;&#xA;समप्पेसि च सो नाना-सिप्पकम्मविचक्खणे।&lt;br&gt;&#xA;जने चाका तदायत्ते, सो दाठाधातुरक्खिये॥&lt;br&gt;&#xA;२३.&lt;br&gt;&#xA;तस्सेवादकरा’हेसुं, भिक्खू’भयगिरिम्हि ते।&lt;br&gt;&#xA;राजा च लोकं पालेसि, सम्मा तस्सानुसिट्ठिया॥&lt;br&gt;&#xA;२४.&lt;br&gt;&#xA;जना तब्बंसजा केचि, तं रज्‍जनिरपेक्खका।&lt;br&gt;&#xA;निवसिंसु यथाकामं, महासामि पदंसिता॥&lt;br&gt;&#xA;२५.&lt;br&gt;&#xA;एतस्स माणवम्मस्स, रञ्‍ञो धम्मनयञ्‍ञुनो।&lt;br&gt;&#xA;अग्गबोधिकुमारादि-पुत्तनत्तुक्‍कमागते॥&lt;br&gt;&#xA;२६.&lt;br&gt;&#xA;वंसे विसुद्धे जातस्स, भूपालन्वयमुद्धनि।&lt;br&gt;&#xA;समासोळसकङ्कायं, सम्मा रज्‍जानुसासिनो॥&lt;br&gt;&#xA;२७.&lt;br&gt;&#xA;महीपस्स महिन्दस्स, दुवे माकुलधीतरो।&lt;br&gt;&#xA;देवला लोकिका चाति, नामतो विस्सुता सुभा॥&lt;br&gt;&#xA;२८.&lt;br&gt;&#xA;एतासु द्वीसु धीतासु, लोकिका मातुलत्तजं।&lt;br&gt;&#xA;पटिच्‍च राजतनयं, सुभं कस्सपनामकं॥&lt;br&gt;&#xA;२९.&lt;br&gt;&#xA;सा मोग्गल्‍लान लोकव्हे, पुत्ते द्वे लभि सोभने।&lt;br&gt;&#xA;तेसु जेट्ठसुतो लोक-सासनाधारकोविदो॥&lt;br&gt;&#xA;३०.&lt;br&gt;&#xA;महासामीति पञ्‍ञातो, सङ्घुपासनपालयो।&lt;br&gt;&#xA;नेकसारगुणावासो, वासं कप्पेसि रोहणे॥&lt;br&gt;&#xA;३१.&lt;br&gt;&#xA;दाठोपतिस्स राजस्स, नत्ता सुगतसासने।&lt;br&gt;&#xA;पब्बज्‍जूपगतो सद्धो, धुतवा सीलसंवुतो॥&lt;br&gt;&#xA;३२.&lt;br&gt;&#xA;पहितत्तो विचित्तोसो, पन्तसेनासने वसी।&lt;br&gt;&#xA;गुणं सब्बत्थ वण्णेसुं, तस्मिं देवा पसीदिय॥&lt;br&gt;&#xA;३३.&lt;br&gt;&#xA;गुणं सुणित्वा लंकिन्दो, तदा सब्बत्थ पत्थटं।&lt;br&gt;&#xA;उपसङ्कम्म तं नत्वा, कातुमत्तानुसासनं॥&lt;br&gt;&#xA;३४.&lt;br&gt;&#xA;आराधयमनिच्छन्तं, याचित्वान पुनप्पुनं।&lt;br&gt;&#xA;आनीय वासयित्वा तं, पासादे साधुकारिते॥&lt;br&gt;&#xA;३५.&lt;br&gt;&#xA;यतिस्सरस्स वसतो, कत्थ राजागुणप्पियो।&lt;br&gt;&#xA;तस्सानुसिट्ठिमग्गट्ठो, लोकं धम्मेन पालयि॥&lt;br&gt;&#xA;३६.&lt;br&gt;&#xA;उद्दिस्साराधनं सम्मा, लंकिन्देन कतं तदा।&lt;br&gt;&#xA;सेलन्तराभिनिक्खम्म, यतिन्दो सो दयानुगो॥&lt;br&gt;&#xA;३७.&lt;br&gt;&#xA;यतो भिक्खू समूहेत्वा, वासं कप्पेसि यत्थ सो।&lt;br&gt;&#xA;सेलन्तरसमूहो’ति, विक्ख्यातिं सो ततो गतो॥&lt;br&gt;&#xA;३८.&lt;br&gt;&#xA;ततो पट्ठाय वासेत्वा, रत्तियं देवपल्‍लियं।&lt;br&gt;&#xA;देवतानुमतं भिक्खुं, मूलठाने ठपेन्ति हि॥&lt;br&gt;&#xA;३९.&lt;br&gt;&#xA;मूलत्तमावसन्तानं, यतीनमनुसासना।&lt;br&gt;&#xA;लंकिस्सरा पवत्तन्ति, पालेन्ता लोकसासनं॥&lt;br&gt;&#xA;४०.&lt;br&gt;&#xA;तस्स दाठोपतिस्सस्स, वंसजं राजपुत्तकं।&lt;br&gt;&#xA;बोधिं पटिच्‍च तब्बंसा, बुद्धनामा कुमारिका॥&lt;br&gt;&#xA;४१.&lt;br&gt;&#xA;अलत्थ लोकितं नाम, धीतरं वरलक्खणं।&lt;br&gt;&#xA;कालेन सा पदिन्‍ना’सि, मोग्गल्‍लानस्स धीमतो॥&lt;br&gt;&#xA;४२.&lt;br&gt;&#xA;सा तं पटिच्‍च कित्तिञ्‍च, मित्तं नाम कुमारिकं।&lt;br&gt;&#xA;महिन्दं रक्खितं चापि, लतित्थ चतुरो पजा॥&lt;br&gt;&#xA;४३.&lt;br&gt;&#xA;अहु जेट्ठसुतो धीरो, वीरो तेरसवस्सिको।&lt;br&gt;&#xA;कतहत्थो विसेसेन, धनुसिप्पम्हि सो ततो॥&lt;br&gt;&#xA;४४.&lt;br&gt;&#xA;कथं लङ्कं गहेस्सामि, दूरेत्वा’राति कण्टकं।&lt;br&gt;&#xA;इति चिन्तापरोगामे, मूलसालव्हये वसी॥&lt;br&gt;&#xA;४५.&lt;br&gt;&#xA;एको महाबलो वीरो, बुद्धराजोति विस्सुतो।&lt;br&gt;&#xA;विलोमवत्ती हुत्वान, लोकसेनानिनो तदा॥&lt;br&gt;&#xA;४६.&lt;br&gt;&#xA;पलातो चुण्णसालव्हं, खिप्पं जनपदं तहिं।&lt;br&gt;&#xA;कित्तादिके जने नेके, वसे वत्तिय सब्बथा॥&lt;br&gt;&#xA;४७.&lt;br&gt;&#xA;सद्धिं बन्धूहि सङ्गाम-सूरेहि बहुकेहि सो।&lt;br&gt;&#xA;मलयाचलपादेसु, वसी दुप्पसहो तदा॥&lt;br&gt;&#xA;४८.&lt;br&gt;&#xA;तस्स’न्तिकमुपागम्म, संवच्छरिकनायको।&lt;br&gt;&#xA;सङ्घो नाम कुमारस्स, सरूपं साधुवं ब्रवि॥&lt;br&gt;&#xA;४९.&lt;br&gt;&#xA;महासामिस्स तनयो, जेट्ठो कित्ति सनामको।&lt;br&gt;&#xA;धञ्‍ञलक्खणसम्पन्‍नो, सम्पन्‍नमतिविक्‍कमो॥&lt;br&gt;&#xA;५०.&lt;br&gt;&#xA;जम्बुदीपेपि तं रज्‍जं, कत्तुमेकातपत्तकं।&lt;br&gt;&#xA;समत्थोति विचिन्तेपि, लङ्कादीपम्हि का कथा॥&lt;br&gt;&#xA;५१.&lt;br&gt;&#xA;तस्स सो वचनं सुत्वा, सेवितब्बो कुमारको।&lt;br&gt;&#xA;इति निच्छिय पेसेसि, कुमारस्स’न्तिकं जने॥&lt;br&gt;&#xA;५२.&lt;br&gt;&#xA;सुणित्वा सो वचो तेसं, निवत्तनभया विभू।&lt;br&gt;&#xA;अजानहं पितुन्‍नं सो, वीरो धनुसहायको॥&lt;br&gt;&#xA;५३.&lt;br&gt;&#xA;गेहा निक्खम्म पस्सन्तो, सुनिमित्तानिनेकधा।&lt;br&gt;&#xA;अगालहुं सरीवग्ग-पिट्ठिगामं महामति॥&lt;br&gt;&#xA;५४.&lt;br&gt;&#xA;तहिं सो निवसं वीरो, पेसयित्वा ससेवके।&lt;br&gt;&#xA;विपक्खाधिट्ठितं जेसि, बोधिवालव्हगामकं॥&lt;br&gt;&#xA;५५.&lt;br&gt;&#xA;ततो’भिमानी सेनानी, सेनं सो तत्थ पेसयि।&lt;br&gt;&#xA;सा परिक्खिपतं गामं, सङ्गामाय समारभी॥&lt;br&gt;&#xA;५६.&lt;br&gt;&#xA;कुमारो तेहि युज्झन्तो, सुभटो पटुविक्‍कमो।&lt;br&gt;&#xA;दिसासु विकिरीसब्बे, तुलं चण्डोव माळुतो॥&lt;br&gt;&#xA;५७.&lt;br&gt;&#xA;चुण्णसालं जनपदं, गन्त्वा ठानविदू तदा।&lt;br&gt;&#xA;तहिं वसं वसेकासि, सब्बं मलयमण्डलं॥&lt;br&gt;&#xA;५८.&lt;br&gt;&#xA;तदापि सेनं सेनिन्दो, पेसेत्वा असकिं सकं।&lt;br&gt;&#xA;अभिभूतिमसक्‍कोन्तो, कातुं दुम्मनतं गतो॥&lt;br&gt;&#xA;५९.&lt;br&gt;&#xA;मक्खकुद्रुसवासिस्स, सचिपस्साथ कित्तिनो।&lt;br&gt;&#xA;सुतो महब्बलो देव-मल्‍लोति विदितो तदा॥&lt;br&gt;&#xA;६०.&lt;br&gt;&#xA;सहितो बन्धुमित्तेहि, बहू रोहणवासिनो।&lt;br&gt;&#xA;समादाया’भिगन्त्वान, कुमारं पस्सि सादरो॥&lt;br&gt;&#xA;६१.&lt;br&gt;&#xA;बन्धिय छुरिकं छेको, सो पन्‍नरसवस्सिको।&lt;br&gt;&#xA;आदिपादपदं तत्थ, सम्पापुणि महायसो॥&lt;br&gt;&#xA;६२.&lt;br&gt;&#xA;ततो हिरञ्‍ञमलय, मुपागम्म महब्बलो।&lt;br&gt;&#xA;तहिं रेमुणसेलम्हि, खन्धावारं निबन्धयि॥&lt;br&gt;&#xA;६३.&lt;br&gt;&#xA;तत्थापि सेनं पेसेत्वा, सङ्गामेन्तो चमूपति।&lt;br&gt;&#xA;अलद्धविजयो छन्दं, पुनयुद्धे जहिततो॥&lt;br&gt;&#xA;६४.&lt;br&gt;&#xA;लोकनामो चमूनाथो, लोकं हित्वा सकं तदा।&lt;br&gt;&#xA;अहु वस्सम्हि छट्ठेसो, परलोकपरायनो॥&lt;br&gt;&#xA;६५.&lt;br&gt;&#xA;तदा कस्सपनामेको, केसधातुकनायको।&lt;br&gt;&#xA;जने’भिभूयवत्तेसि, नीजाणं रोहणे तदा॥&lt;br&gt;&#xA;६६.&lt;br&gt;&#xA;सुत्वा तं चोळसामन्तो, पुळत्थिनगरा तदा।&lt;br&gt;&#xA;निक्खम्म युद्धसनद्धो, गन्त्वा काजरगामकं॥&lt;br&gt;&#xA;६७.&lt;br&gt;&#xA;केसाधातु ततो युद्धे, भिन्दित्वा दमिळं बलं।&lt;br&gt;&#xA;रक्खपासाणसीमायं, ठपेत्वा रक्खिये जने॥&lt;br&gt;&#xA;६८.&lt;br&gt;&#xA;पटिलद्धजयुद्दामो, महासेना पुरक्खतो।&lt;br&gt;&#xA;पुनरागम्म पावेक्खि, वीरो काजरगामकं॥&lt;br&gt;&#xA;६९.&lt;br&gt;&#xA;तदादिपादो सुत्वान, सब्बं सुत्थीरधातुको।&lt;br&gt;&#xA;केसधातुं निघातेतुं, बलं सन्‍नय्हि वेगसा॥&lt;br&gt;&#xA;७०.&lt;br&gt;&#xA;पवत्तिं तं सुणित्वा सो, साभिमानो भुसंततो।&lt;br&gt;&#xA;समत्तं बलमादाय, सिप्पत्थलकमागमा॥&lt;br&gt;&#xA;७१.&lt;br&gt;&#xA;पञ्‍चयोजनरट्ठादि-वासिकेसु बहूजने।&lt;br&gt;&#xA;समादाय समासन्‍ने, राजपुत्ते सुदुज्‍जये॥&lt;br&gt;&#xA;७२.&lt;br&gt;&#xA;विरत्ततञ्‍च सो ञत्वा, बहुन्‍नं रट्ठवासिनं।&lt;br&gt;&#xA;दुक्‍करं एत्थ युद्धन्ति, गतो सो खदिरङ्गणिं॥&lt;br&gt;&#xA;७३.&lt;br&gt;&#xA;महासेनाय भूपाल सुतो सोळसवस्सीको।&lt;br&gt;&#xA;खिप्पं वापेक्खि सो वीत-दरो काजरगामकं॥&lt;br&gt;&#xA;७४.&lt;br&gt;&#xA;छम्मासमनुभोत्वान, रोहणं रुट्ठमानसो।&lt;br&gt;&#xA;केसधातुकनाथोपि, सङ्गामत्थाय तत्थगा॥&lt;br&gt;&#xA;७५.&lt;br&gt;&#xA;राजपुत्तस्स सेना’थ, वत्तेन्ति समरं खरं।&lt;br&gt;&#xA;केसधातुकनाथस्स, सीसं गण्हि महब्बला॥&lt;br&gt;&#xA;७६.&lt;br&gt;&#xA;आगम्म सत्तरसवयं कुमारो।&lt;br&gt;&#xA;सब्बत्थ पत्थटमहायसकित्तितेजो।&lt;br&gt;&#xA;सुमादिनेक विधियोगविसेसदक्खो।&lt;br&gt;&#xA;खीणारिकण्टकमका’खिलरोहणं तं॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;रोहणारातिविजयो नाम&lt;br&gt;&#xA;पञ्‍चपञ्‍ञासतिमो परिच्छेदो।&lt;/p&gt;</description>
    </item>
    <item>
      <title>५५ छपञ्‍ञासतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/55_Chapa~n~nAsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/55_Chapa~n~nAsatima_parichCheda/</guid>
      <description>&lt;p&gt;छपञ्‍ञासतिम परिच्छेद&lt;/p&gt;&#xA;&lt;h2 id=&#34;अनरधपरभगमन&#34;&gt;अनुराधपुराभिगमनो&lt;/h2&gt;&#xA;&lt;p&gt;१.&lt;br&gt;&#xA;युवराजपदे तस्स, ठितस्सा’थ नयञ्‍ञुनो।&lt;br&gt;&#xA;अहू विजयबाहूति, नामं सब्बत्थ पाकटं॥&lt;br&gt;&#xA;२.&lt;br&gt;&#xA;महाञ्‍ञणो निजाणाय, तत्थ भेरिं चराविय।&lt;br&gt;&#xA;ठपेन्तो सचिवे’नेके, पतिरूपे पदन्तरे॥&lt;br&gt;&#xA;३.&lt;br&gt;&#xA;चोळानं मद्दनत्थाय, राजरट्ठाधिवासिनं।&lt;br&gt;&#xA;चतुरो चतुरोपाये, यो जयं तत्थ सो वसी॥&lt;br&gt;&#xA;४.&lt;br&gt;&#xA;चोळराजा सुणित्वा तं, पुळत्थिनगरे ठितं।&lt;br&gt;&#xA;सेनापतिम पेसेसि, दत्वान बलवाहनं॥&lt;br&gt;&#xA;५.&lt;br&gt;&#xA;सेनिन्दं काजरग्गाम-समीपं समुपागतं।&lt;br&gt;&#xA;दुप्पसय्हं विदित्वान, गिरिदुग्गमगा ततो॥&lt;br&gt;&#xA;६.&lt;br&gt;&#xA;सेनिन्दो काजरग्गामं, विलुम्पित्वान वेगसा।&lt;br&gt;&#xA;तत्थ वत्थुमसक्‍कोन्तो, सदेसं पुन रागमि॥&lt;br&gt;&#xA;७.&lt;br&gt;&#xA;ततो महादिपादो’पि, आगम्म मलया लहुं।&lt;br&gt;&#xA;महता बलकायेन, सिप्पत्थलकमावसि॥&lt;br&gt;&#xA;८.&lt;br&gt;&#xA;राजा रामञ्‍ञविसये, राजिनो सन्तिकं जने।&lt;br&gt;&#xA;पेसेसि बहुकेसारं, धनजातञ्‍च’नप्पकं॥&lt;br&gt;&#xA;९.&lt;br&gt;&#xA;विचित्तवत्थकप्पूर-चन्दनादीहि वत्थूहि।&lt;br&gt;&#xA;परिपुण्णा च नावायो, नेकातित्थे समोसटा॥&lt;br&gt;&#xA;१०.&lt;br&gt;&#xA;धनजा तेहि नेकेहि, करोन्तो भटसङ्गहं।&lt;br&gt;&#xA;ततो तम्बलगामम्हि, निवसित्थ महब्बलो॥&lt;br&gt;&#xA;११.&lt;br&gt;&#xA;अञ्‍ञमञ्‍ञविरुद्धत्ता, राजारट्ठाधिवासिनो।&lt;br&gt;&#xA;उपग्गम्म जना सब्बे, करं नो देन्ति सब्बसो॥&lt;br&gt;&#xA;१२.&lt;br&gt;&#xA;विपक्खाचोळराजस्स, भिन्दन्ता’णं मदुद्धता।&lt;br&gt;&#xA;आयुत्तके विहिंसेन्तो, यथाकामं चरन्ति च॥&lt;br&gt;&#xA;१३.&lt;br&gt;&#xA;तं सुत्वा चोळभूपालो, सम्पकोपवसीकतो।&lt;br&gt;&#xA;सेनं महन्तिं दत्वान, पेसेसि सचिवं निजं॥&lt;br&gt;&#xA;१४.&lt;br&gt;&#xA;महातित्थे’वहिण्णो सो, तत्थ तत्थ बहूजने।&lt;br&gt;&#xA;घातेन्तो सवसे कत्वा, राजारट्ठाधिवासिनो॥&lt;br&gt;&#xA;१५.&lt;br&gt;&#xA;अनुक्‍कमेन गन्त्वान, खराणो रोहणं तदा।&lt;br&gt;&#xA;अज्झोत्थरि ससेनो स, भिन्‍नो वेलोवसागरो॥&lt;br&gt;&#xA;१६.&lt;br&gt;&#xA;रञ्‍ञो पच्‍चत्थिका हुत्वा, रविदेवचलव्हया।&lt;br&gt;&#xA;उभो दमिळसेनिन्द-वसं याता महब्बला॥&lt;br&gt;&#xA;१७.&lt;br&gt;&#xA;महापक्खबलोपेते, ते पस्सिय चमूपति।&lt;br&gt;&#xA;रोहणं सकलं खिप्पं, मञ्‍ञित्थ सकहत्थगं॥&lt;br&gt;&#xA;१८.&lt;br&gt;&#xA;एकादसम्हि सो वस्से, राजा चोळाभिभूतिया।&lt;br&gt;&#xA;पलुट्ठपब्बते दुग्गं, पविधाय तहिं वसी॥&lt;br&gt;&#xA;१९.&lt;br&gt;&#xA;चोळसेना तदासेलं, समन्ता सम्परिक्खिपि।&lt;br&gt;&#xA;तत्थो’भयेसं सेनान-महू भिंसनकं रणं॥&lt;br&gt;&#xA;२०.&lt;br&gt;&#xA;रञ्‍ञो भटा विनासेत्वा, सब्बं तं दमिळं बलं।&lt;br&gt;&#xA;पलायन्तं महाचोळ-सामन्तञ्‍चानुबन्धिय॥&lt;br&gt;&#xA;२१.&lt;br&gt;&#xA;गहेत्वान सिरं तस्स, गामस्मिं तम्बविट्ठिके&lt;br&gt;&#xA;सद्धिं वाहनयानेहि, सारभूतधनेहि च॥&lt;br&gt;&#xA;२२.&lt;br&gt;&#xA;तहिं तं सकलं भण्डं, नेत्वा रञ्‍ञो पदस्सिय।&lt;br&gt;&#xA;पुळत्थिनगरं गन्तुं, कालो इति समब्रवुं॥&lt;br&gt;&#xA;२३.&lt;br&gt;&#xA;महीपालोपि तं सुत्वा, सचिवानं वचो तदा।&lt;br&gt;&#xA;महता बलकायेन, पुलत्थिनगरं गतो॥&lt;br&gt;&#xA;२४.&lt;br&gt;&#xA;पवत्तिमेतं सकलं, सुत्वा चोळनरिस्सरो।&lt;br&gt;&#xA;तिब्बकोपवसंयातो, भूपालगहणत्थिको॥&lt;br&gt;&#xA;२५.&lt;br&gt;&#xA;सामं खिप्पं समागम्म, वीरो सागरपट्टनं।&lt;br&gt;&#xA;भिय्योपि महतिं सेनं, लंकादीपमपेसयी॥&lt;br&gt;&#xA;२६.&lt;br&gt;&#xA;तं विजानिय भूमिन्दो, सेनिन्दं पेसयी सकं।&lt;br&gt;&#xA;बलं महन्तं दत्वान, चोळसेनाय युज्झितुं॥&lt;br&gt;&#xA;२७.&lt;br&gt;&#xA;गच्छमानो चमूनाथो, सो’नुराधपुरन्तिके।&lt;br&gt;&#xA;सद्धिं दमिळसेनाय, वत्तेसि तुमुलं रणं॥&lt;br&gt;&#xA;२८.&lt;br&gt;&#xA;पतिंसु तस्मिं सङ्गामे, भूपालस्स नरा बहू।&lt;br&gt;&#xA;भिय्योपि दमिळायत्ता, जाता तं रट्ठवासिनो॥&lt;br&gt;&#xA;२९.&lt;br&gt;&#xA;विहाय धरणीपालो, पुलत्थिनगरं तदा।&lt;br&gt;&#xA;विल्‍लिकाबाणकं रट्ठं, सम्पापुणिय वेगसा॥&lt;br&gt;&#xA;३०.&lt;br&gt;&#xA;निहच्‍चामच्‍चयुगलं, तं रट्ठाधिट्ठितं तदा।&lt;br&gt;&#xA;तहिं वासमकप्पेसि, सभटे सन्‍निपातयं॥&lt;br&gt;&#xA;३१.&lt;br&gt;&#xA;अत्तानमनुबन्धन्तं, सुत्वा चोळचमूपतिं।&lt;br&gt;&#xA;गन्त्वा वातगिरिं नाम, समयञ्‍ञू सिलुच्‍चयं॥&lt;br&gt;&#xA;३२.&lt;br&gt;&#xA;उपच्‍चकाय सेलस्स, तत्थ दुग्गं निवेसिय।&lt;br&gt;&#xA;रणं करोन्तो तेमासं, दमिळे पटिबाहयि॥&lt;br&gt;&#xA;३३.&lt;br&gt;&#xA;केसधातुकनाथस्स, मारितस्स पुरारणे।&lt;br&gt;&#xA;भाता कणिट्ठो सम्पत्त, महापक्खबलो तदा॥&lt;br&gt;&#xA;३४.&lt;br&gt;&#xA;मारणं सकभातुस्स, सरन्तो रुट्ठमानसो।&lt;br&gt;&#xA;सकलं परिवत्तेसि, गुत्तहालकमण्डलं॥&lt;br&gt;&#xA;३५.&lt;br&gt;&#xA;अथो लंकिस्सरो तत्थ, खिप्पं गन्त्वा महब्बलो।&lt;br&gt;&#xA;ठाने मच्‍चुत्थले नाम, खन्धावारं निबन्धिय॥&lt;br&gt;&#xA;३६.&lt;br&gt;&#xA;खदिरङ्गणिदुग्गम्हा, पलापेत्वान तं रणे।&lt;br&gt;&#xA;ठाना कुबुलगल्‍ला च, युज्झन्तो तं पलापयि॥&lt;br&gt;&#xA;३७.&lt;br&gt;&#xA;विहाय पुत्तदारादि-सब्बं नेकधनं बलं।&lt;br&gt;&#xA;पलायमानो सो रट्ठं, चोळायत्त मगालहुं॥&lt;br&gt;&#xA;३८.&lt;br&gt;&#xA;तदा नरिस्सरो तत, तस्स सब्बं समादिय।&lt;br&gt;&#xA;गन्त्वा तम्बलगामम्हि, नवं दुग्गं निवेसिय॥&lt;br&gt;&#xA;३९.&lt;br&gt;&#xA;अनुक्‍कमेन गन्त्वान, महानागहुलव्हये।&lt;br&gt;&#xA;पुरेवसी सुसज्‍जेन्तो, बलं चोळेहि युज्झितुं॥&lt;br&gt;&#xA;४०.&lt;br&gt;&#xA;ततो राजा समव्हाय, सचीवे द्वे महब्बले।&lt;br&gt;&#xA;पेसेसि दिक्खिणं पस्सं, वसं नेतुं तहिं जने॥&lt;br&gt;&#xA;४१.&lt;br&gt;&#xA;सम्पेसेसि महामच्‍च-युगलं कक्खलं विभू।&lt;br&gt;&#xA;चोळदप्पविनासाय, ततो वेला महापथे॥&lt;br&gt;&#xA;४२.&lt;br&gt;&#xA;पेसिता दक्खिणं पस्सं, अमच्‍चा’मे महब्बला।&lt;br&gt;&#xA;मुहुन्‍नरुग्गमदुग्गं, बदळत्थलमेव च॥&lt;br&gt;&#xA;४३.&lt;br&gt;&#xA;वापीनगरदुग्गञ्‍च , बुद्धगामकमेव च।&lt;br&gt;&#xA;तिलगुल्‍लं महागल्‍लं, मण्डगल्‍लकमेव च॥&lt;br&gt;&#xA;४४.&lt;br&gt;&#xA;अनुराधपुरञ्‍चाति, गहेत्वान कमेन ते।&lt;br&gt;&#xA;वत्तेन्ता सवसे रट्ठं, महातित्थमुपागता॥&lt;br&gt;&#xA;४५.&lt;br&gt;&#xA;पेसिता सचिवाद्वेतु, ततो वेला महापथे।&lt;br&gt;&#xA;विलुम्पन्ता छगामादि-खन्धावारे तहिं तहिं॥&lt;br&gt;&#xA;४६.&lt;br&gt;&#xA;पुलत्थिनगरासन्‍नं, कमेना’गम्म पेसयुं।&lt;br&gt;&#xA;दूते राजन्तिकखिप्प-मागन्तुं वट्टतीतिह॥&lt;br&gt;&#xA;४७.&lt;br&gt;&#xA;दिसासा द्वीसु यानेहि, सचिवेहि पवत्तितं।&lt;br&gt;&#xA;विक्‍कमाति सयं सुत्वा, कालञ्‍ञू सो महीपहि॥&lt;br&gt;&#xA;४८.&lt;br&gt;&#xA;सीघं सन्‍नय्ह सेनङ्गं, समग्गं विदिकोविदो।&lt;br&gt;&#xA;उम्मूलनायचोळानं, पुरातम्हा’भिनिक्खमि॥&lt;br&gt;&#xA;४९.&lt;br&gt;&#xA;गच्छं गङ्गाय महिय-ङ्गणथूपन्तिके विभू।&lt;br&gt;&#xA;सेनानिवेसं कारेत्वा कञ्‍चिकालं तहिं वसी॥&lt;br&gt;&#xA;५०.&lt;br&gt;&#xA;कमेनागम्म ठानञ्‍ञू, पुळत्थिनगरन्तिके।&lt;br&gt;&#xA;बन्धापेसि महावीरो, खन्धावारं थिरं वरं॥&lt;br&gt;&#xA;५१.&lt;br&gt;&#xA;तत्थ तत्थ ठिता सूरा, चोळा ये कक्खला’खिला।&lt;br&gt;&#xA;पुलत्थिनगरे युद्धं, कातुं सन्‍निपतिंसु ते॥&lt;br&gt;&#xA;५२.&lt;br&gt;&#xA;निक्खम्म नगरा गन्त्वा, चोळा बहि महारणं।&lt;br&gt;&#xA;कत्वा पराजिता भीता, पविस्स नगरं सकं॥&lt;br&gt;&#xA;५३.&lt;br&gt;&#xA;गुत्ता सेसपुरद्वारा, गोपुरट्टालनिस्सिता।&lt;br&gt;&#xA;महाहवं बहुस्साहा, पवत्तेसुं भयावहं॥&lt;br&gt;&#xA;५४.&lt;br&gt;&#xA;दियड्ढमासं युज्झन्ति, नगरं तमुपरुन्धिय।&lt;br&gt;&#xA;साधेतुं नेवसा’सक्खि, भूपालस्स महाचमू॥&lt;br&gt;&#xA;५५.&lt;br&gt;&#xA;महारञ्‍ञो महावीरा, महासूरा महब्बला।&lt;br&gt;&#xA;महाभटा महामाना, रविदेवचलादयो॥&lt;br&gt;&#xA;५६.&lt;br&gt;&#xA;उल्‍लङ्घित्वान पाकारं, पविस्स सहसा पुरं।&lt;br&gt;&#xA;खणेन दमिळे सब्बे, मूलघच्‍चमघातयुं॥&lt;br&gt;&#xA;५७.&lt;br&gt;&#xA;एवं लद्धजयो राजा, तदा विजयबाहुसो।&lt;br&gt;&#xA;चरापेसि निजाणाय, भेरिं भूरिमतिपुरे॥&lt;br&gt;&#xA;५८.&lt;br&gt;&#xA;तं सुत्वा सकसेनाय, विनासं चोळभूपति।&lt;br&gt;&#xA;सीहळा बलवन्तोति, भिय्यो सेनं न पाहिणि॥&lt;br&gt;&#xA;५९.&lt;br&gt;&#xA;वीरो असेसनिहतुद्धट चोळसेट्ठो।&lt;br&gt;&#xA;विञ्‍ञू सुसाधुट्ठपिताखिलराजरट्ठो।&lt;br&gt;&#xA;इट्ठन्‍नुराधपुरसेट्ठमतीव हट्ठो।&lt;br&gt;&#xA;वस्सम्हि पञ्‍चदसमे गमि राजसेट्ठो॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;अनुराधपुराभिगमनो नाम&lt;br&gt;&#xA;छप्पञ्‍ञासतिमो परिच्छेदो&lt;/p&gt;</description>
    </item>
    <item>
      <title>५६ सत्तपञ्ञासतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/56_sattapa~n~nAsatima_parichCheda/</guid>
      <description>&lt;p&gt;सत्तपञ्ञासतिम परिच्छेद&lt;/p&gt;&#xA;&lt;h2 id=&#34;सगहकरणनम&#34;&gt;संगहकरणोनाम&lt;/h2&gt;&#xA;&lt;p&gt;१.&lt;br&gt;&#xA;लङ्कारक्खाय सचिवे, बलिनो योधसम्मते।&lt;br&gt;&#xA;पटिपाटिं समुद्दिस्स, समन्ता सन्नियोजयि॥&lt;br&gt;&#xA;२.&lt;br&gt;&#xA;अभिसेकमङ्गलत्थाय, पासादादिमनेकतं।&lt;br&gt;&#xA;किच्चं सम्पादनीयन्ति, सचिवं सन्नियोजिय॥&lt;br&gt;&#xA;३.&lt;br&gt;&#xA;वन्दनीये’भिवन्दन्तो, पदेसेनेककेतहिं।&lt;br&gt;&#xA;नेत्वा मासत्तयं गञ्छि, पुलत्थिनगरं पुन॥&lt;br&gt;&#xA;४.&lt;br&gt;&#xA;विस्सुतो आदिमलय-नामेन बलनायको।&lt;br&gt;&#xA;उजुपच्चत्थिको हुत्वा, महीपालस्स सब्बसो॥&lt;br&gt;&#xA;५.&lt;br&gt;&#xA;गङ्गा मत्थयु’पागञ्छि, बलं सब्बं समादिय।&lt;br&gt;&#xA;अन्दूति विस्सुतं मन्द-पञ्ञो गामं पुरन्तिके॥&lt;br&gt;&#xA;६.&lt;br&gt;&#xA;लंकिस्सरो तहिं गन्त्वा, उद्धरित्वा तमुद्धतं।&lt;br&gt;&#xA;पुलत्थिनगरं गञ्छि, वसे वत्तिय तं बलं॥&lt;br&gt;&#xA;७.&lt;br&gt;&#xA;युवराजपदंयेव, सितो सन्तो लिखापयि।&lt;br&gt;&#xA;सो सत्तरसवस्सानि, सप्पञ्ञो नरसत्तमो॥&lt;br&gt;&#xA;८.&lt;br&gt;&#xA;ततो’नुराधनगर-मभिगम्म यथाविधिं।&lt;br&gt;&#xA;अनुभोत्वा विधानञ्ञू, अभिसेकमहुस्सवं॥&lt;br&gt;&#xA;९.&lt;br&gt;&#xA;अट्ठितो पापधम्मेसु, सुट्ठितो सेट्ठकम्मनि।&lt;br&gt;&#xA;सो अट्ठारसमं वस्सं, लिखापयि सुसण्ठितो॥&lt;br&gt;&#xA;१०.&lt;br&gt;&#xA;ततो आगम्म निवसि, पुलत्थिनगरे वरे।&lt;br&gt;&#xA;सो सिरीसङ्घबोधी’ति, नामधेय्येन विस्सुतो॥&lt;br&gt;&#xA;११.&lt;br&gt;&#xA;अनुजं सो वीरबाहु-मोपरज्जे निवेसिय।&lt;br&gt;&#xA;दत्वान दक्खिणं देसं, तं सङ्गण्हि यथाविधिं॥&lt;br&gt;&#xA;१२.&lt;br&gt;&#xA;कणिट्ठस्साथ भातुस्स, जयबाहुस्स भूभुजो।&lt;br&gt;&#xA;आदिपादपदं दत्वा, रट्ठं चा’दासि रोहणं॥&lt;br&gt;&#xA;१३.&lt;br&gt;&#xA;ठानन्तरानि सब्बेस-ममच्चानं यथारहं।&lt;br&gt;&#xA;दत्वा रज्जे यथाञायं, करं योजेसि गण्हितुं॥&lt;br&gt;&#xA;१४.&lt;br&gt;&#xA;चिरस्सं परिहीनं सो, दयावासो महीपति।&lt;br&gt;&#xA;पवत्तेसि यथाधम्मं, ठितधम्मो विनिच्छयं॥&lt;br&gt;&#xA;१५.&lt;br&gt;&#xA;एवं समुद्धटानेक, रिपुकण्टकसञ्चये।&lt;br&gt;&#xA;निच्चं रज्जं पसासेन्ते, लङ्कंसम्मानरिस्सरे॥&lt;br&gt;&#xA;१६.&lt;br&gt;&#xA;छत्तग्गाहकनाथो च, धम्मगेहकनायको।&lt;br&gt;&#xA;तथेव सेट्ठिनाथो च, इच्चेते भातरो तयो॥&lt;br&gt;&#xA;१७.&lt;br&gt;&#xA;रञ्ञो विरोधितं याता, फलाता जम्पुदीपकं।&lt;br&gt;&#xA;लङ्कं वीसतिमे वस्से, एकेनूने समोतरुं॥&lt;br&gt;&#xA;१८.&lt;br&gt;&#xA;ते सब्बे रोहणं रट्ठं, सब्बं मलयमण्डलं।&lt;br&gt;&#xA;सब्बं दक्खिणपस्सञ्च, सहसा परिवत्तयुं॥&lt;br&gt;&#xA;१९.&lt;br&gt;&#xA;निपुणो रोहणं गन्त्वा, तथा मलयमण्डलं।&lt;br&gt;&#xA;निघातेन्तो बहू तत्थ, तत्थ पच्चत्थिके जने॥&lt;br&gt;&#xA;२०.&lt;br&gt;&#xA;सम्मावुपसमेत्वा तं, ठपेत्वा सचिवे तहिं।&lt;br&gt;&#xA;दक्खिणो दक्खिणं देसं, सयं गन्त्वा महब्बलो॥&lt;br&gt;&#xA;२१.&lt;br&gt;&#xA;पेसेत्वा समणीभातु-वंसजं सचिवं तदा।&lt;br&gt;&#xA;गाहेत्वा समरेघोरे, वीरो ते सकवेरिनो॥&lt;br&gt;&#xA;२२.&lt;br&gt;&#xA;समारोपियसूलम्हि, लङ्कं विगतकण्टकं।&lt;br&gt;&#xA;कारेत्वान निरातङ्कं, पुलत्थिपुरमागमि॥&lt;br&gt;&#xA;२३.&lt;br&gt;&#xA;वसन्ती चोळविसये, जगतिपालराजिनी।&lt;br&gt;&#xA;चोळहत्था पमुञ्चित्वा, सद्धिं धीतु कुमारिया॥&lt;br&gt;&#xA;२४.&lt;br&gt;&#xA;लीलावत्याभिधानाय, नावामारुय्ह वेगसा।&lt;br&gt;&#xA;लंकादीपम्हि ओतिण्णा, पस्सि लंकिस्सरं तदा॥&lt;br&gt;&#xA;२५.&lt;br&gt;&#xA;सुत्वा वंसक्कमं तस्सा, सो ञत्वा सुद्धवंसतं।&lt;br&gt;&#xA;लीलावतिं महिसित्ते, अभिसिञ्चि नरिस्सरो॥&lt;br&gt;&#xA;२६.&lt;br&gt;&#xA;सा तं पटिच्च राजानं, महेसी धीतरं लभि।&lt;br&gt;&#xA;नामं यसोधराति’स्सा, अकासि धरणी पति॥&lt;br&gt;&#xA;२७.&lt;br&gt;&#xA;मेरुकन्दररट्ठेन, सद्धिं राजा सधीतरं।&lt;br&gt;&#xA;वीरवम्मस्स पादासि, सा लभि धीतरो दुवे॥&lt;br&gt;&#xA;२८.&lt;br&gt;&#xA;समाननामिका जेट्ठा, सा माता महिया अहु।&lt;br&gt;&#xA;सुगला नामिका आसि, तासु द्वीसु कणिट्ठिका॥&lt;br&gt;&#xA;२९.&lt;br&gt;&#xA;कालिङ्गधरणीपाल-वंसजं चारुदस्सनं।&lt;br&gt;&#xA;तिलोकसुन्दरं नाम, सुकुमारं कुमारिकं॥&lt;br&gt;&#xA;३०.&lt;br&gt;&#xA;कालिङ्गरट्ठतो राजा, आणापेत्वा चिरट्ठितिं।&lt;br&gt;&#xA;निजवंसस्स इच्छन्तो, महेसित्ते’भि सेचयि॥&lt;br&gt;&#xA;३१.&lt;br&gt;&#xA;सुभद्दा च सुमित्ता च, लोकनाथव्हयापि च।&lt;br&gt;&#xA;रतनावली रूपवती, इतिमा पञ्च धीतरो॥&lt;br&gt;&#xA;३२.&lt;br&gt;&#xA;पुत्तं विक्कमबाहुञ्च, सा लभी धञ्ञलक्खणं।&lt;br&gt;&#xA;सम्पत्ता सा पजवुद्धिं, हरन्ति राजिनो मतं॥&lt;br&gt;&#xA;३३.&lt;br&gt;&#xA;इत्थागारेसु सेसेसु, वीता समकुलङ्गना।&lt;br&gt;&#xA;गब्भो जातुमहीपालं, तं पटिच्च न सण्ठहि॥&lt;br&gt;&#xA;३४.&lt;br&gt;&#xA;अथेकदिवसं राजा, अमच्चगणमज्झगो।&lt;br&gt;&#xA;पिलोकियठिभा सब्बा, धीतरो पटिपाटिया॥&lt;br&gt;&#xA;३५.&lt;br&gt;&#xA;धीतु नवमवसेसानं, ठपेत्वा रतनावलिं।&lt;br&gt;&#xA;धञ्ञलक्खणसम्पन्न-पुत्तस्सुप्पत्तिसुचकं॥&lt;br&gt;&#xA;३६.&lt;br&gt;&#xA;लक्खणं लक्खणञ्ञू सो, अपस्सं पेमचेगवा।&lt;br&gt;&#xA;रतनावलिमाहूय, तस्सा मुद्धनि चुम्बिय॥&lt;br&gt;&#xA;३७.&lt;br&gt;&#xA;तेजोगुणेहि चागेहि, धिया सूरत्तनेन च।&lt;br&gt;&#xA;भूते च भाविनो चेव, सब्बे भूपे’तिसायिनो॥&lt;br&gt;&#xA;३८.&lt;br&gt;&#xA;निच्चं लङ्कं निरासङ्क-मेकच्छत्तकमेव च।&lt;br&gt;&#xA;पविधातुं समत्थस्स, सम्मासासनतायिनो॥&lt;br&gt;&#xA;३९.&lt;br&gt;&#xA;सोभनानेकवत्तस्स, इमिस्सा कुच्छिहेस्सति।&lt;br&gt;&#xA;पुत्तस्सुप्पत्तिठानन्ति, मुदुतो सो समब्रवि॥&lt;br&gt;&#xA;४०.&lt;br&gt;&#xA;यावन्तस्सापिखोचोळ-महीपालस्स नेकसो।&lt;br&gt;&#xA;कुलाभिमानी राजा सो, अदत्वान कणीयसिं॥&lt;br&gt;&#xA;४१.&lt;br&gt;&#xA;आणापेत्वा पण्डुराजं, विसुद्धत्वयसम्भवं।&lt;br&gt;&#xA;अनुजं राजिनिं वस्स, मित्तव्हयमदासिसो॥&lt;br&gt;&#xA;४२.&lt;br&gt;&#xA;सामाणभरणं कित्ति, सिरी मेघाभिधानकं।&lt;br&gt;&#xA;सिरिवल्लभनामञ्च, जनेसि तनये तयो॥&lt;br&gt;&#xA;४३.&lt;br&gt;&#xA;सुभद्द वीरबाहुस्स, सुमित्तं जयबाहुनो।&lt;br&gt;&#xA;महता परिहारेन, पादासि धरणी पति॥&lt;br&gt;&#xA;४४.&lt;br&gt;&#xA;अदासि माणाभरणे, धीतरं रतनावलिं।&lt;br&gt;&#xA;लोकनाथव्हयं कित्ति सिरिमेघस्स’दासिसो॥&lt;br&gt;&#xA;४५.&lt;br&gt;&#xA;रूपत्यभिधानाय, धीतुयो परतायहि।&lt;br&gt;&#xA;सरीरिवल्लभसादा, सुगलव्ह कुमारिकं॥&lt;br&gt;&#xA;४६.&lt;br&gt;&#xA;मधुकण्णवभीमराज, बलक्कार सनामके।&lt;br&gt;&#xA;महेसी बन्धवेराज-पुत्ते सीहपुरागते॥&lt;br&gt;&#xA;४७.&lt;br&gt;&#xA;पस्सित्वान पहीपालो, तदा सञ्जातपीतिको।&lt;br&gt;&#xA;तेसं पादासि पच्चेकं, वुत्तिं सो अनुरूपकं॥&lt;br&gt;&#xA;४८.&lt;br&gt;&#xA;ते सब्बे लद्धसक्कार सम्मानाधरणीपतिं।&lt;br&gt;&#xA;आराधयन्ता ससतं, निवसिंसु यथारुचिं॥&lt;br&gt;&#xA;४९.&lt;br&gt;&#xA;एतेसं राजपुत्तानं, सुन्दरिव्हं कणिट्ठकं।&lt;br&gt;&#xA;अदा विक्कमबाहुस्स, निजवंसठितट्ठिको॥&lt;br&gt;&#xA;५०.&lt;br&gt;&#xA;भिय्यो विक्कमबाहुस्स, ततो लीलावतिं सतिं।&lt;br&gt;&#xA;सह भोगेन पादासि, तदा बन्धु हितेरतो॥&lt;br&gt;&#xA;५१.&lt;br&gt;&#xA;विधाय एवं सजने जनिन्दो।&lt;br&gt;&#xA;निस्सेसतो भोगसमप्पितो।&lt;br&gt;&#xA;दयापरो ञातिजनातमत्थं।&lt;br&gt;&#xA;समाचरी नीतिपथानुरूपं॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;संगहकरणो नाम&lt;br&gt;&#xA;सत्तपञ्ञासतिमो परिच्छेदो&lt;/p&gt;</description>
    </item>
    <item>
      <title>५७ अट्ठपञ्‍ञासतिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/57_aTThapa~n~nAsatima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/57_aTThapa~n~nAsatima_parichCheda/</guid>
      <description>&lt;p&gt;अट्ठपञ्‍ञासतिम परिच्छेद&lt;/p&gt;&#xA;&lt;h2 id=&#34;लकससन-सगहकरण&#34;&gt;लोकसासन संगहकरणो&lt;/h2&gt;&#xA;&lt;p&gt;१.&lt;br&gt;&#xA;विचिनित्वा कुलीने सो, जने सब्बे समादिय।&lt;br&gt;&#xA;सकारक्खाय योजेसि, यथाचारं महीपति॥&lt;br&gt;&#xA;२.&lt;br&gt;&#xA;उच्‍चं पुलत्थिनगरे, पाकारं कारयी थिरं।&lt;br&gt;&#xA;नेकगोपुरसंयुत्तं, युधाकम्मसुरञ्‍जितं॥&lt;br&gt;&#xA;३.&lt;br&gt;&#xA;समन्तायतवित्थिण्ण-गम्भीरपरिखायुतं।&lt;br&gt;&#xA;उच्‍चपत्थण्डिलोपेतं, दुप्पधंसमरातिहि॥&lt;br&gt;&#xA;४.&lt;br&gt;&#xA;उपसम्पदकम्मस्स, गणपूरकभिक्खूनं।&lt;br&gt;&#xA;अप्पहोनेकभावेन, सासनठितिमानसो॥&lt;br&gt;&#xA;५.&lt;br&gt;&#xA;अनुरुद्धनरिन्दस्स, सहायस्साथ सन्तिकं।&lt;br&gt;&#xA;रामञ्‍ञविसयं दूते, पेसेत्वा सहपाभते॥&lt;br&gt;&#xA;६.&lt;br&gt;&#xA;ततो आणापयित्वान, पिटकत्तयपारगे।&lt;br&gt;&#xA;सो सीलादिगुणावासे, भिक्खवो थेरसम्मते॥&lt;br&gt;&#xA;७.&lt;br&gt;&#xA;ते उळाराहि पूजाहि, पूजयित्वा नरिस्सरो।&lt;br&gt;&#xA;पब्बज्‍जा उपसम्पत्ति, कारयित्वा अनेकसो॥&lt;br&gt;&#xA;८.&lt;br&gt;&#xA;पिटकत्तयञ्‍च बहुसो, कथापेत्वा सवण्णनं।&lt;br&gt;&#xA;लङ्कायो’सक्‍कमानं सो, जोतयी जिनसासनं॥&lt;br&gt;&#xA;९.&lt;br&gt;&#xA;पुतत्थिनगरस्सन्तो , पदेसस्मिं तहिं तहिं।&lt;br&gt;&#xA;विहारे कारयित्वान, बहुके सुमनोहरे॥&lt;br&gt;&#xA;१०.&lt;br&gt;&#xA;भिक्खवो तत्थ वासेत्वा, निकायत्तयवासिनो।&lt;br&gt;&#xA;पच्‍चयेहि उळारेहि, सन्तप्पेसि चतूहिपि॥&lt;br&gt;&#xA;११.&lt;br&gt;&#xA;फलिकत्थम्भकचारु-पाकारपरिखायुतं।&lt;br&gt;&#xA;पञ्‍चभूमकपासाद-पवरे नो’पसोभितं॥&lt;br&gt;&#xA;१२.&lt;br&gt;&#xA;समसन्ता वासपन्तीहि, सुभाहि सुविराजितं।&lt;br&gt;&#xA;निरकिण्णमसम्बाध वरभासुर गोपुरं॥&lt;br&gt;&#xA;१३.&lt;br&gt;&#xA;विहारं कारयित्वान, वत्थुत्तयपरायनो।&lt;br&gt;&#xA;निकायत्तयवासिस्स, भिक्खुसङ्घस्स’दासिसो॥&lt;br&gt;&#xA;१४.&lt;br&gt;&#xA;सङ्घस्स पाकवट्टत्थं, रट्ठं दत्वा’ळिसारकं।&lt;br&gt;&#xA;सकलं सन्‍निवासीहि, नेत्तिकेहि सहेव सो॥&lt;br&gt;&#xA;१५.&lt;br&gt;&#xA;नेकसतानिभिक्खूनं, वासयित्वान तत्थ सो।&lt;br&gt;&#xA;सततं सम्पवत्तेसि, उळारं चतुपच्‍चयं॥&lt;br&gt;&#xA;१६.&lt;br&gt;&#xA;दाट्ठाधातुघरंचारु, कारयित्वा महारहं।&lt;br&gt;&#xA;दाठाधातुस्स निच्‍चं सो, महामहमकारयि॥&lt;br&gt;&#xA;१७.&lt;br&gt;&#xA;गणसङ्गणिका’पेतो, पोत्थकं धम्मसङ्गणिं।&lt;br&gt;&#xA;परिवत्तेसि सोपातो, सुन्दरे धम्ममन्दिरे॥&lt;br&gt;&#xA;१८.&lt;br&gt;&#xA;नच्‍चादिगन्धमालादि-नेकपूजम्पवत्तिय।&lt;br&gt;&#xA;सीरेन सद्धासम्बन्धो, सम्बुद्धमभिवन्दति॥&lt;br&gt;&#xA;१९.&lt;br&gt;&#xA;जम्बुदीपागते चाग, सूरो सो भुविरिसूरयो।&lt;br&gt;&#xA;तप्पेसि धनदानेन, दानियेनेक सो विभू॥&lt;br&gt;&#xA;२०.&lt;br&gt;&#xA;सद्धम्मकथिकानं सो, पूजा कत्वान नेकसो।&lt;br&gt;&#xA;देसापेसिच सद्धम्मं, सदाधम्मगुणे रतो॥&lt;br&gt;&#xA;२१.&lt;br&gt;&#xA;तिक्खत्तुं सो तुलाभार-दानं दिनेसु दापयि।&lt;br&gt;&#xA;उपोसथं वोपवसि, सुविसुद्धमुपोसथे॥&lt;br&gt;&#xA;२२.&lt;br&gt;&#xA;अदा दण्डिस्सरं दान-मनुसंवच्छरं विभू।&lt;br&gt;&#xA;पिटकत्तयं लिखापेत्वा, भिक्खुसङ्घस्स दापयि॥&lt;br&gt;&#xA;२३.&lt;br&gt;&#xA;महग्घमणिमुत्तादि-रतनानि सपेसिय।&lt;br&gt;&#xA;जम्बुदीपे महाबोधिं-नेकक्खत्तुम पूजयि॥&lt;br&gt;&#xA;२४.&lt;br&gt;&#xA;कण्णाटभूमिपालेन, चोळरञ्‍ञा च पेसिता।&lt;br&gt;&#xA;दूतामहन्तमादाय, पण्णाकारमिधागता॥&lt;br&gt;&#xA;२५.&lt;br&gt;&#xA;अद्दसंसु महीपालं, ततो सो तुट्ठमानसो।&lt;br&gt;&#xA;तेसं उभिन्‍नं दूतानं, कत्तब्बं साधुकारिय॥&lt;br&gt;&#xA;२६.&lt;br&gt;&#xA;तेसु आदो’व कण्णाट-दूतेहि सह पेसिय।&lt;br&gt;&#xA;दूते सकीये कण्णाट-निकटं सारपाभते॥&lt;br&gt;&#xA;२७.&lt;br&gt;&#xA;अत्तनो विसयं पत्ते, चोळो सीहळ दूतके।&lt;br&gt;&#xA;सहसा कण्णनासासु, पापयिंसु विरूपतं॥&lt;br&gt;&#xA;२८.&lt;br&gt;&#xA;सम्पत्तविप्पकाराके, इधागन्त्वान राजिनो।&lt;br&gt;&#xA;कथयिंसु तदा सब्बं, चोळेन कतमत्तनि॥&lt;br&gt;&#xA;२९.&lt;br&gt;&#xA;उद्दिपिताभिमानो सो, सकलामच्‍चमज्झगो।&lt;br&gt;&#xA;अव्हाय दमिळे दूते, इति चोळस्स सन्दिसि॥&lt;br&gt;&#xA;३०.&lt;br&gt;&#xA;सेनं विना’व एकस्मिं, दीपे मज्झे महण्णवे।&lt;br&gt;&#xA;बाहाबलपरिक्खावा, होतुनो द्वन्दयुद्धतो॥&lt;br&gt;&#xA;३१.&lt;br&gt;&#xA;बलं सन्‍नय्ह सकलं, रज्‍जे तुय्हं ममा’थ वा।&lt;br&gt;&#xA;तवा’भिमत दोसम्हि, सङ्गामो वा करीयतं॥&lt;br&gt;&#xA;३२.&lt;br&gt;&#xA;मया वुत्तक्‍कमेनेव, वत्तब्बो वो जनाधिपो।&lt;br&gt;&#xA;इति वत्वान ते दूते, इत्थलङ्कार मण्डिते॥&lt;br&gt;&#xA;३३.&lt;br&gt;&#xA;विस्सज्‍जिय लहुंचोळ-महीपालस्स सन्तिकं।&lt;br&gt;&#xA;ततो सेनङ्गमादाय, अनुराध पुरं गमि॥&lt;br&gt;&#xA;३४.&lt;br&gt;&#xA;मत्तिकावाटतित्थे च, महातित्थे च पेसयी।&lt;br&gt;&#xA;चोळरट्ठं’व गन्त्वान, युज्झितुं द्वे चमूपति॥&lt;br&gt;&#xA;३५.&lt;br&gt;&#xA;सज्‍जन्तेसु चमूपेसु, नावापाथेय्यकानि च।&lt;br&gt;&#xA;युद्धत्थाय बलं चोळ-रट्ठपेसनकारणा॥&lt;br&gt;&#xA;३६.&lt;br&gt;&#xA;तदा तिंसतिमे वस्से, वेळक्‍कारसनामका।&lt;br&gt;&#xA;बलकाया तहिंगन्तु-मनिच्छन्ता विरोधिनो॥&lt;br&gt;&#xA;३७.&lt;br&gt;&#xA;मारेत्वान उभो सेना-नाथे मत्तगजाविय।&lt;br&gt;&#xA;समन्ततो विलुम्पिंसु, पुलत्थिपुरमुद्धता॥&lt;br&gt;&#xA;३८.&lt;br&gt;&#xA;पुत्तेहि तीहि सहितं, राजिनो च कणीयसिं।&lt;br&gt;&#xA;गणित्वा सहसा राज-पासादं चापि झापयुं॥&lt;br&gt;&#xA;३९.&lt;br&gt;&#xA;राजा निक्खम्म खिप्पं सो, गन्त्वा दक्खिणपस्सकं।&lt;br&gt;&#xA;सेले वातगिरिव्हस्मिं, सारं भण्डं ठपापिय॥&lt;br&gt;&#xA;४०.&lt;br&gt;&#xA;वीरबाहुपराजेन, सीहविक्‍कमसालिना।&lt;br&gt;&#xA;महता च बलोघेन, समन्ता परिवारितो॥&lt;br&gt;&#xA;४१.&lt;br&gt;&#xA;पुलत्थिपुरमागम्म, वत्तेन्तो दारुणं रणं।&lt;br&gt;&#xA;पलापेसि खणेनेव, बलकाये समागते॥&lt;br&gt;&#xA;४२.&lt;br&gt;&#xA;मारितान चमूपान-मट्ठिसङ्घाटधिट्ठितं।&lt;br&gt;&#xA;परिक्खिपित्वा चितकं, वेरिभूते बलाधिपे॥&lt;br&gt;&#xA;४३.&lt;br&gt;&#xA;बन्धयित्वान खाणुम्हि, पच्छा बाहं सुबन्धनं।&lt;br&gt;&#xA;परितो विप्फुरन्तीहि, अग्गिजालाहि झापयि॥&lt;br&gt;&#xA;४४.&lt;br&gt;&#xA;घातेत्वा तत्थ मानीतं, गामानि धरणीपति।&lt;br&gt;&#xA;अकासि लङ्कावसुधं, सब्बथा वीतकण्टकं॥&lt;br&gt;&#xA;४५.&lt;br&gt;&#xA;युज्झितुं सह चोळेन, राजा अत्तकतावधिं।&lt;br&gt;&#xA;अनतिक्‍कम्म सो पञ्‍च-चत्तालीसम्हि वच्छरे॥&lt;br&gt;&#xA;४६.&lt;br&gt;&#xA;सन्‍नद्धं बलमादाय, गन्त्वा सागरपट्टनं।&lt;br&gt;&#xA;तस्साभिगमनं पस्सं, कञ्‍चिकालं तहिं वसं॥&lt;br&gt;&#xA;४७.&lt;br&gt;&#xA;अनागतत्ता चोळस्स, तस्स दूते विस्सज्‍जिय।&lt;br&gt;&#xA;पुनागन्त्वा वसीराजा, पुलत्थिनगरे चिरं॥&lt;br&gt;&#xA;४८.&lt;br&gt;&#xA;महाहेळि सरेहरु, महादत्तिकनामिका।&lt;br&gt;&#xA;कटुन्‍नरूपण्डवापी, कल्‍लगल्‍लिक नामिका॥&lt;br&gt;&#xA;४९.&lt;br&gt;&#xA;एरण्डेगल्‍लवापी च, दीघवत्थुकवापिका।&lt;br&gt;&#xA;मण्डवाटकवापी, च, कित्तग्गबोधिपब्बता॥&lt;br&gt;&#xA;५०.&lt;br&gt;&#xA;वलाहस्स महादारु, गल्‍लकुम्भीलसोब्भका।&lt;br&gt;&#xA;पत्तपासाणवापी च, वापी च काणनामिका॥&lt;br&gt;&#xA;५१.&lt;br&gt;&#xA;एता चञ्‍ञा च सो छिन्‍न-मरियादा वापियो बहू।&lt;br&gt;&#xA;बन्धापेसि सदादीन-सत्ते बद्ध हितासयो॥&lt;br&gt;&#xA;५२.&lt;br&gt;&#xA;भूमिन्दो कन्दरा-गङ्गा-नदीसु च तहिं तहिं।&lt;br&gt;&#xA;सुभिक्खं कारयी रट्ठं, बन्धेत्वा’वरणानि सो॥&lt;br&gt;&#xA;५३.&lt;br&gt;&#xA;विहारा’भयचारित्त-भेदिनिं महिसंसक।&lt;br&gt;&#xA;परिहारे सब्बसोच्छिज्‍ज-गाहयित्वा गलम्हि तं॥&lt;br&gt;&#xA;५४.&lt;br&gt;&#xA;पुरम्भा बहि कारेत्वा, महासङ्घं खमापिय।&lt;br&gt;&#xA;पकासेसि च लोकस्स, सङ्घगारवमत्तनो॥&lt;br&gt;&#xA;५६.&lt;br&gt;&#xA;महागामे निकायानं, तितये चोळनासिते।&lt;br&gt;&#xA;धातुगब्भे च बन्धेसि, थूपारामद्वये’पि च॥&lt;br&gt;&#xA;५७.&lt;br&gt;&#xA;मातुया’ळाहणठाने, तथेव पितुनोपि च।&lt;br&gt;&#xA;अका पञ्‍च महावासे, तथा बुदलविट्ठियं॥&lt;br&gt;&#xA;५८.&lt;br&gt;&#xA;पण्डवापी च पाठीनो, रक्खचेतियपब्बतो।&lt;br&gt;&#xA;तथेव मण्डलगिरि-मधुत्थलविहारको॥&lt;br&gt;&#xA;५९.&lt;br&gt;&#xA;उरुवेलव्हयो देव-नगरे च विहारको।&lt;br&gt;&#xA;महियङ्गणविहारो च, सीतलग्गामलेणकं॥&lt;br&gt;&#xA;६०.&lt;br&gt;&#xA;जम्बुकोलविहारो च, तथेव गिरिकण्डको।&lt;br&gt;&#xA;कुरुन्दियविहारो च, जम्बुकोलकलेणकं॥&lt;br&gt;&#xA;६१.&lt;br&gt;&#xA;भल्‍लातकविहारो च, तथेव परगामको।&lt;br&gt;&#xA;कासगल्‍लव्हयो चन्द-गिरिव्हय विहारको॥&lt;br&gt;&#xA;६२.&lt;br&gt;&#xA;वेलगामविहारो च, महासेनव्हगामको।&lt;br&gt;&#xA;विहारो चा’नुराधम्हि, पुरे बोधिघरं तथा॥&lt;br&gt;&#xA;६३.&lt;br&gt;&#xA;इच्‍चेवमादयोनेके, विहारे च बहू विभू।&lt;br&gt;&#xA;पटिसङ्खरिजिण्णे सो, गामे चा’दा विसुं विसुं॥&lt;br&gt;&#xA;६४.&lt;br&gt;&#xA;समन्तकूट सेलत्थं, मुनिन्दपदलञ्‍जनं।&lt;br&gt;&#xA;पणमत्थाय गच्छन्ता, मनुस्सा दुग्गमञ्‍जसे॥&lt;br&gt;&#xA;६५.&lt;br&gt;&#xA;सब्बे मा किलमन्तू’ति, दानवट्टाय दापयि।&lt;br&gt;&#xA;सालिक्खेत्तादिसम्पन्‍नं, गिलीमलयनामकं॥&lt;br&gt;&#xA;६६.&lt;br&gt;&#xA;कदलीगाममग्गे च, हूवरळञ्‍जसे तथा।&lt;br&gt;&#xA;गामे दत्वान पच्‍चेकं, सालायो चापि कारयि॥&lt;br&gt;&#xA;६७.&lt;br&gt;&#xA;अनागते तं भूपाला, मा गण्हन्तू’ति लेखिय।&lt;br&gt;&#xA;अक्खरानि सिलाथम्भे, पतिट्ठापेसि भूमिपो॥&lt;br&gt;&#xA;६८.&lt;br&gt;&#xA;गामं अन्तरविट्ठिञ्‍च, तथा सङ्घाटगामकं।&lt;br&gt;&#xA;सिरिमण्डगलारामञ्‍च, अदासो लाभवासिनं॥&lt;br&gt;&#xA;६९.&lt;br&gt;&#xA;वनजीवकभिक्खून-मदा सो चतुपच्‍चये।&lt;br&gt;&#xA;बन्धूनम्पि च सो तेसं, भोगगामे पदापयि॥&lt;br&gt;&#xA;७०.&lt;br&gt;&#xA;पावारग्गिकपल्‍लानि, विविधे ओसधेपि च।&lt;br&gt;&#xA;सीते उतुम्हि बहुसो, भिक्खुसङ्घस्स दापयि॥&lt;br&gt;&#xA;७१.&lt;br&gt;&#xA;अदा सब्बपरिक्खारे, परिक्खारे तथात्थ सो।&lt;br&gt;&#xA;नेकवारेसु सक्‍कच्‍चं, भिक्खुसङ्घस्स बुद्धिमा॥&lt;br&gt;&#xA;७२.&lt;br&gt;&#xA;सङ्घस्स पाकवट्टत्थं, भिक्खूनं लाभवासिनं।&lt;br&gt;&#xA;वेय्यावच्‍चकरानञ्‍च, पूजेतुं चेतियादिकं॥&lt;br&gt;&#xA;७३.&lt;br&gt;&#xA;पदिन्‍ना पुब्बराजूहि, ये गामा रोहणे बहू।&lt;br&gt;&#xA;तेपि सब्बे अनूने सो, यथापुब्बं ठपेसि च॥&lt;br&gt;&#xA;७४.&lt;br&gt;&#xA;अदासि पिठसप्पीन-मुसभे बलिनो बहि।&lt;br&gt;&#xA;भत्तं चा’दासि सो काक सोणादीनं दयापरो॥&lt;br&gt;&#xA;७५.&lt;br&gt;&#xA;अदासिनेकता वेय्य-कारकानं महाकवी।&lt;br&gt;&#xA;सद्धिं पवेणिगामेहि, वित्तजातमनप्पकं॥&lt;br&gt;&#xA;७६.&lt;br&gt;&#xA;राजामच्‍चादिपुत्तानं, सिलोके रचिते सुणं।&lt;br&gt;&#xA;यथानुरूपं पादासि, धनं तेसं कविस्सरो॥&lt;br&gt;&#xA;७७.&lt;br&gt;&#xA;अन्धानं पङ्गुलानञ्‍च, गामे चा’दा विसुं विसुं।&lt;br&gt;&#xA;नानादेवकुलानञ्‍च, दिन्‍नं पुब्बं न हापयि॥&lt;br&gt;&#xA;७८.&lt;br&gt;&#xA;पत्ति वो सो कुलित्थीन-मनाथानं यथारहं।&lt;br&gt;&#xA;विधवानमदागामे, भत्तअच्छादनानि च॥&lt;br&gt;&#xA;७९.&lt;br&gt;&#xA;राजा सीहळका वेय्य-करणे सो महापति।&lt;br&gt;&#xA;अग्गो सीहळकावेय्य-कारकानमहोसि च॥&lt;br&gt;&#xA;८०.&lt;br&gt;&#xA;सुभे बद्धादरो बद्ध गुणव्हय विहारके।&lt;br&gt;&#xA;बन्धेसि उपराजा सो, चेतियं चोळनासितं॥&lt;br&gt;&#xA;८१.&lt;br&gt;&#xA;मुत्तचागी ततो तस्स, विहारपवरस्स सो।&lt;br&gt;&#xA;दत्वा गामवरे निच्‍चं, पूजायो सम्पवत्तयि॥&lt;br&gt;&#xA;८२.&lt;br&gt;&#xA;सोव तस्स विहारस्स, उपचारवनन्तिके।&lt;br&gt;&#xA;बन्धापेसि महावापिं, थीरीभूतमहोदकं॥&lt;br&gt;&#xA;८३.&lt;br&gt;&#xA;कप्पूरमूलायतने , रञ्‍ञो धीता यसोधरा।&lt;br&gt;&#xA;अकारेसि थिरं रम्मं, महन्तं पटिमाघरं॥&lt;br&gt;&#xA;८४.&lt;br&gt;&#xA;सेलन्तरसमूहस्मिं, राजिनो राजिनो सका।&lt;br&gt;&#xA;कारेसि चारुपासादं, पसादावहमुग्गतं॥&lt;br&gt;&#xA;८५.&lt;br&gt;&#xA;तदा नेके च सचिवा, तस्सो रोधजनापि च।&lt;br&gt;&#xA;समाचिनिंसु पुञ्‍ञानि, अनेकानि अनेकसो॥&lt;br&gt;&#xA;८६.&lt;br&gt;&#xA;एवं समनुसासन्ते, लंकं लंका नरिस्सरे।&lt;br&gt;&#xA;उपराजा वसंनीतो, विनीतो घेरमच्‍चुना॥&lt;br&gt;&#xA;८७.&lt;br&gt;&#xA;तस्स कत्तब्बकिच्‍चानि, सकलानि समापिय।&lt;br&gt;&#xA;जयबाहुस्सोपरज्‍जं, भिक्खूनं मतिया अदा॥&lt;br&gt;&#xA;८८.&lt;br&gt;&#xA;अथादिपादपदविं, दत्वा विक्‍कमबाहुनो।&lt;br&gt;&#xA;गजबाहू’ति विदिते, तस्स जाते सुते ततो॥&lt;br&gt;&#xA;८९.&lt;br&gt;&#xA;महामच्‍चेहि मन्तेत्वा, राजापुत्तहितत्थिको।&lt;br&gt;&#xA;रोहणं कसिणं दत्वा, तहिं वासाय पेसयि॥&lt;br&gt;&#xA;९०.&lt;br&gt;&#xA;ततो सो तत्थ गन्त्वान, महानागहुलं पुरं।&lt;br&gt;&#xA;राजधानिं करित्वान, तत्थ वासमकप्पयी॥&lt;br&gt;&#xA;९१.&lt;br&gt;&#xA;एवं पञ्‍ञासवस्सानि’ह विजयभुजो वत्तयित्वान सम्मा,&lt;br&gt;&#xA;आणाचक्‍कं जनिन्दो प्यपगतखलनं एस पञ्‍चाधिकानि।&lt;br&gt;&#xA;वड्ढेत्वा सासनं तं खलदमिळभयो पद्दुतञ्‍चापिलोकं,&lt;br&gt;&#xA;सग्गं लोकं सपुञ्‍ञप्पभवमुरुफलं पस्सितुं चा’रु रोह॥&lt;br&gt;&#xA;सुजनप्पसाद संवेगत्थाय कते महावंसे&lt;br&gt;&#xA;लोकसासनसंगहकरणो नाम&lt;br&gt;&#xA;अट्ठपञ्‍ञासतिमो परिच्छेदो&lt;/p&gt;</description>
    </item>
    <item>
      <title>५८ एकूनसट्ठिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/58_ekUnasaTThima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/58_ekUnasaTThima_parichCheda/</guid>
      <description>&lt;p&gt;एकूनसट्ठिम परिच्छेद&lt;/p&gt;&#xA;&lt;h2 id=&#34;चतरजचरय-नददस&#34;&gt;चतुराजचरिय निद्देसो&lt;/h2&gt;&#xA;&lt;p&gt;१.&lt;br&gt;&#xA;तदारञ्ञो नुजामित्ता, तस्स पुत्ता तयो’पि च।&lt;br&gt;&#xA;महामच्चा चयतयो, तथा यतनवासिनो॥&lt;br&gt;&#xA;२.&lt;br&gt;&#xA;तब्बेते आदिपादस्स, रोहणे वसतो सतो।&lt;br&gt;&#xA;अनारोचापयित्वान, भूपालमतसासनं॥&lt;br&gt;&#xA;३.&lt;br&gt;&#xA;सम्भूयमन्तयित्वान, समानच्छन्दतं गता।&lt;br&gt;&#xA;अदंसु युवराजस्स, लङ्कारज्जाभिसेचनं॥&lt;br&gt;&#xA;४.&lt;br&gt;&#xA;ओपरज्जे निवेसेसुं, मानभरणनामकं।&lt;br&gt;&#xA;कुमारं पुब्बचारित्त-मग्गं लङ्घित्थ ते’खिला॥&lt;br&gt;&#xA;५.&lt;br&gt;&#xA;तयो’थ भातरो सब्बे, ते माणभरणादयो।&lt;br&gt;&#xA;जयबाहुमहीपाल-सहिता सहसा तदा॥&lt;br&gt;&#xA;६.&lt;br&gt;&#xA;मुत्तामणिप्पभूतिकं, रतनं सारसम्मतं।&lt;br&gt;&#xA;सब्बं हत्थगतं कत्वा, वाहनञ्च गजादिकं॥&lt;br&gt;&#xA;७.&lt;br&gt;&#xA;सकलं बलमादाय, पुलत्थिनगरा तदा।&lt;br&gt;&#xA;खिप्पं तं विक्कमभुजं, गण्हिसामा’ति निक्खमुं॥&lt;br&gt;&#xA;८.&lt;br&gt;&#xA;सुत्वा पवत्तिं सकलं, इमं विक्कमबाहुसो।&lt;br&gt;&#xA;ता तस्सन्तिमसक्कारं, विधातुं हन्दनो लभिं॥&lt;br&gt;&#xA;९.&lt;br&gt;&#xA;इदानि खिप्पं गन्त्वान, पुलत्थिनगरं तहिं,&lt;br&gt;&#xA;ता तस्साळाहनट्ठान दस्सने नेव सो अहं॥&lt;br&gt;&#xA;१०.&lt;br&gt;&#xA;सोकभारं विनोदेस्सं, मम चेतो गतं इति।&lt;br&gt;&#xA;कतदळ्ह ववत्थानो, विनिग्गम्म ततो पुरा॥&lt;br&gt;&#xA;११.&lt;br&gt;&#xA;पुलत्थिपुरमागच्छं, आदिपादो’ति साससो।&lt;br&gt;&#xA;सत्तट्ठसतसङ्खेन, बलेन परिवारितो॥&lt;br&gt;&#xA;१२.&lt;br&gt;&#xA;अन्तरालपथेयेव, गुत्तहालकमण्डले।&lt;br&gt;&#xA;गामे पन समुक्कव्हे, दिस्वा सेनङ्गमागतं॥&lt;br&gt;&#xA;१३.&lt;br&gt;&#xA;महन्तं युद्धसन्नद्धं, एकवीरो भयातिको।&lt;br&gt;&#xA;युज्झित्वा ते पलापेसि, खणेनेव दिसोदिसं॥&lt;br&gt;&#xA;१४.&lt;br&gt;&#xA;तयो ते भातरो तत्थ, सम्पत्ताव जया ततो।&lt;br&gt;&#xA;अभिमानुद्धता खिप्पं, अन्नय्ह बलवाहनं॥&lt;br&gt;&#xA;१५.&lt;br&gt;&#xA;आदिपादकजम्बूति, विस्सुतम्हि पदेसके।&lt;br&gt;&#xA;सङ्गामेसुं पराजेसि, भिय्यो युज्झित्थ सो तयो॥&lt;br&gt;&#xA;१६.&lt;br&gt;&#xA;ततियं कटगामस्मिं, काळवाप्यं चतुत्थकं।&lt;br&gt;&#xA;पञ्चमं उद्धटद्वारे, छट्ठंसो पङ्कवेलके॥&lt;br&gt;&#xA;१७.&lt;br&gt;&#xA;तेहि युद्धं करित्वान, गहीतविजयो सदा।&lt;br&gt;&#xA;पुलत्थिपुरमागञ्चि, सहामच्च परिज्जनो॥&lt;br&gt;&#xA;१८.&lt;br&gt;&#xA;सचिन्तितक्कमेनेव, पस्सित्वाळाहनं पितु।&lt;br&gt;&#xA;विदूरितमहासेको, लद्धस्सासो पुरेवसं॥&lt;br&gt;&#xA;१९.&lt;br&gt;&#xA;दुक्खे सहाय भूतान-मत्तनो सो यथारहं।&lt;br&gt;&#xA;अमच्चानमदा सब्ब-भोगे ठानन्तरे हि सो॥&lt;br&gt;&#xA;२०.&lt;br&gt;&#xA;भटानञ्चापि सब्बेसं, सहायातानमत्तनो।&lt;br&gt;&#xA;अनुरूपमदा वुत्तिं, सरं दुक्खसहायतं॥&lt;br&gt;&#xA;२१.&lt;br&gt;&#xA;माणाभरणभूपोपि, सद्धिं सेसेहि भातूहि।&lt;br&gt;&#xA;करित्वा रोहणं पस्सं, रोहणञ्च सहत्थगं॥&lt;br&gt;&#xA;२२.&lt;br&gt;&#xA;ततो कित्तिसिरीमेघे, सद्वादससहस्सकं।&lt;br&gt;&#xA;रट्ठं दत्वान वसितुं, तहिंयेव समादिसि॥&lt;br&gt;&#xA;२३.&lt;br&gt;&#xA;आणत्तो भातराकित्ति-सिरीमेघो जनाधिपो।&lt;br&gt;&#xA;गन्त्वा वसि पुरेतत्थ, महानागहुलव्हये॥&lt;br&gt;&#xA;२४.&lt;br&gt;&#xA;सिरीवल्लभनामस्स, कुमारस्सापि चादिसि।&lt;br&gt;&#xA;देसमट्ठसहस्सव्हं, दत्वान वसितुं तहिं॥&lt;br&gt;&#xA;२५.&lt;br&gt;&#xA;तथेव सोपि गन्त्वान, उद्धनद्वारनामकं।&lt;br&gt;&#xA;गामं कत्वा राजदानिं, वसन्तो अनुसासितं॥&lt;br&gt;&#xA;२६.&lt;br&gt;&#xA;सयञ्च सहसेनाय, गन्त्वा दक्खिणपस्सकं।&lt;br&gt;&#xA;वीरबाहूति पञ्ञातो, पुङ्खगामं समावसि॥&lt;br&gt;&#xA;२७.&lt;br&gt;&#xA;माता च तिण्णं भातूनं, जयबाहु च भूमिपो।&lt;br&gt;&#xA;निवसिंसु तदा कित्ति-सिरिमेघस्स सन्तिके॥&lt;br&gt;&#xA;२८.&lt;br&gt;&#xA;ततो संवच्छरे’तीते, ते माणभरणादयो।&lt;br&gt;&#xA;तेनत्तनि कतं युद्धे, सब्बं विक्कमबाहुना॥&lt;br&gt;&#xA;२९.&lt;br&gt;&#xA;दुरारोहं महन्तं तं, पराजयतराभवं।&lt;br&gt;&#xA;अनुस्सरन्तबहुसो, अभिमानसमुन्नता॥&lt;br&gt;&#xA;३०.&lt;br&gt;&#xA;मुद्धाभिसित्तराजून-मेकाकीराजरट्ठकं।&lt;br&gt;&#xA;विनायमभिसेकेन, कथं नामानुभोस्सति॥&lt;br&gt;&#xA;३१.&lt;br&gt;&#xA;इति इस्सा परत्तञ्च, याता सङ्गय्हसावके।&lt;br&gt;&#xA;भिय्यो सम्भूयसङ्गाम-करणत्थाय निक्खमुं॥&lt;br&gt;&#xA;३२.&lt;br&gt;&#xA;सुत्वा तमत्थं दूतेहि, सो विक्कमभुजोपि च।&lt;br&gt;&#xA;अगा तेसंव विसयं, महासेनापुरक्खतो॥&lt;br&gt;&#xA;३३.&lt;br&gt;&#xA;देसे दक्खिणके बोधि-सेनपब्बतगामके।&lt;br&gt;&#xA;युज्झित्वा ते पराजेसि, तयो विक्कमबाहुसो॥&lt;br&gt;&#xA;३४.&lt;br&gt;&#xA;रिपवो दानि मे सब्बे, उम्मूलेस्सामहं इति।&lt;br&gt;&#xA;पलायन्ते नुबन्धित्थ, पदानुपदिकं’व ते॥&lt;br&gt;&#xA;३५.&lt;br&gt;&#xA;ते च दुग्गं पलायिंसु, पञ्चयोजनरट्ठके।&lt;br&gt;&#xA;खिप्पं पावेक्खि कल्याणिं, सो’पि ते गहणत्थिको॥&lt;br&gt;&#xA;३६.&lt;br&gt;&#xA;वीरो अरियदेसियो, वीरदेवोति पाकटो।&lt;br&gt;&#xA;पळन्दीपिस्सरो एको, भूसं सहसिको तदा॥&lt;br&gt;&#xA;३७.&lt;br&gt;&#xA;सद्धिं सूरेहि योधेहि, महातित्थम्हि ओतरि।&lt;br&gt;&#xA;कातुं हत्थगहं सक्का, लंकादीपन्ति चिन्तिय॥&lt;br&gt;&#xA;३८.&lt;br&gt;&#xA;सो विक्कमभुजो सुत्वा, पवत्तिं भूभुजो तदा।&lt;br&gt;&#xA;यावता नात्र लंकायं, लद्धोगाहो भविस्सति॥&lt;br&gt;&#xA;३९.&lt;br&gt;&#xA;ताव उम्मूलनीयोति, कल्याणिम्हा विनिग्गतो।&lt;br&gt;&#xA;महातित्थम्हि मन्नार-नामकं गामकं गतो॥&lt;br&gt;&#xA;४०.&lt;br&gt;&#xA;कत्वान वीरदेवो’पि, सङ्गामं तेन राजिना।&lt;br&gt;&#xA;अनीकङ्गादयो राज-पुत्ते द्वे भातरोपि च॥&lt;br&gt;&#xA;४१.&lt;br&gt;&#xA;सेनाधिनायकञ्चेव, कित्तिनामप्पकासितं।&lt;br&gt;&#xA;घातेत्वा सहसा वीर-सम्मते च बहूजने॥&lt;br&gt;&#xA;४२.&lt;br&gt;&#xA;गाहेत्वा जीवग्गाहंसो, रक्खकञ्च चमूपतिं।&lt;br&gt;&#xA;सबलं तं पराजेत्वा, अनुबन्धि पदापदं॥&lt;br&gt;&#xA;४३.&lt;br&gt;&#xA;पलायमानो सो भीतो, आगन्त्वान निजं पुरं।&lt;br&gt;&#xA;हत्थसारं समादाय, कोट्ठसारं गतो लहुं॥&lt;br&gt;&#xA;४४.&lt;br&gt;&#xA;पच्छतो पच्छतो वीर-देवो तमनुबन्धिय।&lt;br&gt;&#xA;आगन्त्वान पुरेवासं, कतिपाहं विधायसो॥&lt;br&gt;&#xA;४५.&lt;br&gt;&#xA;गण्हितुं विक्कमभुजं, तत्थेव तुरितं अगा।&lt;br&gt;&#xA;पेसयित्वा सकं सोपि, महन्तं सकलं बलं॥&lt;br&gt;&#xA;४६.&lt;br&gt;&#xA;युज्झापेत्वान घातेत्वा, गामे अन्तरविट्ठिके।&lt;br&gt;&#xA;महाकद्दमदुग्गम्हि, वीरदेवं महब्बलो॥&lt;br&gt;&#xA;४७.&lt;br&gt;&#xA;अभिसेकं विनायेव, पुलत्थि नगरे वसं।&lt;br&gt;&#xA;अकासि राजरट्ठस्स, पसासनविधिं विभू॥&lt;br&gt;&#xA;४८.&lt;br&gt;&#xA;अपनीयरणे छन्दं, भातरोपि तयो ततो।&lt;br&gt;&#xA;आवसिंसु यथापुब्बं, गन्त्वा रट्ठं सकं सकं॥&lt;br&gt;&#xA;४९.&lt;br&gt;&#xA;चतुरोपि महीपाला, यतमाना चिरं तहिं।&lt;br&gt;&#xA;एकच्छत्तङ्कितं कातुं, नेव सक्खिंसु सब्बसो॥&lt;br&gt;&#xA;५०.&lt;br&gt;&#xA;अनिसम्मकारिभावेन, कुलीने परिहापयुं।&lt;br&gt;&#xA;ठपेसुञ्च महन्तत्ते, हीने साभिमते जने॥&lt;br&gt;&#xA;५१.&lt;br&gt;&#xA;वड्ढितंनेकधा सम्मा, रञ्ञा विजयबाहुना।&lt;br&gt;&#xA;सासनञ्च तथालोकं, हापयिंसु सुबुद्धिनो॥&lt;br&gt;&#xA;५२.&lt;br&gt;&#xA;कुलीनानं मनुस्सान-मभावेपि च तादिसे।&lt;br&gt;&#xA;दोसे वित्तं तदायत्तं, पसय्हावहरिंसु च॥&lt;br&gt;&#xA;५३.&lt;br&gt;&#xA;पीळेतुं सकलं लोक-मुद्धरन्ताधिकं बलिं।&lt;br&gt;&#xA;उच्छूव उच्छुयन्तेते, खीणको साधनेसिनो॥&lt;br&gt;&#xA;५४.&lt;br&gt;&#xA;उद्धरित्वान बुद्धादि-सन्तके भोगगामके।&lt;br&gt;&#xA;सो विक्कमभुजो राजा, सेवकेसु समप्पयी॥&lt;br&gt;&#xA;५५.&lt;br&gt;&#xA;पुलत्थिनगरे नेक-विहारे धातुमण्डिते।&lt;br&gt;&#xA;सोव देसन्तरीयानं, भटानं वसितुं अदा॥&lt;br&gt;&#xA;५६.&lt;br&gt;&#xA;सद्धेहि पत्तधातुस्स, दाठाधातुवरस्स च।&lt;br&gt;&#xA;पूजनत्थाय दिन्नानि, मणिमुत्तादिकानि च॥&lt;br&gt;&#xA;५७.&lt;br&gt;&#xA;चन्दनागरुकप्पुरं, सुवण्णादिमया बहू।&lt;br&gt;&#xA;पटिमायो च अच्छिज्ज, यथाकामं वयं नयी॥&lt;br&gt;&#xA;५८.&lt;br&gt;&#xA;सासनस्स च लोकस्स, क्रियमानमुपद्दवं।&lt;br&gt;&#xA;पस्सन्ता बहुसो तस्मिं, तदा निब्बन्नमानसा॥&lt;br&gt;&#xA;५९.&lt;br&gt;&#xA;अट्ठमूलविहारेसु, यतयो गरुसम्मता।&lt;br&gt;&#xA;पंसुकूलिकभिक्खू च, कोट्ठासद्वयनिस्सिता॥&lt;br&gt;&#xA;६०.&lt;br&gt;&#xA;एवं तित्थियतुल्यानं, सासनोपद्दवं बहुं।&lt;br&gt;&#xA;करोन्तानं सका सम्भा-पयातं पवरं इति॥&lt;br&gt;&#xA;६१.&lt;br&gt;&#xA;दाठाधातुवरं पत्त-धातुमादाय रोहणं।&lt;br&gt;&#xA;गन्त्वा वासमकप्पेसुं, फासुठाने तहिं तहिं॥&lt;br&gt;&#xA;६२.&lt;br&gt;&#xA;तथेव फासुठानेसु, विप्पकिण्णा तहिं तहिं।&lt;br&gt;&#xA;ते कुलीना निलीना’व, हुत्वा वासमकप्पयुं॥&lt;br&gt;&#xA;६३.&lt;br&gt;&#xA;पक्खद्वयमहीपाल-गय्हासीमा सुठापिता।&lt;br&gt;&#xA;सामन्ता अञ्ञमञ्ञेहि, करोन्तो बहुसो रणं॥&lt;br&gt;&#xA;६४.&lt;br&gt;&#xA;सुसमिद्धेसु नेकेसु, गामेसु निगमेसु च।&lt;br&gt;&#xA;अग्गिं देन्ता तळाके च, छिन्दन्ता जलपूरिते॥&lt;br&gt;&#xA;६५.&lt;br&gt;&#xA;नासेन्ता सब्बथा सब्ब-मातिकावरणानि च।&lt;br&gt;&#xA;छिन्दन्ता नाळिकेरादि, सो पकारे च भूरुहे॥&lt;br&gt;&#xA;६६.&lt;br&gt;&#xA;यथा पोराणकग्गाम-ठानन्तिपि न ञायते।&lt;br&gt;&#xA;विनासेसुं तथा रट्ठं, अञ्ञमञ्ञविरोधिनो॥&lt;br&gt;&#xA;६७.&lt;br&gt;&#xA;ते च भूमि पतीगाम-विलोपं पत्थमोसनं।&lt;br&gt;&#xA;कारेन्ता निजचारेहि, आचरुं लोकुपद्दवं॥&lt;br&gt;&#xA;६८.&lt;br&gt;&#xA;कुलीनानं मनुस्सानं, दासकम्मकरापि च।&lt;br&gt;&#xA;ससामिनो’ति वत्तन्ता, निस्सङ्का वीतभीतिका॥&lt;br&gt;&#xA;६९.&lt;br&gt;&#xA;हुत्वा युधीया राजूनं, अब्भन्तरपवत्तिनो।&lt;br&gt;&#xA;बलवन्ततरा जाता, लद्धठानन्तरा तदा॥&lt;br&gt;&#xA;७०.&lt;br&gt;&#xA;जना समन्तकूटादि-नेकदुग्गनिवासिनो।&lt;br&gt;&#xA;अदेन्ता भूमिपालानं, पुब्बपट्ठपितं करं॥&lt;br&gt;&#xA;७१.&lt;br&gt;&#xA;राजाणमगणेन्ता ते, गता दामरिकत्तनं।&lt;br&gt;&#xA;सकं सकं’व विसय-मावसिंसु समुद्धता॥&lt;br&gt;&#xA;७२.&lt;br&gt;&#xA;अनत्थे निचिता नाम, परिवत्तन्ति सब्बता।&lt;br&gt;&#xA;इति वत्तब्ब तंयेव, यातं लङ्कातलं तदा॥&lt;br&gt;&#xA;७३.&lt;br&gt;&#xA;एवं गामकभोजका विय भुसंतेजो विहीना सदा।&lt;br&gt;&#xA;अच्चन्तं ब्यसनाति सत्तहदया राजाभिमानुज्झिता॥&lt;br&gt;&#xA;७४.&lt;br&gt;&#xA;निच्चं अत्तपरत्थसिद्धिविधुरासङ्गा विहीनासया।&lt;br&gt;&#xA;सब्बे ते विहरिंसु भूमिपतयो चारित्तमग्गातिगा॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;चतुराजचरियनिद्देसो नाम&lt;br&gt;&#xA;एकूनसट्ठिमो परिच्छेदो।&lt;/p&gt;</description>
    </item>
    <item>
      <title>५९ सट्ठिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/59_saTThima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/59_saTThima_parichCheda/</guid>
      <description>&lt;p&gt;सट्ठिम परिच्छेद&lt;/p&gt;&#xA;&lt;h2 id=&#34;कमरदय&#34;&gt;कुमारोदयो&lt;/h2&gt;&#xA;&lt;p&gt;१.&lt;br&gt;&#xA;रोहणे निवसित्था’व, जयबाहुमहीपति।&lt;br&gt;&#xA;मित्ताव्हा राजिनी चेव, तदा कालमकंसु ते॥&lt;br&gt;&#xA;२.&lt;br&gt;&#xA;सिरीवल्‍लभजाया’थ, जनेसि सुगला दुवे।&lt;br&gt;&#xA;माणभरणकं पुत्तं, पुत्तिं लीलावतिम्पि च॥&lt;br&gt;&#xA;३.&lt;br&gt;&#xA;माणाभरणभूपाल-देवी’पि रतनावली।&lt;br&gt;&#xA;मित्तं पभावतिञ्‍चापि, अलभी धीतरो दुवे॥&lt;br&gt;&#xA;४.&lt;br&gt;&#xA;पस्सन्तस्स उभो तायो, धीतरो वीरबाहुनो।&lt;br&gt;&#xA;तदा महादिपादस्स, एवं आसि वितक्‍कितं॥&lt;br&gt;&#xA;५.&lt;br&gt;&#xA;लोकाभिसम्मते सब्ब-भूपालन्वयमुद्धनि।&lt;br&gt;&#xA;विसुद्धे सोमवंसम्हि, अभिजाता मयं पन॥&lt;br&gt;&#xA;६.&lt;br&gt;&#xA;पिहनीयतराकारा, सब्बसत्तिसमुन्‍नता।&lt;br&gt;&#xA;नानाविज्‍जासु निपुणा, हत्थिअस्सादिसुक्खमा॥&lt;br&gt;&#xA;७.&lt;br&gt;&#xA;तथा पेकाकिना वे’ते, तयो विक्‍कमबाहुना।&lt;br&gt;&#xA;पराजयं परिभवं, पापिता बहुसो रणे॥&lt;br&gt;&#xA;८.&lt;br&gt;&#xA;सूनुनो सुसमत्थस्स, विसोधेतु मिमं मलं।&lt;br&gt;&#xA;न दिस्सते पातुभावो, अहो नो अप्पपुञ्‍ञता॥&lt;br&gt;&#xA;९.&lt;br&gt;&#xA;जनवादकिलिट्ठेन , राजत्तेनापि किं मम।&lt;br&gt;&#xA;इदानि विसयासङ्गं, हित्वा कल्याणकम्मसु॥&lt;br&gt;&#xA;१०.&lt;br&gt;&#xA;अप्पमत्तस्स सततं, नेतब्बा वासरा’इति।&lt;br&gt;&#xA;निय्यातेत्वा अमच्‍चानं, सब्बं रज्‍जविचारणं॥&lt;br&gt;&#xA;११.&lt;br&gt;&#xA;तहिं सत्त’ट्ठमासञ्हि, वसं रत्तियमेकदा।&lt;br&gt;&#xA;देवराजघरेसेय्यं, कप्पेसि सीलसंयतो॥&lt;br&gt;&#xA;१२.&lt;br&gt;&#xA;ततो पच्‍चूसकालम्हि, देवपुत्तं महिद्धिकं।&lt;br&gt;&#xA;विचित्तवत्थाभरणं, गन्धमालाविभूसितं॥&lt;br&gt;&#xA;१३.&lt;br&gt;&#xA;उळारतररूपेन, देहोभासेन अत्तनो।&lt;br&gt;&#xA;ओभासेन्तं असेसा’सा, सूरियञ्‍च न भुग्गतं॥&lt;br&gt;&#xA;१४.&lt;br&gt;&#xA;वदन्तं सुपिने एवं, अदक्खि दरणीपति।&lt;br&gt;&#xA;पसीदस्सु महाभाग, पितोभव महिपति॥&lt;br&gt;&#xA;१५.&lt;br&gt;&#xA;धञ्‍ञलक्खणसम्पन्‍नो, इच्छितत्थस्ससाधको।&lt;br&gt;&#xA;विनीतो लोककुहर-ब्यापितेजो परक्‍कमो॥&lt;br&gt;&#xA;१६.&lt;br&gt;&#xA;आणबलयसोकित्ति-भासुरो सग्गुणाकरो।&lt;br&gt;&#xA;लोकसासनसंवुद्धि-करो पुत्तवरो तव॥&lt;br&gt;&#xA;१७.&lt;br&gt;&#xA;लब्भीस्सते महाराज, न चिरस्सेव सम्पति।&lt;br&gt;&#xA;पुत्तदाराधिवुत्थं तं, पुरं खिप्पं पयाहीति॥&lt;br&gt;&#xA;१८.&lt;br&gt;&#xA;पबुज्झित्वान सञ्‍जात-पीतिवेगोथ रत्तिया।&lt;br&gt;&#xA;विभाताय ततोपोङ्ख-गामं गञ्छिनरुत्तमो॥&lt;br&gt;&#xA;१९.&lt;br&gt;&#xA;यथा दिट्ठप्पकारन्तं, कथेसि सुपिनं सुभं।&lt;br&gt;&#xA;महेसी पमुखानं सो, अमच्‍चानं महीपति॥&lt;br&gt;&#xA;२०.&lt;br&gt;&#xA;सद्धिं महेसिया तत्थ, पत्थेन्तो पुत्तमुत्तमं।&lt;br&gt;&#xA;चिन्तोन्तो दानसीलादिं, सुभं नानप्पकारकं॥&lt;br&gt;&#xA;२१.&lt;br&gt;&#xA;अथेकदिवसंकाले, पच्‍चूसे सुपिने पन।&lt;br&gt;&#xA;सब्बलक्खणसम्पन्‍नं, सब्बसेतं मनोहरं॥&lt;br&gt;&#xA;२२.&lt;br&gt;&#xA;दन्तीपोतवरं दन्तं, कण्णे गणियपेमतो।&lt;br&gt;&#xA;पविसन्तमिवत्तानं, सेय्यागब्भं महेसिया॥&lt;br&gt;&#xA;२३.&lt;br&gt;&#xA;सम्पस्सिय पबुज्झित्वा, उट्ठाय सयनावरा।&lt;br&gt;&#xA;सञ्‍जातपीतिपामोज्‍ज-वेगपीणितमानसो॥&lt;br&gt;&#xA;२४.&lt;br&gt;&#xA;तायं वेलायमेदासु-सेय्यागब्भं महेसिया।&lt;br&gt;&#xA;पविस्ससुपिनं तस्सा, यथादिट्ठं पकासयी॥&lt;br&gt;&#xA;२५.&lt;br&gt;&#xA;अहम्पि तादिसं हत्थि-पोतकं सयनं मम।&lt;br&gt;&#xA;पदक्खिणं करित्वान, ठितं सोण्डे समादिय॥&lt;br&gt;&#xA;२६.&lt;br&gt;&#xA;आकड्ढित्वान सयनं, समारोपिय पेमतो।&lt;br&gt;&#xA;आलिङ्गिं सुपिनम्हीति, देवी चापि तमब्रवी॥&lt;br&gt;&#xA;२७.&lt;br&gt;&#xA;उभो ते अञ्‍ञमञ्‍ञस्स, दिट्ठमेवं पकासिय।&lt;br&gt;&#xA;उट्ठापेसुं पहट्ठाव, वीतनिद्दारुणं तदा॥&lt;br&gt;&#xA;२८.&lt;br&gt;&#xA;ततो पातो उपट्ठातु, मुपयातं पुरोहितं।&lt;br&gt;&#xA;नेमित्तके च पुच्छिंसु, सुनित्वा ते पमोदिता॥&lt;br&gt;&#xA;२९.&lt;br&gt;&#xA;न चिरस्सेव पुत्तस्स, धञ्‍ञलक्खणसालिनो।&lt;br&gt;&#xA;उप्पत्तिया अवस्सं’व, भवंतब्बन्ति कित्तयुं॥&lt;br&gt;&#xA;३०.&lt;br&gt;&#xA;तं सुणित्वा अमच्‍चा च, तथा नगरवासिनो।&lt;br&gt;&#xA;अविन्दिंसु जनिन्दो च, सब्बेपीति महुस्सवं॥&lt;br&gt;&#xA;३१.&lt;br&gt;&#xA;ततो पट्ठाय सोत्थानं, पत्थयं पत्थिवोभुसं।&lt;br&gt;&#xA;भिक्खुसङ्घेन बहुसो, भणापेसि परित्तकं॥&lt;br&gt;&#xA;३२.&lt;br&gt;&#xA;मणिमुत्तादिकं चित्तं, महग्घमनुवासरं।&lt;br&gt;&#xA;परिच्‍चजि दानमुखे, याचकानमनेकसो॥&lt;br&gt;&#xA;३३.&lt;br&gt;&#xA;पुरोहितादिविप्पेहि, वेदवेदङ्गविञ्‍ञूहि।&lt;br&gt;&#xA;वत्तापेसि च होमादि-विधानं सोत्थि सम्मतं॥&lt;br&gt;&#xA;३४.&lt;br&gt;&#xA;सुविनट्ठे विहारे च, धातुगब्भे च वापियो।&lt;br&gt;&#xA;जिण्णा च पटिसङ्खत्तुं, योजयी राजकप्पिके॥&lt;br&gt;&#xA;३५.&lt;br&gt;&#xA;दिनं नयन्ते कल्याण-कम्मेने’वं नरिस्सरे।&lt;br&gt;&#xA;न चिरं सण्ठहि गब्भ-वरो कुच्छिम्हि देविया॥&lt;br&gt;&#xA;३६.&lt;br&gt;&#xA;ततोवगम्म तं हट्ठ-पहट्ठो सो नरिस्सरो।&lt;br&gt;&#xA;महन्तं देविया गब्भ-परिहारमदापयि॥&lt;br&gt;&#xA;३७.&lt;br&gt;&#xA;परिपक्‍कगब्भा देवी, कमेन जनयीसुकं।&lt;br&gt;&#xA;समये भद्दनक्खत्त-मुहुत्तेनभिलक्खिते॥&lt;br&gt;&#xA;३८.&lt;br&gt;&#xA;सुप्पसन्‍ना असेसा च, दिसायो तंखणे अहु।&lt;br&gt;&#xA;समीरणे च वासिंसु, सुगन्धिमुदुसीतला॥&lt;br&gt;&#xA;३९.&lt;br&gt;&#xA;दन्तीनं कोञ्‍चनादेन, हयानं हेसितेन च।&lt;br&gt;&#xA;राजङ्गणं तदाजातं, महाकोलाहला कूलं॥&lt;br&gt;&#xA;४०.&lt;br&gt;&#xA;अच्छेरातिसये एवं, पातुभूते अनेकधा।&lt;br&gt;&#xA;दिस्वा तं विम्हयप्पत्तो, माणभरणभूपति॥&lt;br&gt;&#xA;४१.&lt;br&gt;&#xA;सुत्वा निजस्स पुत्तस्स, तदा सञ्‍जातसासनं।&lt;br&gt;&#xA;अमतेनाभिसित्तोव, पीतिपुण्णमनोरथो॥&lt;br&gt;&#xA;४२.&lt;br&gt;&#xA;मोचापेत्वा तदा कारा-घरे बद्धे बहूजने।&lt;br&gt;&#xA;दानं उळारं समण-ब्राह्मणानं पदापयि॥&lt;br&gt;&#xA;४३.&lt;br&gt;&#xA;अमच्‍चपमुखा चापि, जनापुरनिवासिनो।&lt;br&gt;&#xA;कदलीतोरणादीहि, राजधानी मनेकधा॥&lt;br&gt;&#xA;४४.&lt;br&gt;&#xA;अलङ्करित्वा सकलं, सुमण्डितपसाधिता।&lt;br&gt;&#xA;छणं महन्तं वत्तेसुं, कतिपाहं मनोरमं॥&lt;br&gt;&#xA;४५.&lt;br&gt;&#xA;वेदे वुत्तविधानेन, जातकम्मादिकं विधिं।&lt;br&gt;&#xA;सब्बं समापयित्वान, कुमारस्सा’वनीपति॥&lt;br&gt;&#xA;४६.&lt;br&gt;&#xA;पुरोहितादयो विप्पे, ततो लक्खणपाठके।&lt;br&gt;&#xA;आणापेत्वान सक्‍कार-सम्मानविधिपुब्बकं॥&lt;br&gt;&#xA;४७.&lt;br&gt;&#xA;नियोजेसि कुमारस्स, लक्खणानं पटिग्गहे।&lt;br&gt;&#xA;साधकं सकलं तस्स, यत्थपादादिलक्खणं॥&lt;br&gt;&#xA;४८.&lt;br&gt;&#xA;उपधारिय महामच्‍च-गणमज्झगतस्स ते।&lt;br&gt;&#xA;राजिनो देविया चापि, पकासेसुं पमोदिता॥&lt;br&gt;&#xA;४९.&lt;br&gt;&#xA;लङ्कादीपं ठपेत्वान, जम्बुदीपतलम्पि च।&lt;br&gt;&#xA;एकच्छत्तङ्कितं कत्वा-नुभोत्तुं निपुणो इति॥&lt;br&gt;&#xA;५०.&lt;br&gt;&#xA;ते सन्तप्पिय भोगेहि, भिय्यो पुच्छित्थ सादरं।&lt;br&gt;&#xA;सन्दिस्समानं यंकिञ्‍चि, अरिट्ठं अत्थि नत्थी’ति॥&lt;br&gt;&#xA;५१.&lt;br&gt;&#xA;दीघायुको कुमारो’यं, किञ्‍चि पञ्‍ञायते वत।&lt;br&gt;&#xA;जनकारिट्ठयोगो’ति, ते महीपतिनो’ब्रवुं॥&lt;br&gt;&#xA;५२.&lt;br&gt;&#xA;तस्सारिजनसम्मद्दि-पतापभुजयो गतो।&lt;br&gt;&#xA;सो परक्‍कमबाहू’ति, अन्वत्थनाममग्गही॥&lt;br&gt;&#xA;५३.&lt;br&gt;&#xA;कण्णवे धमहञ्‍चेव, अन्‍नुपासनमङ्गलं।&lt;br&gt;&#xA;कारापिय विधानञ्‍ञू, यथाविधिमसेसतो॥&lt;br&gt;&#xA;५४.&lt;br&gt;&#xA;रञ्‍ञो विक्‍कमबाहुस्स, सपुत्तुप्पत्तिसासनं।&lt;br&gt;&#xA;वत्तुं सदूते पेसेसि, पुलत्थिनगरं तदा॥&lt;br&gt;&#xA;५५.&lt;br&gt;&#xA;तेहिसो भागिनेय्यस्स, महाभागत्तनम्पि च।&lt;br&gt;&#xA;जनकारिट्ठयोगञ्‍च, सुत्वा विक्‍कमबाहुसो॥&lt;br&gt;&#xA;५६.&lt;br&gt;&#xA;धञ्‍ञं विजयराजादि-राजमालाय नायकं।&lt;br&gt;&#xA;मणिंव भासुरं मय्हं, भागिनेय्यं जनेसिसो॥&lt;br&gt;&#xA;५७.&lt;br&gt;&#xA;हानि याकाचिसततं, यथा तस्स न हेस्सति।&lt;br&gt;&#xA;तथा ममन्तिकेयेव, कुमारो एत्थ वड्ढतं॥&lt;br&gt;&#xA;५८.&lt;br&gt;&#xA;अलद्धं लभितुं लाभं, लद्धञ्‍च परिरक्खितुं।&lt;br&gt;&#xA;सब्बथा न समत्थोयं, पुत्तो गजबाहु मम॥&lt;br&gt;&#xA;५९.&lt;br&gt;&#xA;सूरभावादियुत्तो’पि, महिन्दव्हपरोसुतो।&lt;br&gt;&#xA;निहीनो मातुगोत्तेन, न रज्‍जस्स रहो मम॥&lt;br&gt;&#xA;६०.&lt;br&gt;&#xA;ठितस्स विक्‍कजातेन, नेकसो सञ्‍चितेन मे।&lt;br&gt;&#xA;रज्‍जस्स भागिनेय्यो’व, कामं भागी भविस्सति॥&lt;br&gt;&#xA;६१.&lt;br&gt;&#xA;इतिपेसेसि दूते सो, आनेतुं तं कुमारकं।&lt;br&gt;&#xA;कुमारा भरणं दत्वा, सेसं सारञ्‍चुपायनं॥&lt;br&gt;&#xA;६२.&lt;br&gt;&#xA;सब्बं दूतमुखा सुत्वा, वीरबाहु महीपति।&lt;br&gt;&#xA;तस्सेतं वचनं युत्तं, वुत्तं मेहित बुद्धिया॥&lt;br&gt;&#xA;६३.&lt;br&gt;&#xA;तथापि च निजारिट्ठ-पटिकारत्थमीदिसं।&lt;br&gt;&#xA;ओरसं पुत्तरतनं, पेसेतुं ना’नुरूपकं॥&lt;br&gt;&#xA;६४.&lt;br&gt;&#xA;किञ्‍च तत्थ कुमारम्हि, नीते विक्‍कम बाहुनो।&lt;br&gt;&#xA;पक्खो लद्धमहावाह-बलो विय हुतासनो॥&lt;br&gt;&#xA;६५.&lt;br&gt;&#xA;अच्‍चुन्‍नतेन महता, तेजसा सञ्‍जलिस्सति।&lt;br&gt;&#xA;हानिरेव वतम्हाकं, महती हेस्सते भुसं॥&lt;br&gt;&#xA;६६.&lt;br&gt;&#xA;इति हत्थे गतानं सो, दूतानं थनयं सकं।&lt;br&gt;&#xA;अपेसेत्वा विसज्‍जेसि, पसादिय मनेन सो॥&lt;br&gt;&#xA;६७.&lt;br&gt;&#xA;सपुत्तदारेहि समग्गवासं,&lt;br&gt;&#xA;नरादिनाथो निवसं तहिंसो।&lt;br&gt;&#xA;तिब्बेन फुट्ठो महतागदेन,&lt;br&gt;&#xA;रज्‍जेन सद्धिं विजहित्थ देसं॥&lt;br&gt;&#xA;सुजनप्पसादसंवे गत्थाय कते महावंसे&lt;br&gt;&#xA;कुमारोदयो नाम&lt;br&gt;&#xA;सट्ठिमो परिच्छेदो।&lt;/p&gt;</description>
    </item>
    <item>
      <title>६० एकसट्ठिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/60_ekasaTThima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/60_ekasaTThima_parichCheda/</guid>
      <description>&lt;p&gt;एकसट्ठिम परिच्छेद&lt;/p&gt;&#xA;&lt;h2 id=&#34;सङखतथलपरभगमन&#34;&gt;सङ्खत्थलिपुराभिगमनो&lt;/h2&gt;&#xA;&lt;p&gt;१.&lt;br&gt;&#xA;सुत्वा द्वे भातरो अञ्ञे, जेट्ठस्सो परतिंसदा।&lt;br&gt;&#xA;खिप्पं सरट्ठा आगम्म, कारेसुं अन्तिमं विधिं॥&lt;br&gt;&#xA;२.&lt;br&gt;&#xA;अथ कित्तिसिरिमेघो, रट्ठं जेट्ठस्स भातुनो।&lt;br&gt;&#xA;अत्ताधीनं करित्वान, आमन्तिय कणिट्ठकं॥&lt;br&gt;&#xA;३.&lt;br&gt;&#xA;दत्वा रट्ठद्वयं अञ्ञं, वत्थुं तत्थेव आदिसि।&lt;br&gt;&#xA;सो’पि जेट्ठस्स भातुस्स, वचनं सम्पटिच्छिय॥&lt;br&gt;&#xA;४.&lt;br&gt;&#xA;समादाय कुमारञ्च, देविञ्च रतनावलिं।&lt;br&gt;&#xA;धीतरो द्वे च गन्तान, महा नामहुलं पुरं॥&lt;br&gt;&#xA;५.&lt;br&gt;&#xA;समग्गा निवसं तत्थ, कुमारस्स सिखामहं।&lt;br&gt;&#xA;कारेत्वा परिहारेन, वड्ढेसि महता सदा॥&lt;br&gt;&#xA;६.&lt;br&gt;&#xA;ततो सो देविया जेट्ठं-धीतरं मित्तनामिकं।&lt;br&gt;&#xA;दातुकामो सपुत्तस्स, सहामच्चेहि मन्तयि॥&lt;br&gt;&#xA;७.&lt;br&gt;&#xA;कालिङ्गन्वयसम्भूता, पायेनखलु भूमिपा।&lt;br&gt;&#xA;सामिभावं गता अस्मिं, लङ्कादीपम्ही भूयसो॥&lt;br&gt;&#xA;८.&lt;br&gt;&#xA;कालिङ्गगोत्त सम्भूत, गजबाहुस्स दातवे।&lt;br&gt;&#xA;गूळरूपेन देवी’यं, यदि पेसेय्य धीतरं॥&lt;br&gt;&#xA;९.&lt;br&gt;&#xA;भिय्यो विवाहसम्बद्धो, बलवा सो भविस्सति।&lt;br&gt;&#xA;मय्हं एसो निरालम्बो, पुत्तो हेहीति सब्बथा॥&lt;br&gt;&#xA;१०.&lt;br&gt;&#xA;तस्मा मे सुनूनो एसा, दातुं युत्ता कुमारिका।&lt;br&gt;&#xA;एवं सति वतम्हाकं, वड्ढिये’व सिया ‘‘इति’’॥&lt;br&gt;&#xA;११.&lt;br&gt;&#xA;देवीपि सुत्वा तं सब्ब-मादिच्चन्वय मण्डना।&lt;br&gt;&#xA;सब्बथा तमनिच्छन्ति, इदमाह महीपतिं॥&lt;br&gt;&#xA;१२.&lt;br&gt;&#xA;घातेत्वा सकले यक्खे, कुमारो विजयव्हयो।&lt;br&gt;&#xA;लंकादीपमिमं’कासि, मनुस्सावासकं सदा॥&lt;br&gt;&#xA;१३.&lt;br&gt;&#xA;ततो पभुति अम्हाकं, घटेसुं विजयन्वयं।&lt;br&gt;&#xA;कालिङ्गवंसजेहेव, सम्बन्धं कत्व पुब्बकं॥&lt;br&gt;&#xA;१४.&lt;br&gt;&#xA;अञ्ञभूपाल सम्बन्धो, सुतपुब्बो पिनत्थिनो।&lt;br&gt;&#xA;सोमवंस समुम्भूते, ठपेत्वा धरणिस्सरे॥&lt;br&gt;&#xA;१५.&lt;br&gt;&#xA;तुय्हं जातोति अम्हाकं, सम्बन्धो सो कथं सिया।&lt;br&gt;&#xA;अरियन्वय सम्भूत, कुमारेन सहामुना॥&lt;br&gt;&#xA;१६.&lt;br&gt;&#xA;एवं सो देविया ताय, नेकसो वारयन्तिया।&lt;br&gt;&#xA;पसय्हसक पुत्थस्स, तं कुमारिमदापयि॥&lt;br&gt;&#xA;१७.&lt;br&gt;&#xA;सो अनेकगुणोदार- भरियानुगतो ततो।&lt;br&gt;&#xA;रञ्जयन्तो जने सब्बे, जनकसन्तिके वसि॥&lt;br&gt;&#xA;१८.&lt;br&gt;&#xA;एकवीसतिं वस्सानि, रज्जं विक्कम बाहुसो।&lt;br&gt;&#xA;अनुभोत्वा यथाकम्मं, कायभेदा गतो परं॥&lt;br&gt;&#xA;१९.&lt;br&gt;&#xA;ततो गजभुजो ठितं, सम्पन्नबलवाहनं।&lt;br&gt;&#xA;रज्जं हत्थगतं कत्वा, पुलत्तिनगरे वसी॥&lt;br&gt;&#xA;२०.&lt;br&gt;&#xA;ततो कित्तिसिरीमेघ, सिरीवल्लभ भूमिपा।&lt;br&gt;&#xA;वुत्तन्त मेतं विञ्ञाय, एवं समनुचिन्तयुं॥&lt;br&gt;&#xA;२१.&lt;br&gt;&#xA;तस्स विक्कम बाहुस्स, वुद्धभावेन नेकधा।&lt;br&gt;&#xA;मूलरज्जाधिपच्चं तं, अम्मं निन्दाकरं न हि॥&lt;br&gt;&#xA;२२.&lt;br&gt;&#xA;तदत्थजस्स बालस्स, मूलरज्जं पसासनो।&lt;br&gt;&#xA;उपेक्खणं पनम्हाकं, नेवानुच्छविकं वत॥&lt;br&gt;&#xA;२३.&lt;br&gt;&#xA;ते सोयाव सरज्जम्हि, बद्धमूलो भविस्सति।&lt;br&gt;&#xA;पसय्ह ताव तं रज्जं, वट्टति गण्हितुं इति॥&lt;br&gt;&#xA;२४.&lt;br&gt;&#xA;वेलक्कार बलं सब्बं, भिन्दिंसु धन दानतो।&lt;br&gt;&#xA;ठपेत्वा सेवके केचि, तस्सब्भन्तरिके तदा॥&lt;br&gt;&#xA;२५.&lt;br&gt;&#xA;गजबाहु महीपाले, विरत्ता रट्ठवासिनो।&lt;br&gt;&#xA;उभिन्नं राजूनं दूते, पेसयुं नेकसो ततो॥&lt;br&gt;&#xA;२६.&lt;br&gt;&#xA;रज्जं साधेत्वा दस्साम, एकीभूता मयं पन।&lt;br&gt;&#xA;उपत्थम्भकभावो’व, कातब्बो केवलं इति॥&lt;br&gt;&#xA;२७.&lt;br&gt;&#xA;ततो द्वे भातुका सेनं, सकं सन्नय्ह वेगसा।&lt;br&gt;&#xA;उभतो मुखतो तस्स, रट्ठमज्झमुपागमुं॥&lt;br&gt;&#xA;२८.&lt;br&gt;&#xA;पहिणिंसु च ते दूते, ततो गजबोहुव्हयो।&lt;br&gt;&#xA;भूमिपालो निजामच्चे, सन्निपातिय मन्तयि॥&lt;br&gt;&#xA;२९.&lt;br&gt;&#xA;वेळक्कारबलं सब्ब-मुजुपच्चत्तिकं अहु।&lt;br&gt;&#xA;राजानो द्वे च नो रट्ठं, सङ्गामत्थमुपागता॥&lt;br&gt;&#xA;३०.&lt;br&gt;&#xA;पठमं तेसु पक्खस्स, एकस्स बलिनो भुसं।&lt;br&gt;&#xA;मुखभङ्गे कते खिप्पं, ततो अञ्ञे सुसाधिया॥&lt;br&gt;&#xA;३१.&lt;br&gt;&#xA;इति निच्छिय सेनङ्गं, सब्बमादाय अत्तनो।&lt;br&gt;&#xA;सिरिवल्लभराजाभि-मुखं युद्धा’युपागमि॥&lt;br&gt;&#xA;३२.&lt;br&gt;&#xA;सिरिवल्लभराजापि, सङ्गाम महिभिंसनं।&lt;br&gt;&#xA;पातो पट्ठाय सायन्ह-कालं याव पवत्तयं॥&lt;br&gt;&#xA;३३.&lt;br&gt;&#xA;असक्कुणन्तो’भिभवं, विधातुं तस्स कञ्चिपि।&lt;br&gt;&#xA;ततोव सो निवत्तित्वा, सकं रट्ठं गतो लहुं॥&lt;br&gt;&#xA;३४.&lt;br&gt;&#xA;गजबाहुस्सगोकण्ण-सचिवेन पराजितो।&lt;br&gt;&#xA;अगा रट्ठं सकं कित्ति-सिरिमेघो’पि भूपति॥&lt;br&gt;&#xA;३५.&lt;br&gt;&#xA;गजबाहुनरिन्दोपि, सङ्गामे तम्हि किञ्चिपि।&lt;br&gt;&#xA;परिहानिमसम्पत्तो, पुना’गम्म पुरन्तिकं॥&lt;br&gt;&#xA;३६.&lt;br&gt;&#xA;बलनाथे विनिग्गय्ह, सापराधे बहू बली।&lt;br&gt;&#xA;रट्ठं वूपसमेत्वान, पावेक्खि नगरं सकं॥&lt;br&gt;&#xA;३७.&lt;br&gt;&#xA;रट्ठे सके सकेयेव, ततो पभूति भूमिपा।&lt;br&gt;&#xA;अञ्ञोञ्ञमित्ते सम्बन्धं, विधाय विहरिंसु ते॥&lt;br&gt;&#xA;३८.&lt;br&gt;&#xA;ततो परक्कमभुजो, धरणी पालनन्दनो।&lt;br&gt;&#xA;मेधावीनेकसिप्पेसु, सिक्खमानो सुसाधुकं॥&lt;br&gt;&#xA;३९.&lt;br&gt;&#xA;विचारक्खमपञ्ञत्ता , किच्चा किच्चेसु नेकसो।&lt;br&gt;&#xA;अच्चुळारासयत्ता च, महाभागत्तनेन च॥&lt;br&gt;&#xA;४०.&lt;br&gt;&#xA;अत्तनो मातुभगिनी, सहवास सुखम्हि च।&lt;br&gt;&#xA;अलग्गमानसोनेक, बलाकीळारसेसु च॥&lt;br&gt;&#xA;४१.&lt;br&gt;&#xA;सूरभावादिसंयुत्ता, राजपुत्ता तु मादिसा।&lt;br&gt;&#xA;पच्चन्ते ईदिसे देसे, कथं नाम वसिस्सरे॥&lt;br&gt;&#xA;४२.&lt;br&gt;&#xA;जातदेसञ्च मे दानि, युवराजपभोगियं।&lt;br&gt;&#xA;गमिस्सामीति निग्गञ्छि, तम्हा परिजनत्थितो॥&lt;br&gt;&#xA;४३.&lt;br&gt;&#xA;कमेन सन्तिकं सङ्ख-नायकत्थलिसञ्ञिनो।&lt;br&gt;&#xA;गामस्सागा अहिं कित्ति-सिरिमेघो निसम्म तं॥&lt;br&gt;&#xA;४४.&lt;br&gt;&#xA;अभावा रज्ज दायाद-समानस्स’त्रजस्स मे।&lt;br&gt;&#xA;एकाकी’हन्ति यो चित्त-सन्तापो सन्ततं गतो॥&lt;br&gt;&#xA;४५.&lt;br&gt;&#xA;जेट्ठंव भातरं मय्हं, तं देहपटिबिम्बकं।&lt;br&gt;&#xA;दट्ठुं मे सत्ततं पुञ्ञं, महन्तमुदितंतिच॥&lt;br&gt;&#xA;४६.&lt;br&gt;&#xA;पामुज्जवेगवसगो, नगरं तं मनोहरं।&lt;br&gt;&#xA;अलङ्कारा पयित्वान, तोरणादीहि नेकधा॥&lt;br&gt;&#xA;४७.&lt;br&gt;&#xA;गन्त्वा पटिपथंयेव, बलोघपरिवारितो।&lt;br&gt;&#xA;नरिन्दो तिथिनक्खत्त-विसेसे सुभसम्मते॥&lt;br&gt;&#xA;४८.&lt;br&gt;&#xA;अनञ्ञसाधारणतं, सम्पत्तेहि गुणेहि च।&lt;br&gt;&#xA;लक्खणेहि च सब्बेहि, कल्याणेयि सुसंयुतं॥&lt;br&gt;&#xA;४९.&lt;br&gt;&#xA;दिस्वा कुमारं सन्तुट्ठो, आलिङ्गित्वान पेमतो।&lt;br&gt;&#xA;उरे कत्वान चुम्बित्वा, मत्थकम्हि पुनप्पुनं॥&lt;br&gt;&#xA;५०.&lt;br&gt;&#xA;जनस्स बलतो तस्स, पस्सतो लोचनेहि सो।&lt;br&gt;&#xA;सन्तोस अस्सुधारायो, वस्सापेन्तो निरन्तरं॥&lt;br&gt;&#xA;५१.&lt;br&gt;&#xA;मनुञ्ञमेक मारुय्ह, वाहनं सह सूनुना।&lt;br&gt;&#xA;भेरिनि देन पूरेन्तो, दिसा दस समन्ततो॥&lt;br&gt;&#xA;५२.&lt;br&gt;&#xA;पविसित्वा पुरं तत्थ, अलङ्कारे मनोरमे।&lt;br&gt;&#xA;दस्सयन्तो सपुत्तस्स, पाविसि राजमन्दिरं॥&lt;br&gt;&#xA;५३.&lt;br&gt;&#xA;लद्धा ततो कञ्चुकी-सुपकार,&lt;br&gt;&#xA;वगादिनेके परिचारके सो।&lt;br&gt;&#xA;नानागुणा राधितमानसस्स,&lt;br&gt;&#xA;वसीसकासे पितुनो सुखेन॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;सङ्खत्थलिपुराभिगमनो नाम&lt;br&gt;&#xA;एकसट्ठिमो परिच्छेदो।&lt;/p&gt;</description>
    </item>
    <item>
      <title>६१ द्विसट्ठिमपरिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/61_dvisaTThimaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/61_dvisaTThimaparichCheda/</guid>
      <description>&lt;p&gt;द्विसट्ठिमपरिच्छेद&lt;/p&gt;&#xA;&lt;h2 id=&#34;परमणडलभगमन&#34;&gt;परमण्डलाभिगमनो&lt;/h2&gt;&#xA;&lt;p&gt;१.&lt;br&gt;&#xA;अत्तनाभिमतस्सा’सु, जातदेसस्स पत्तिया।&lt;br&gt;&#xA;सम्पुण्णमनसङ्कप्पो, दुस्सङ्कपविवज्‍जितो॥&lt;br&gt;&#xA;२.&lt;br&gt;&#xA;वजिरूपमोरुपञ्‍ञा, बलेन गुरुसन्तिके।&lt;br&gt;&#xA;लहुं बहुञ्‍च गण्हन्तो, सिप्पजातमनेक कं॥&lt;br&gt;&#xA;३.&lt;br&gt;&#xA;जिनागमेसु नेकेसु, कोटिल्‍ला दीसु नीतिसु।&lt;br&gt;&#xA;सद्दसत्थे च कावेय्ये, सनिघण्डुक केटुभे॥&lt;br&gt;&#xA;४.&lt;br&gt;&#xA;नच्‍चगीतेसु सत्थेसु, हत्थिसिप्पादिकेसु च।&lt;br&gt;&#xA;धनु खग्गादिनेकेसु, सत्थेसु च विसेसतो॥&lt;br&gt;&#xA;५.&lt;br&gt;&#xA;पारप्पत्तो विनीतत्तो, पितु रञ्‍ञो समाचरि।&lt;br&gt;&#xA;अधिप्पायानुकुलं’व, सदा भत्तिपुरस्सरो॥&lt;br&gt;&#xA;६.&lt;br&gt;&#xA;तदा सदा दराचार-गुणाराधितमानसो।&lt;br&gt;&#xA;पियेन विय मित्तेन, तेन सद्धिं महीपति॥&lt;br&gt;&#xA;७.&lt;br&gt;&#xA;उय्यानजलकीळादि-सुखं नानप्पकारकं।&lt;br&gt;&#xA;अनुभोत्वा सदेसस्मिं, सञ्‍चरन्तो तहिं तहिं॥&lt;br&gt;&#xA;८.&lt;br&gt;&#xA;एकदासङ्खसेनाधि-पतिना दळ्हभत्तिना।&lt;br&gt;&#xA;सरट्ठसीमा रक्खाय, यो जितेन बलीयसा॥&lt;br&gt;&#xA;९.&lt;br&gt;&#xA;अज्झावुत्थस्स च बलत्थ-लिनमस्स च सन्तिकं।&lt;br&gt;&#xA;गामसा’गञ्छि सुत्वान, तमत्थं धजिनीपति॥&lt;br&gt;&#xA;१०.&lt;br&gt;&#xA;गामं तं साधुकं सज्‍जु, सज्‍जापेत्वा सपुत्तकं।&lt;br&gt;&#xA;पच्‍चुग्गन्त्वा महीपालं, पणमित्वा ठितो तदा॥&lt;br&gt;&#xA;११.&lt;br&gt;&#xA;पिता पुत्तो उभो तस्स, सम्भासिय पियं वचो।&lt;br&gt;&#xA;नेकधा’राधिता तेन, तं गामं समुपागगुं॥&lt;br&gt;&#xA;१२.&lt;br&gt;&#xA;तहिं कतिचि भूपालो, वासरे वीतिनामिय।&lt;br&gt;&#xA;सेनापतिं समाहूय, इदं वचनं मब्रवि॥&lt;br&gt;&#xA;१३.&lt;br&gt;&#xA;पुत्तो मे दानिवयसि, ठितो’ पनयनारहे।&lt;br&gt;&#xA;तस्सोपनयनं कातुं, महोपकरणं लहुं॥&lt;br&gt;&#xA;१४.&lt;br&gt;&#xA;सज्‍जेतब्बन्ति तं सुत्वा, सोपि सेनाधिनायको।&lt;br&gt;&#xA;सब्बुपकरणं खिप्पं, मङ्गलत्थं सुसज्‍जयि॥&lt;br&gt;&#xA;१५.&lt;br&gt;&#xA;सुगन्ध दीपपुप्फादि-वत्थूहि दिवसत्तयं।&lt;br&gt;&#xA;पुब्बकारं करित्वान, महन्तं रतनत्तये॥&lt;br&gt;&#xA;१६.&lt;br&gt;&#xA;वेदिकाचारदक्खेहि, द्विजेहि पुथुवीपति।&lt;br&gt;&#xA;सम्पभावानु रूपंव, मङ्गलं तं समापिय॥&lt;br&gt;&#xA;१७.&lt;br&gt;&#xA;परक्‍कमकुमारेन, तेन सद्धिं समारभि।&lt;br&gt;&#xA;वसन्तकीळं महतिं, सामच्‍चो कीळितुं तदा॥&lt;br&gt;&#xA;१८.&lt;br&gt;&#xA;राजा कित्ति सिरीमेघो-रोहणे वसतो तदा।&lt;br&gt;&#xA;सिरीवल्‍लभनामस्स, सभातु मरणम्पि च॥&lt;br&gt;&#xA;१९.&lt;br&gt;&#xA;माणभरणनामस्स, रज्‍जलाभञ्‍च देविया।&lt;br&gt;&#xA;मित्ताय पटिलाभञ्‍च, सिरीवल्‍लभसूनु नो॥&lt;br&gt;&#xA;२०.&lt;br&gt;&#xA;रोहणागतदूतेहि, सुणित्वा सकभातुनो।&lt;br&gt;&#xA;कालक्रियाय सञ्‍जात-सोकवेगं सुदुस्सहं॥&lt;br&gt;&#xA;२१.&lt;br&gt;&#xA;मित्तायतनयुप्पत्ति पवत्तिं सवणेन तं।&lt;br&gt;&#xA;विनेय्य विरतो तम्हा, वसन्तसमयुस्सवा॥&lt;br&gt;&#xA;२२.&lt;br&gt;&#xA;निवत्तेत्वान तत्थेव, सेनानिं सङ्खनामकं।&lt;br&gt;&#xA;पुत्तेन सह सो सङ्ख-त्थलि नामं पुरं गमि॥&lt;br&gt;&#xA;२३.&lt;br&gt;&#xA;परक्‍कमकुमारेन, तेन सद्धिं तहिं सुखं।&lt;br&gt;&#xA;वसतो तस्स भूपस्स, वस्समेकमतिक्‍कमि॥&lt;br&gt;&#xA;२४.&lt;br&gt;&#xA;माणाभरणभूपस्स , देवी चापि पभावती।&lt;br&gt;&#xA;लभित्थ दुतिया कित्ति-सिरी मेघव्हयं सुतं॥&lt;br&gt;&#xA;२५.&lt;br&gt;&#xA;सुणित्वा तञ्‍च सो अम्हं, वंसो जातो महा’’इति।&lt;br&gt;&#xA;अहु कित्तिसिरीमेघो, तदा अत्तमनो भुसं॥&lt;br&gt;&#xA;२६.&lt;br&gt;&#xA;लंकादीपोपभोगेक-हेतुना महता सता।&lt;br&gt;&#xA;असाधारणभूभेन, चोदितो पुञ्‍ञकम्मुना॥&lt;br&gt;&#xA;२७.&lt;br&gt;&#xA;कुमारो सो’थ पितरा, पियमित्ते वियत्तनि।&lt;br&gt;&#xA;करियमानं सस्नेहं, महन्तं चो’पलालनं॥&lt;br&gt;&#xA;२८.&lt;br&gt;&#xA;सचिवानमनेकेसं, भयभत्ती पुरस्सरं।&lt;br&gt;&#xA;क्रियमानमुपट्ठानं, न मञ्‍ञन्तो तिणायपि॥&lt;br&gt;&#xA;२९.&lt;br&gt;&#xA;लंकादीपमिमं सब्ब मेकच्छत्तो पसोभितं।&lt;br&gt;&#xA;खिप्पं कारेतुकामो सो, सयं इति विचिन्तयि॥&lt;br&gt;&#xA;३०.&lt;br&gt;&#xA;केस अक्खक गीवट्ठि-दाठा पत्तान मेव च।&lt;br&gt;&#xA;पदचेत्य महाबोधि-साखानञ्‍चापि सत्थुनो॥&lt;br&gt;&#xA;३१.&lt;br&gt;&#xA;चतुरासीतिसहस्सानं, धम्मक्खन्धान मेव च।&lt;br&gt;&#xA;सम्मासम्बुद्धकप्पानं, आधारत्ता च निच्‍चसो॥&lt;br&gt;&#xA;३२.&lt;br&gt;&#xA;आकरत्ता च नेकेसं, मणिमुत्तादिवत्थूनं।&lt;br&gt;&#xA;सम्मतोपि विसिट्ठोति, दीपोनाति महा अयं॥&lt;br&gt;&#xA;३३.&lt;br&gt;&#xA;तयो मे पितरो भूपा, मातुलोपि च सब्बथा।&lt;br&gt;&#xA;एकच्छत्तेन वत्तेतु, मसमत्था विभज्‍जि’मं॥&lt;br&gt;&#xA;३४.&lt;br&gt;&#xA;भुञ्‍जन्ता एत्तकेनेव, कतकिच्‍चा मयं इति।&lt;br&gt;&#xA;मञ्‍ञन्ता विगतच्छन्दा’भिसेकम्हि कुलोचिते॥&lt;br&gt;&#xA;३५.&lt;br&gt;&#xA;रट्ठेसके सकेयेव, इस्सेरं सम्पवत्तयुं।&lt;br&gt;&#xA;कसिकम्मादिकं गाम-भोजका विय निस्सिता॥&lt;br&gt;&#xA;३६.&lt;br&gt;&#xA;तेसु कित्तिसिरि मेघं, पेत्तेय्यं मे ठपेत्व ते।&lt;br&gt;&#xA;अगमंसु यथाकम्मं, सेसा भूपतयो तयो॥&lt;br&gt;&#xA;३७.&lt;br&gt;&#xA;मच्‍चानं परमं आयु, वते’दानि परित्तकं।&lt;br&gt;&#xA;बालायुवानो वुद्धा च, इमे सत्ता’नुपुब्बसो॥&lt;br&gt;&#xA;३८.&lt;br&gt;&#xA;पापुणिस्सन्ति मरण-मीति’यं नियमोपि च।&lt;br&gt;&#xA;न हेव अस्मिं लोकस्मिं, संविज्‍जति कदाचिपि॥&lt;br&gt;&#xA;३९.&lt;br&gt;&#xA;तस्मा सरीरके अस्मिं, भङ्गुरे सारवज्‍जिते।&lt;br&gt;&#xA;हीळिते सारदस्सीहि, अपेक्खं हित्वा सब्बथा॥&lt;br&gt;&#xA;४०.&lt;br&gt;&#xA;पिहनिये यसोदेहे, चिरट्ठायिम्हि सब्बदा।&lt;br&gt;&#xA;अम्हादिसेहि कत्तब्बो, राजपुत्तेहि आदरो॥&lt;br&gt;&#xA;४१.&lt;br&gt;&#xA;उम्मग्गजातकादीसु, चारित्तञ्‍चापि भूमिसु।&lt;br&gt;&#xA;विहितं बोधिसत्तेन, वीरभावादिनिस्सितं॥&lt;br&gt;&#xA;४२.&lt;br&gt;&#xA;रामायणभारतादि-लोकियासु कथासुपि।&lt;br&gt;&#xA;रामस्स विक्‍कमञ्‍चेव, तस्स रावणघातिनो॥&lt;br&gt;&#xA;४३.&lt;br&gt;&#xA;दुयोधनादिराजानो, हन्त्वायुद्धे पवत्तितं।&lt;br&gt;&#xA;विक्‍कमाति सयञ्‍चेव, पञ्‍चन्‍नं पण्डुसूनूनं॥&lt;br&gt;&#xA;४४.&lt;br&gt;&#xA;इतिहासकथायञ्‍च, देवासुररणे पुरा।&lt;br&gt;&#xA;दुस्सन्तादिमहीपेहि, कतञ्‍च चरितब्भूतं॥&lt;br&gt;&#xA;४५.&lt;br&gt;&#xA;उम्मूलितवतो तस्स, नन्दवंसनरिस्सरे।&lt;br&gt;&#xA;चारक्‍कद्विजसेट्ठस्स, सुत्वा बुद्धिबलम्पि च॥&lt;br&gt;&#xA;४६.&lt;br&gt;&#xA;सब्बा नेतानि लोकम्हि, यावज्‍जदिवसा भुवि।&lt;br&gt;&#xA;तेसं असन्‍निधानेपि, सुप्पसिद्धिं गतानि हि॥&lt;br&gt;&#xA;४७.&lt;br&gt;&#xA;सुलद्धं जीवितं तेसं, असाधारणमीदिसं।&lt;br&gt;&#xA;चरितातिसयं कत्तुं, समत्था होन्ति ये भुवि॥&lt;br&gt;&#xA;४८.&lt;br&gt;&#xA;जायित्वा खत्तवंसम्हि, खत्तवीरवरोधितं।&lt;br&gt;&#xA;यदिहं न करिस्सामि, मोघा मे जाति हेस्सति॥&lt;br&gt;&#xA;४९.&lt;br&gt;&#xA;तेसमब्भधिका काल-सम्पदायेव केवलं।&lt;br&gt;&#xA;मया ते अधिका किन्तु, पञ्‍ञादीहीति चिन्तिय॥&lt;br&gt;&#xA;५०.&lt;br&gt;&#xA;पितुराजा च मे’दानि, पच्छिमे वयसिट्ठितो।&lt;br&gt;&#xA;यदिदं पेत्तिकं रज्‍जं, मम हत्थगतब्भवे॥&lt;br&gt;&#xA;५१.&lt;br&gt;&#xA;राजलक्खिव सो पेत-चेतसो मे पमादतो।&lt;br&gt;&#xA;यथिच्छितञ्‍चे न भवे, महती जानि मे भुसं॥&lt;br&gt;&#xA;५२.&lt;br&gt;&#xA;एत्थेव निवसन्तो’हं, चरापिय सके वरे।&lt;br&gt;&#xA;परमण्डलवुत्तन्तं, जानेय्यं यदि तत्तनो॥&lt;br&gt;&#xA;५३.&lt;br&gt;&#xA;रन्धं पच्‍चत्थिकानन्तु, पकासेतुं रथातथं।&lt;br&gt;&#xA;अधिप्पायानुरूपं मे, समत्था वा न वाचरा॥&lt;br&gt;&#xA;५४.&lt;br&gt;&#xA;ये केचि’ध जना सन्ति, सब्बे ते मम सम्मुखा।&lt;br&gt;&#xA;बलीयत्तं’व सत्तूनं, कथयन्ति अनेकसो॥&lt;br&gt;&#xA;५५.&lt;br&gt;&#xA;पच्‍चेकरट्ठसामीहि, पितुभूपेहि तिहिपि।&lt;br&gt;&#xA;एकीभूय करित्वान, सत्तक्खत्तुं महाहवं॥&lt;br&gt;&#xA;५६.&lt;br&gt;&#xA;साधेतुं दुक्‍करं रट्ठं, भवते काकिना कथं।&lt;br&gt;&#xA;सिसुना गण्हितुं सक्‍का, खुद्दरज्‍जो पभोगिना॥&lt;br&gt;&#xA;५७.&lt;br&gt;&#xA;सुकरं मूलभूतस्स, तस्स रज्‍जस्स साधनं।&lt;br&gt;&#xA;इति दुच्‍चिन्तंतं तुय्हं, दूरे तब्बमिदं’’इति॥&lt;br&gt;&#xA;५८.&lt;br&gt;&#xA;कण्णे तत्थसलाकायो, पवेसेन्ता’व नेकसो।&lt;br&gt;&#xA;महन्तत्तं कथेन्ते’वं, बहुधा परमण्डले॥&lt;br&gt;&#xA;५९.&lt;br&gt;&#xA;अजाननं यथाभूतं, वदन्तानं कुबुद्धिनं।&lt;br&gt;&#xA;सब्बमेतं वचो जातु, सद्धातब्बं सिया न हि॥&lt;br&gt;&#xA;६०.&lt;br&gt;&#xA;लेसेनेकेन गन्त्वान, खिप्पं’व परमण्डलं।&lt;br&gt;&#xA;सरूपं तत्थ उस्सामि, अहमेवेति चिन्तयि॥&lt;br&gt;&#xA;६१.&lt;br&gt;&#xA;यदि मे पीतुभूपालो, विञ्‍ञायेतं वितक्‍कितं।&lt;br&gt;&#xA;अभिजातस्स पुत्तस्स, वंसजोतिकरस्स मे॥&lt;br&gt;&#xA;६२.&lt;br&gt;&#xA;गतस्स सत्थु विसय-मनत्थोपि सिया इति।&lt;br&gt;&#xA;अनुकम्पाधिया मय्हं, गमनं वारयिस्सति॥&lt;br&gt;&#xA;६३.&lt;br&gt;&#xA;मनोरथस्स संसिद्धि, सब्बथा मेन हेस्सति।&lt;br&gt;&#xA;तस्मा निगुळरूपेन, गमनं भद्दकं इति॥&lt;br&gt;&#xA;६४.&lt;br&gt;&#xA;लद्धान रत्तियम थेकदिनं खणञ्‍ञू,&lt;br&gt;&#xA;सो तादिसं खणमखीणतरोरूपायो।&lt;br&gt;&#xA;जानाति नो सकपितागमनं तथातं,&lt;br&gt;&#xA;गेहा’भिनिक्खमितथा चतुरो कुमारो॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;परमण्डलाभिगमनो नाम&lt;br&gt;&#xA;द्विसट्ठिमो परिच्छेदो।&lt;/p&gt;</description>
    </item>
    <item>
      <title>६२ तिसट्ठिम परिच्छेद</title>
      <link>https://vishvAsa.github.io/pALi/08_vaMsa-gantha-sangaho/02_mahAvaMsa/62_tisaTThima_parichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/08_vaMsa-gantha-sangaho/02_mahAvaMsa/62_tisaTThima_parichCheda/</guid>
      <description>&lt;p&gt;तिसट्ठिम परिच्छेद&lt;/p&gt;&#xA;&lt;h2 id=&#34;सनपतवध&#34;&gt;सेनापतिवधो&lt;/h2&gt;&#xA;&lt;p&gt;१.&lt;br&gt;&#xA;निजायुधदुतियस्स , निक्खमन्तस्स तस्स हि।&lt;br&gt;&#xA;तं खणं पुरतो को’पि, सङ्खसद्दो समुग्गतो॥&lt;br&gt;&#xA;२.&lt;br&gt;&#xA;ततो नेकनिमित्तञ्‍ञू, कुमारो तं सुणि त्व सो।&lt;br&gt;&#xA;निप्फज्‍जिस्सति सङ्कप्पो, खिप्पं येवेति मोदवा॥&lt;br&gt;&#xA;३.&lt;br&gt;&#xA;तत्थ तत्थ नियुत्तानं, रक्खकानमजानतं।&lt;br&gt;&#xA;निक्खमित्वा पुरावीत-भयो सीहपरक्‍कमो॥&lt;br&gt;&#xA;४.&lt;br&gt;&#xA;वेगेन मग्गं गन्त्वान, पञ्‍चगावुतमत्तकं।&lt;br&gt;&#xA;बदलत्थलगामस्स, पदेसेनाति दूरके॥&lt;br&gt;&#xA;५.&lt;br&gt;&#xA;गाम मेकमुपागञ्‍चि, पिलिं वत्थूति सञ्‍ञितं।&lt;br&gt;&#xA;जनानं सन्‍निपाताय, निजानं सो कतावधि॥&lt;br&gt;&#xA;६.&lt;br&gt;&#xA;निजागमनतो पुब्बं, पटिमग्गे निसीदितुं।&lt;br&gt;&#xA;पटिलद्धनियोगानं, येचि देवागते तदा॥&lt;br&gt;&#xA;७.&lt;br&gt;&#xA;तहिं ठिते सो पस्सित्वा, एत्तका किन्‍नु आगता।&lt;br&gt;&#xA;इति पुच्छि कुमारोथ, तेपि तं इद मब्रवुं॥&lt;br&gt;&#xA;८.&lt;br&gt;&#xA;लोकप्पवत्तिं सकलं, जानन्तेनापि सामिना।&lt;br&gt;&#xA;किमेव मुच्‍चते मच्‍चु-भयं केसं न विज्‍जति॥&lt;br&gt;&#xA;९.&lt;br&gt;&#xA;बालातानुगतो सामि, ठितो वयसि ईदिसे।&lt;br&gt;&#xA;अज्‍जापि हि मुखे तुय्हं, खीरगन्धो पवायति॥&lt;br&gt;&#xA;१०.&lt;br&gt;&#xA;न हेवत्थि विसुं वित्त-जातं सङ्गहितं तव।&lt;br&gt;&#xA;तदञ्‍ञा चोपकरण-सामग्गी नेव विज्‍जते॥&lt;br&gt;&#xA;११.&lt;br&gt;&#xA;चिरम्परिचितत्तेहि, दळ्हं सारुळभत्तिहि।&lt;br&gt;&#xA;विना’म्हेहि विसुं केवा’नुगन्तारो जनातुवं॥&lt;br&gt;&#xA;१२.&lt;br&gt;&#xA;किञ्‍चागतानमम्हाकं, पिता तुय्हं नरिस्सरो।&lt;br&gt;&#xA;कारेस्सति इदं नाम, सब्बथा नेव ञायते॥&lt;br&gt;&#xA;१३.&lt;br&gt;&#xA;अम्हाकमन्तरामग्गे , सङ्खो नाम चमूपति।&lt;br&gt;&#xA;महब्बलो महावीरो, रज्‍जसीमं तमावसं॥&lt;br&gt;&#xA;१४.&lt;br&gt;&#xA;पच्‍चत्थिते ठपेत्वञ्‍ञे, एते कतिपया मयं।&lt;br&gt;&#xA;अञ्‍ञमञ्‍ञम्हि नियत-मासङ्की हदया भुसं॥&lt;br&gt;&#xA;१५.&lt;br&gt;&#xA;अरुणुग्गमवेला च, समासन्‍नतराधुना।&lt;br&gt;&#xA;इति भीतिं पकासेसुं, पच्‍चेकं हदयस्सितं॥&lt;br&gt;&#xA;१६.&lt;br&gt;&#xA;निसम्म तेसं वचनं, विधाय मधुरं सितं।&lt;br&gt;&#xA;वीतसङ्को कुमारो सो, मुखाने’सं विलोकिय॥&lt;br&gt;&#xA;१७.&lt;br&gt;&#xA;चरित्वापि मया सद्धि-मेते’हो कालमेत्तकं।&lt;br&gt;&#xA;न जानिंसु ममं सब्बे, येसञ्हि भयमिदिसं॥&lt;br&gt;&#xA;१८.&lt;br&gt;&#xA;इति वत्वा भयं तेसं, विनोदेतु मुपट्ठितं।&lt;br&gt;&#xA;सीहनादं तदा’कासि, महन्तं सीहविक्‍कमो॥&lt;br&gt;&#xA;१९.&lt;br&gt;&#xA;तिट्ठन्तु मानुसा सब्बे, मयि हत्थगतायुधे।&lt;br&gt;&#xA;सक्‍को देवानमिन्दोपि, कुपितो किं करिस्सति॥&lt;br&gt;&#xA;२०.&lt;br&gt;&#xA;बालोति मं चिन्तय तं, जाता वो कुमतीदिसी।&lt;br&gt;&#xA;परिक्खीयति ते जाणा, नवयो’ति न किं सुतं॥&lt;br&gt;&#xA;२१.&lt;br&gt;&#xA;अज्‍जेव कातुमेकेन, कम्मुना चिन्तितेन मे।&lt;br&gt;&#xA;सदेसपर देसट्ठा, भयभत्ती यथामयि॥&lt;br&gt;&#xA;२२.&lt;br&gt;&#xA;करिस्सन्ति यथा वेदं, भयं तुम्हे जहिस्सथ।&lt;br&gt;&#xA;तथा रत्तियमेताय, विभातामय खणेन मे॥&lt;br&gt;&#xA;२३.&lt;br&gt;&#xA;उन्‍नते दस्सयिस्सामि, बुद्धि साहसविक्‍कमे।&lt;br&gt;&#xA;अनुधावति मं तात, सेतेहि यदि वो भयं॥&lt;br&gt;&#xA;२४.&lt;br&gt;&#xA;पुरतो होथ तुम्हेहि, वत्वा ते गहितायुधो।&lt;br&gt;&#xA;साहसेकरसो वीरो, तम्हा निक्खम्म गामतो॥&lt;br&gt;&#xA;२५.&lt;br&gt;&#xA;उदया’चलसीसट्ठं, जेतुमादिच्‍चमण्डलं।&lt;br&gt;&#xA;अपरं रवि बिम्बंव, पच्छिमा सा मुखोदितं॥&lt;br&gt;&#xA;२६.&lt;br&gt;&#xA;तेजसा पसरन्तेन, जनानं पविकासयं।&lt;br&gt;&#xA;नेतम्बुजवनं पातो, बदलत्थलिमागमि॥&lt;br&gt;&#xA;२७.&lt;br&gt;&#xA;जघसङ्खस्सरेना’थ, सेना नाथो पबुज्झिय।&lt;br&gt;&#xA;सञ्‍जातसम्भमो ञत्वा, राजपुत्तमुपागतं॥&lt;br&gt;&#xA;२८.&lt;br&gt;&#xA;सद्धिं बलेन महता, पधुग्गम्मकतादरो।&lt;br&gt;&#xA;पणाममुचितं कत्तु-मानतो वसुधातले॥&lt;br&gt;&#xA;२९.&lt;br&gt;&#xA;अम्हाकमेसजीवन्तो, किं नामत्थं करिस्सति।&lt;br&gt;&#xA;मारेतब्बो’धुनेवेति, पस्सन्ते समुखं भटे॥&lt;br&gt;&#xA;३०.&lt;br&gt;&#xA;नेवा’दिट्ठापराधस्स, मरणं पुरिसो चितं।&lt;br&gt;&#xA;वधो विरोधे सक्‍का’ति, इङ्गितेन निवारिय॥&lt;br&gt;&#xA;३१.&lt;br&gt;&#xA;सेनापतिस्स सो हत्थं, गहेत्वा सीहसन्‍निभो।&lt;br&gt;&#xA;भासन्तो मधुरं वाचं, तस्सेवा’गञ्छि मन्दिरं॥&lt;br&gt;&#xA;३२.&lt;br&gt;&#xA;अथस्स गमनं रञ्‍ञो, भवितब्बमजानता।&lt;br&gt;&#xA;सरूपं याव जानामि, तावस्सेते सहागता॥&lt;br&gt;&#xA;३३.&lt;br&gt;&#xA;यथा न सहिता होन्ति, ठपेतब्बा विसुं विसुं।&lt;br&gt;&#xA;कुमारो’व ममागारे, वसतू’ति विचिन्तिय॥&lt;br&gt;&#xA;३४.&lt;br&gt;&#xA;तथा सेनापति कत्वा, वञ्‍चेतुं तं महामतिं।&lt;br&gt;&#xA;दस्सेत्वा’ति थीसक्‍कारं, रञ्‍ञो दूते स पेसयि॥&lt;br&gt;&#xA;३५.&lt;br&gt;&#xA;कुमारो’थ विदित्वान, तेन तं वञ्‍चनं कतं।&lt;br&gt;&#xA;कत्तब्बमेत्था’कत्वाह, मुदासीनो भवे यदि॥&lt;br&gt;&#xA;३६.&lt;br&gt;&#xA;इच्छितत्थस्स निप्फत्ति, न मे जातु भविस्सति।&lt;br&gt;&#xA;अयं तावा’धुनावस्सं, मारेतब्बोति चिन्तिय॥&lt;br&gt;&#xA;३७.&lt;br&gt;&#xA;सहागतं पयोजेत्वा, घातापयि चमूपतिं।&lt;br&gt;&#xA;हतो सेनाधिनाथो’ति, महन्तं खुभितं अहु॥&lt;br&gt;&#xA;३८.&lt;br&gt;&#xA;सेनानाथभटो एको, सुत्वा सेनापतिं हतं।&lt;br&gt;&#xA;मारणं सामिनो मय्हं, किं निमित्तमीति ब्रवि॥&lt;br&gt;&#xA;३९.&lt;br&gt;&#xA;नेत्तिं सपाणी सहसा, कुमारं ठितमेककं।&lt;br&gt;&#xA;अभिदावि ससामिस्स, परिचत्तत्तजीविनो॥&lt;br&gt;&#xA;४०.&lt;br&gt;&#xA;कुमारस्स मुखं दिस्वा, वेधमानो भयेन सो।&lt;br&gt;&#xA;पुरे ठातुमसक्‍कोन्तो, पादमूले ततो सयि॥&lt;br&gt;&#xA;४१.&lt;br&gt;&#xA;गण्हथे’तन्तिवचना-कुमारस्स पुरेतरं।&lt;br&gt;&#xA;तस्सेवेको सहचरो, भटमेतं विघातयि॥&lt;br&gt;&#xA;४२.&lt;br&gt;&#xA;नियोगं मे विना तेन, कतं कम्मं न युज्‍जति।&lt;br&gt;&#xA;इति दण्डनमेतस्स, कारापेसियथोचितं॥&lt;br&gt;&#xA;४३.&lt;br&gt;&#xA;अथ तं कालयम्भूत-सङ्खोभमतिभिंसनं।&lt;br&gt;&#xA;भमुक्खिपनमत्तेन, राजपुत्तो समं नयि॥&lt;br&gt;&#xA;४४.&lt;br&gt;&#xA;वीरो यसोधरधनो धितिमा कुमारो।&lt;br&gt;&#xA;वीरोपकारचतुरो वरकित्तिसारो।&lt;br&gt;&#xA;सेनिन्दसञ्‍चितमनप्पधनं भटानं।&lt;br&gt;&#xA;सब्बं विसज्‍जयि यथारुचिया गहेतुं॥&lt;br&gt;&#xA;सुजनप्पसादसंवेगत्थाय कते महावंसे&lt;br&gt;&#xA;सेनापतिवधो नाम&lt;br&gt;&#xA;तिसट्ठिमो परिच्छेदो।&lt;/p&gt;</description>
    </item>
  </channel>
</rss>
