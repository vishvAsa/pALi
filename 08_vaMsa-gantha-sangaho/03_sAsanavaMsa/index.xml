<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ सासनवंस on पाळिषु विश्वासटिप्पणयो</title>
    <link>https://vvasuki.github.io/pALi/08_vaMsa-gantha-sangaho/03_sAsanavaMsa/</link>
    <description>Recent content in &#43;०३ सासनवंस on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/pALi/08_vaMsa-gantha-sangaho/03_sAsanavaMsa/index.xml" rel="self" type="application/rss+xml" />
    
    
    <item>
      <title>०० सासनवंसप्पदीपिका</title>
      <link>https://vvasuki.github.io/pALi/08_vaMsa-gantha-sangaho/03_sAsanavaMsa/00_sAsanavaMsappadIpikA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/03_sAsanavaMsa/00_sAsanavaMsappadIpikA/</guid>
      <description>॥ नमो तस्स भगवतो अरहतो सम्मासम्बुद्धस्स॥
सासनवंसप्पदीपिका
बुद्धं सुमाली द्विपदुत्तमो तमो,
हन्त्वान बोधेसिध पङ्कजं कजं।
मग्गग्गसेलम्हि सुञट्ठितो ठितो,
सो मं चिरं पातु सुखं सदा सदा॥
सीहळद्दीपतोयेव,
आगतेहि दिसन्तरे।
भिक्खूहि याचितो कस्सं,
सास्नवंसप्पदीपिकं॥
कामञ्‍च पोराणेहि या,
सास्नवंसप्पदिपिका।
वित्थार वाचनामग्गा,
विरचिता विनिच्छया॥
सा पन म्रम्मसासाय,
कतत्तायेव एतेसं।
दीपन्तरनिवासिनं,
वहाति सुट्ठुनात्थं॥
तस्मा हि मूलभासाय,
करिस्सामि अहं हवे।
संसन्दित्वान गन्थेहि,
तं सल्‍लक्खेन्तु साधवोति॥
तत्रायंमातिका – १. नवट्ठानागतसासनवंसकथामग्गो,
२. सीहळदीपिकसासनवंसकथामग्गो,
३. सुवण्णभूमिसासनवंसकथामग्गो,
४. योनकरट्ठसासनवंसकथामग्गो,
५. वनवासीरट्ठसासनवंसकथामग्गो,</description>
    </item>
    
    <item>
      <title>०१. नवट्ठानागतसासनवंसकथामग्गो</title>
      <link>https://vvasuki.github.io/pALi/08_vaMsa-gantha-sangaho/03_sAsanavaMsa/01_navaTThAnAgatasAsanavaMsakathAmaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/03_sAsanavaMsa/01_navaTThAnAgatasAsanavaMsakathAmaggo/</guid>
      <description>१. नवट्ठानागतसासनवंसकथामग्गो
१. तत्थ च नवट्ठानागतसासनवंसकथामग्गो एवं वेदितब्बो। अम्हाकञ्हि भगवा सम्मासम्बुद्धो वेनेय्यानं हितत्थाय हत्थगतं सुखं अनादियित्वा दीपङ्करस्स भगवतो पादमूले ब्याकरणं नाम मञ्‍जूसक पुप्फं पिलन्धित्वा कप्पसतसहस्साधिकानि चत्तारि असख्ये यानि अनेकासु जातीसु अत्तनो खेदं अनपेक्खित्वा समतिंसपारमियो पूरेत्वा वेस्सन्तरत्तभावतो चवित्वा तुसितपुरे देवसुखं अनुभवि।
तदा देवेहि उय्योजियमानो हुत्वा कपिलवत्थुम्हि होसमतरञ्‍ञा पभुति असम्भिन्‍नात्तियवंसिकस्स सुद्धो धनस्सनाम महारञ्‍ञो अग्गमहेसिया असम्भिन्‍नात्तियवं सिकाय मायाय कुच्छीस्मिं आसाळिमासस्स पुण्णमियं गुरुवारे पटिसन्धिं गहेत्वा असमासच्‍चयेन वेसाखमासस्स पुण्णमियं सुक्‍कवारे विजायित्वा सोळसवस्सिककाले रज्‍जसम्पत्तिं पत्वा एकूनतिंसवस्सानि अतिक्‍कमित्वा मङ्गलउय्यानं निक्खमनकाले देवेहि दस्सितानि चत्तारि निमित्तानि पस्सित्वा संवेगं आपज्‍जित्वा महाभिनिक्खमनं निक्खमित्वा अनोमायनाम नदिया तीरे भमर वण्णसन्‍निभानि केसानि छिन्दित्वा देवदत्तियकासावं पटिच्छादेत्वा ने रञ्‍जरायनाम नदिया तीरे वेसाखमासस्स पुण्णमियं पच्‍चूसकाले सुजातायनाम सेट्ठिधीताय दिन्‍नं पायासं एकूनपण्णासवारेन परिभुञ्‍जित्वा पुरिमिकानं सम्मासम्बुद्धानं धम्मताय सुवण्णपातिं नदियं ओतारेत्वा महाबोधिमण्डं उपसङ्कमित्वा अपराजितपल्‍लङ्के निसीदित्वा अनमतग्गसं सारतो पट्ठाय अत्तानं छाया विय अनुयन्तानं अनेकसतकिलेसवेरीनं सीसं चतूहि मग्गसत्थेहि छिन्दित्वा तिलोकग्गमहाधम्मराजत्तं पत्वा पञ्‍चतालीसवस्सानं तेसु तेसु ठानेसु तेसं तेसं सत्तानं महाकरुणासमापत्तिजालं पत्थारेत्वा देसनाञाणं विजम्भेत्वा धम्मं देसेत्वा सासनं पतिट्ठापेसि। पतिट्ठापेत्वा च पन असीतिवस्सायुककाले विज्‍जोतयित्वा निब्बायनप्प दापजालं विय अनुपादिसेसनिब्बानधातुया परिनिब्बायि। मच्‍चु धम्मस्स च नाम तीसु लोकेसु अतिममायितब्बो एस, अतिगरुकातब्बो एस, अतिभायितब्बो एसाति विजाननसभावो नत्थि। भगवन्तंयेव ताव तिलोकग्गपुग्गलं आदाय गच्छति, किंमङ्गं पन अम्हे येवा तेवा, अहोवतअच्छरिया सङ्खारधम्मोति। होन्ति चेत्थ–</description>
    </item>
    
    <item>
      <title>०२. सीहळदीपिकसासनवंसकथामग्गो</title>
      <link>https://vvasuki.github.io/pALi/08_vaMsa-gantha-sangaho/03_sAsanavaMsa/02_sIhaLadIpikasAsanavaMsakathAmaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/03_sAsanavaMsa/02_sIhaLadIpikasAsanavaMsakathAmaggo/</guid>
      <description>२. सीहळदीपिकसासनवंसकथामग्गो
२. इदानि सीहळदीपसासनकथामग्गं वत्तुं ओकासो अनुप्पत्तो, तस्मा तं वक्खामि।
सीहळदीपञ्हि सासनस्स पतिट्ठानभूतत्ता चेतियगब्भसदिसं होति। सम्मासम्बुद्धो किर सीहळदीपं धरमानकालेपि तिक्खत्तुं अगमासि। पठमं यक्खानं दमनत्थं एककोव गन्त्वा यक्खे दमेत्वा मयि परिनिब्बुते सीहळदीपे सासनं पतिट्ठहिस्सतीति तम्बपण्णिदीपे आरक्खं करोन्तो तिक्खत्तुं दीपं आविञ्छि। दुतियं मातुलभागिनेय्यानं नागरा जूनं दमनत्थाय एककोव गन्त्वा ते दमेत्वा अगमासि। ततियं पञ्‍चभिक्खुसतपरिवारो गन्त्वा महाचेतियट्ठाने च थूपारामचेतियट्ठाने च महाबोधिपतिट्ठितट्ठाने च महियङ्गणचेतियट्ठाने च मुदिङ्गणचेतियट्ठाने च दीघवापि चेतियट्ठाने च कल्याणियचेतियट्ठाने च निरोधसमापत्तिं समापज्‍जित्वा निसीदि।</description>
    </item>
    
    <item>
      <title>०३. सुवण्णभूमिसासनवंसकथामग्गो</title>
      <link>https://vvasuki.github.io/pALi/08_vaMsa-gantha-sangaho/03_sAsanavaMsa/03_suvaNNabhUmisAsanavaMsakathAmaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/03_sAsanavaMsa/03_suvaNNabhUmisAsanavaMsakathAmaggo/</guid>
      <description>३. सुवण्णभूमिसासनवंसकथामग्गो
३. इदानि यथाठपितमातिकावसेन सुवण्णभूमि रट्ठे सासनवंसकथामग्गस्स वत्थुं ओकासो अनुप्पत्थो, तस्मा सुवण्णभूमिरट्ठसासनवंसकथामग्गं आरभिस्सामि।
तत्थ सुवण्णभूमीति तीसु रामञ्‍ञरट्ठेसु एकस्स नामं। तीणिहि रामञ्‍ञरट्ठानि होन्ति हंसावतीमुत्तिमसुवण्णभूमिवसेन एकदेसेन सब्बम्पि रामञ्‍ञरट्ठं गहेतब्बं। तत्थ पन उक्‍कलापजनपदे तपुस्सभल्‍लिके आदिं कत्वा भगवतो अभिसम्बुज्झित्वा सत्तसत्ताहेसु अतिक्‍कन्तेसुयेव आसाळ्हिमासस्स जुण्हपक्खपञ्‍चमदिवसतो पट्ठाय रामञ्‍ञरट्ठे सासनं पतिट्ठति।
इदं रामञ्‍ञरट्ठे पठमं सासनस्स पतिट्ठानं।
भगवतो अभिसम्बुद्धकालतो पुब्बेयेव अपरण्णकरट्ठे सुभिन्‍ननगरे तिस्सरञ्‍ञो काले एकस्स अमच्‍चस्स तिस्सो जयो चाति द्वेपुत्ता अहेसुं। ते गिहिभावे संवेगं लभित्वा महासमुद्दस्स समीपे गज्‍जगिरिम्हि नाम पब्बते इत्थुसिपब्बं पब्बजित्वा निसीदिसुं। तदा नागिया विज्‍जाधरो सन्तवं कत्वा द्वे अण्डानि विजायित्वा सा नागी लज्‍जाय तानि विजहित्वा गच्छि।</description>
    </item>
    
    <item>
      <title>०४. योनकरट्ठसासनवंसकथामग्गो</title>
      <link>https://vvasuki.github.io/pALi/08_vaMsa-gantha-sangaho/03_sAsanavaMsa/04_yonakaraTThasAsanavaMsakathAmaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/03_sAsanavaMsa/04_yonakaraTThasAsanavaMsakathAmaggo/</guid>
      <description>४. योनकरट्ठसासनवंसकथामग्गो
४. इदानि पन योनकरट्ठे सासनस्सुप्पत्तिं कथेस्सामि । भगवा हि वेनेय्यहितावहो योनकरट्ठे ममसासनं चिरकालं पभिट्ठहिस्सतीति आपेक्खित्वा सद्धिं भिक्खु सङ्घेन देसचारिकं आहिण्डन्तो लभुञ्‍जं नाम नगरं अगमासि। तदा एको नेसादो हरिफलं दत्वा तं परिभुञ्‍जित्वा हरिबीजे खिपिते पथवियं अपतित्वा आकासेयेव पतिट्ठासि। तं दिस्वा सितं पत्वाकासि। तमत्थं दिस्वा आनन्दत्थेरो पुच्छि। अनागते खो आनन्द इमस्मिं ठाने मम धातुचेतियं पतिट्ठहिस्सति, सासनं विरूळमापज्‍जिस्सतीति ब्याकासि। भगवता पन हरिफलस्स भुञ्‍जितट्ठानत्ताहरिभुञ्‍जोति तस्स रट्ठस्स नामं अहोसि। द्विन्‍नं तापसानं ठपितं जलसुत्तिकं पटिच्‍च योनकानं भासाय लभुञ्‍जोति नामं अहोसि।</description>
    </item>
    
    <item>
      <title>०५. नववासीरट्ठसासनवंसकथामग्गो</title>
      <link>https://vvasuki.github.io/pALi/08_vaMsa-gantha-sangaho/03_sAsanavaMsa/05_navavAsIraTThasAsanavaMsakathAmaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/03_sAsanavaMsa/05_navavAsIraTThasAsanavaMsakathAmaggo/</guid>
      <description>५. नववासीरट्ठसासनवंसकथामग्गो
५. इदानि वनवासीरट्ठे सिरिखेत्तनगरसासनवंसं वक्खामि। जिनचक्‍के हि एकाधिके वस्ससते सम्पत्ते जटिलो सक्‍को नागो गरुळो कुम्भण्डो चन्दी परमीस्वरोचाति इमे सत्त सिरिखेत्तं नाम नगरं मापेसुं। तत्थ द्वत्तपोङ्को नाम राजा रज्‍जं कारेसि। तस्स किर तीणि अक्खीनि सन्तीति। तदा भगवतो सावका अरहन्ता तिसहस्समत्ता तत्थ वसिंसु। सो राजा तेसं अरहन्तानं देवसिकं चतूहि पच्‍चयेहि उपत्थम्भि। छ सरीरधातुयो च एकेकं एकेकस्मिं निदहित्वा छ चेतिइयानि कारापेसि। दक्खिणबाहुं पन निदहित्वा एकम्पि चेतियं कारापेसि।
उण्हीसधातुं पन कङ्गरन्‍नगरतो आनेत्वा एकम्पि चेतियं कारापेसि। तं पन ताव न निट्ठितं। पच्छा अनुरुद्धराजा गहेत्वा अरिमद्दननगरं आनेत्वा चञ्‍ञिङ्खु नाम चेतिये निधानं अकासि। तस्मा रक्खितत्थेरस्स आगमनतो पुब्बेपि सासनं पतिट्ठासीति दट्ठब्बं। ततो पच्छा सासनं दुब्बलं हुत्वा अट्ठासि।</description>
    </item>
    
    <item>
      <title>०६. अपरन्तरट्ठसासनवंसकथामग्गो</title>
      <link>https://vvasuki.github.io/pALi/08_vaMsa-gantha-sangaho/03_sAsanavaMsa/06_aparantaraTThasAsanavaMsakathAmaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/03_sAsanavaMsa/06_aparantaraTThasAsanavaMsakathAmaggo/</guid>
      <description>६. अपरन्तरट्ठसासनवंसकथामग्गो
६. इदानि पन मरम्ममण्डले अपरन्तरट्ठे सासनवंसं वक्खामि। अम्हाकञ्हि मरम्मरट्ठे सुप्पादकतित्थे वाणिजगामे वसन्ते चूळपुण्ण महापुण्णेद्वे भातिके पटिच्‍च भगवतो धरमानस्सेव अतिरेकवीसतिवस्सकालतो पभुति सासनं पतिट्ठासि। न पन ताव ब्यापेत्वा पतिट्ठासि। तेनेव पुन सासनस्स पतिट्ठापनत्थाय महामोग्गलिपुत्ततिस्सत्थेरो योनकधम्मरक्खितत्थेरं पेसेसीति।
भगवा पन लोहितचन्दनविहारं पटिग्गहेत्वा सत्तसत्ताहानि निसीदित्वा समागतानं देवमनुस्सानं धम्मरसं अदासि। सत्ताहेसु च एकस्मिं अहु चतुरासीतिपाणसहस्सानं धम्माभिसमयो अहोसि। पञ्‍चसतमत्तेहि च पासादेहि आगच्छन्तो अन्तरामग्गे सच्‍चबन्धपब्बते निसिन्‍नस्स सच्‍चबन्धस्स नाम इसिनो धम्मं देसेत्वा छहि अभिञ्‍ञाहि सद्धिं अरहत्तं पापेसि। वाणिजगामे च इसिदिन्‍नसेट्ठि आदीनम्पि धम्मरसं पायेसि। इच्‍चेवं सच्‍चबन्धइसिदिन्‍नमहापुण्णादयो पटिच्‍च अम्हाकं मरम्ममण्डले सासनं पतिट्ठासि।</description>
    </item>
    
    <item>
      <title>०७. कस्मिरगन्धाररट्ठसासनवंसकथामग्गो</title>
      <link>https://vvasuki.github.io/pALi/08_vaMsa-gantha-sangaho/03_sAsanavaMsa/07_kasmiragandhAraraTThasAsanavaMsakathAmaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/03_sAsanavaMsa/07_kasmiragandhAraraTThasAsanavaMsakathAmaggo/</guid>
      <description>७. कस्मिरगन्धाररट्ठसासनवंसकथामग्गो
७. इदानि यथावुत्तमातिकावसेन कस्मीरवन्धाररट्ठसासनवंसकथामग्गं वत्तुं ओकासो अनुप्पत्तो, तस्मा तं वक्खामि।
ततियसङ्गीतावसाने हि महामोग्गलिपुत्ततिस्सत्थेरो मज्झन्ति कत्थेरं कस्मीरगन्धाररट्ठं पेसेसि,-त्वं एतं रट्ठं गन्त्वा एत्थ सासनं पभिट्ठापेहीति। एत्थ च कस्मीरगन्धाररट्ठं नाम चीनरट्ठसमीपे तिट्ठति। तेनेव हि अधुना कस्मीरगन्धाररट्ठवासिनो चिनरट्ठवासिनोच मनुस्सा अरवाळस्स नाम नागराजस्स उप्पज्‍जनकालतो पट्ठाय यावज्‍जतना नागरूपं कत्वा मानेन्ति पूजेन्ति सक्‍करोन्ति, वत्थभाजनादीसुपि नागरूपमेव ते येभुय्येन करोन्तीति।
सोच मज्झन्तिकत्थेरोपि चतूहि भिक्खूहि सद्धिं अत्थ पञ्‍चमो हुत्वा पाटलिपुत्ततो वेहासं अब्भुग्गन्त्वा हिमवति अरवाळदहस्स उपरि ओतरि। तेन खो पन समयेन कस्मीरगन्धाररट्ठे सस्सपाकसमये अरवाळो नाम नागराजा अरवाळदहे निसीदित्वा करकवस्सं नाम वस्सापेत्वा सस्सं हरापेत्वा महासमुद्दं पापेसि। तेरोच अरवाळदहस्स उपरि ओतरित्वा अरवाळदहपिट्ठिकं चङ्कमतिपि तिट्ठतिपि निसीदतिपि सेय्यम्पि कप्पेति। नागमाणवका तं दिस्वा अरवाळस्स नागराजस्स आरोचेसुं, - महाराज एको छिन्‍नभिन्‍नपटधरो भण्डुकासाववसनो अम्हाकं उदकं दूसेतीति। तदा पन थेरो अत्तानंयेव नागानं दस्सेति। नगराजा तावदेव कोधाभिभूतो निक्खमित्वा थेरं दिस्वा मक्खं अस्सहमानो अन्तलिक्खे अनेकानि भिंसनकानि निम्मिनि। ततो ततो भुसावाता वायन्ति, रुक्खा छिज्‍जन्ति, पब्बतकूटा पतन्ति मेघागज्‍जन्ति, विज्‍जुंलता निच्छरन्ति, असनियो फलन्ति, भिन्‍नं विय गगनं उदकं पग्घरति, भयानकरूपा नागकुमारा सन्‍निपतन्ति, सयम्पि धूमायति पज्‍जलति, पहरणवुट्ठियो विस्सज्‍जेति, को अयंमुण्डको छिन्‍नभिन्‍नपटधरोतिआदीहि फरुसवचनेहि थेरं सन्तज्‍जेति, एथ गण्हथ हनथ निद्धमथ इमं समणन्ति नागबलं आणापेसि।</description>
    </item>
    
    <item>
      <title>०८. महिंसकरट्ठस्सासनवंसकथामग्गो</title>
      <link>https://vvasuki.github.io/pALi/08_vaMsa-gantha-sangaho/03_sAsanavaMsa/08_mahiMsakaraTThassAsanavaMsakathAmaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/03_sAsanavaMsa/08_mahiMsakaraTThassAsanavaMsakathAmaggo/</guid>
      <description>८. महिंसकरट्ठस्सासनवंसकथामग्गो
८. इदानि यथावुत्तमातिकावसेन महिंसकरट्ठसासनवंसकथामग्गं वत्तुं ओकासो अनुप्पत्तो, तस्मा तं वक्खामि।
ततियसङ्गीतावसाने हि महामोग्गलिपुत्ततिस्सत्थेरो महारेवत्थेरं महिंसकमण्डलं पेसेसि,- त्वं एतं रट्ठं गन्त्वा एत्थ सासनं पतिट्ठापेहीति।
सोच अत्तपञ्‍चमो हुत्वा महिंसकमण्डलं अगमासि पच्‍चन्तिमेसु जनपदेसु पञ्‍चवग्गो गणो अलं उपसम्पदकम्मायाति मञ्‍ञमानो। थेरो महिंसकमण्डलं गन्त्वा देवदूतसुत्तं कथेसि। सुत्तपरियोसाने चत्तालीसपाणसहस्सानि धम्मचक्खुं प्पटिलभिंसु। चत्तालीसंयेव पाणसहस्सानि पब्बजिंसु।
गन्त्वान रट्ठं महिंसं, महारेवो महिद्धिको।
चोदेत्वा देवदूतेहि, मोचेसि बन्धना बहूति॥
अधुना पन तत्थ सासनस्स अब्भेहिविय पटिच्छन्‍नस्स सूरियस्स ओकासो दुब्बलो हुत्वा पञ्‍ञायति।</description>
    </item>
    
    <item>
      <title>०९. महारट्ठसासनवंसकथामग्गो</title>
      <link>https://vvasuki.github.io/pALi/08_vaMsa-gantha-sangaho/03_sAsanavaMsa/09_mahAraTThasAsanavaMsakathAmaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/03_sAsanavaMsa/09_mahAraTThasAsanavaMsakathAmaggo/</guid>
      <description>९. महारट्ठसासनवंसकथामग्गो
९. इतो परं महारट्ठसासनवंसकथामग्गं कथयिस्सामि यथावुत्तमातिकावसेन।
ततियसङ्गीतावसाने हि महामोग्गलिपुत्ततिस्सत्थेरो महाधम्मरक्खित्थेरं महारट्ठं पेसेसि,-त्वं एतं रट्ठं गन्त्वा एत्थ सासनं पतिट्ठापेसीति।
महाधम्मरक्खितत्थेरोच अत्तपञ्चमो हुत्वा महारट्ठं गन्त्वा महानारदकस्सपजातककथाय महारट्ठके पसादेत्वा चतुरासीतिपाणसहस्सानि मग्गफलेसु पतिट्ठापेसि। तेरससहस्सानि पब्बजिंसु। एवं सो तत्थ सासनं पतिट्ठापेसि।
महारट्ठं इसि गन्त्वा, सो महा धम्मरक्खितो।
जातकं कथयित्वान, पसादेसि महाजनन्ति॥
तत्थ किर मनुस्सा पुब्बे अग्गिहुतादिमिच्छाकम्मं येभुय्येन अकंसु। तेनेव थेरो महानारदकस्सपजातककथं देसेसि। ततो पट्ठाय तत्थ मनुस्सा जातक कथं येभुय्येन सोतुं अतिविय इच्छन्ति। भिक्खूच येभुय्येन गहट्ठानं जातककथंयेव देसेन्ति। विसेसतो पन वस्सन्तरजातककथं ते मनुस्सा बहूहि दातब्बवत्थूहि पूजेत्वा सुणन्ति।</description>
    </item>
    
    <item>
      <title>१०. चिनरट्ठसासनवंसकथामग्गो</title>
      <link>https://vvasuki.github.io/pALi/08_vaMsa-gantha-sangaho/03_sAsanavaMsa/10_chinaraTThasAsanavaMsakathAmaggo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/03_sAsanavaMsa/10_chinaraTThasAsanavaMsakathAmaggo/</guid>
      <description>१०. चिनरट्ठसासनवंसकथामग्गो
१०. ततो परं पवक्खामि चीनरट्ठसासनवंसकथामग्गं यथाट्ठवितमातिकावसेन।
ततियसङ्गीतावसाने हि महामोग्गलिपुत्ततिस्सत्थेरो मज्झिमत्थेरं चिनरट्ठं पेसेसि,-त्वं एतं रट्ठं गन्त्वा एत्थ सासनं पतिट्ठापेहीति।
मज्झिमत्थेरोच कस्सपगोत्तरेन अळकरेवत्थेरेन दुन्दभियत्थेरेन महारेवत्थेरेनच सद्धिं हिमवन्तप्पदेसे पञ्‍चचीनरट्ठं गन्त्वा धम्मचक्‍कप्पवत्तनसुत्तन्तकथायतं देसं पसादेत्वा असीतिपाणकोटियो मग्गफलरतनानि पटिलाभेसि। पञ्‍चपिच ते थेरा पञ्‍चरट्ठानि पसादेसुं। एकमेकस्स सन्तिके सहस्समत्ता पब्बजिंसु। एवं ते तत्थ सासनं पतिट्ठापेसुं।
गन्त्वा मज्झिमत्थेरो, हिमवन्तं पसादयि।
यक्खसेनं पकासेन्तो, धम्मचक्‍कप्पवत्तनन्ति॥
तत्थ किर मनुस्सा येभुय्येन चन्दीपरमीस्वारानं यक्खानं पूजं करोन्ति। तेनेव ते पञ्‍च थेरा तेसं यक्खसेनं पकासयित्वा धम्मं देसेसुं। कस्मीरगन्धाररट्ठं पन कदाचि कदाचि चीनरट्ठिन्दस्स विजितं होति, कदाचि कदाचि पन विसुं होति। तदा पन विसुंयेव अहोसीति दट्ठब्बं।</description>
    </item>
    
  </channel>
</rss>