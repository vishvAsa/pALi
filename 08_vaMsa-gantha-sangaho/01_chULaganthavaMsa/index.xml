<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ चूळगन्थवंस on पाळिषु विश्वासटिप्पणयो</title>
    <link>https://vvasuki.github.io/pALi/08_vaMsa-gantha-sangaho/01_chULaganthavaMsa/</link>
    <description>Recent content in &#43;०१ चूळगन्थवंस on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/pALi/08_vaMsa-gantha-sangaho/01_chULaganthavaMsa/index.xml" rel="self" type="application/rss+xml" />
    
    
    <item>
      <title>०१. पिटकत्तयपरिच्छेदो</title>
      <link>https://vvasuki.github.io/pALi/08_vaMsa-gantha-sangaho/01_chULaganthavaMsa/01_piTakattayaparichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/01_chULaganthavaMsa/01_piTakattayaparichChedo/</guid>
      <description>॥ नमो तस्स भगवतो अरहतो सम्मासम्बुद्धस्स॥
चूळगन्थवंसपाळि
१. पिटकत्तयपरिच्छेदो
नमस्सेत्वान सम्बुद्धं, अग्गवंसवरंवरं।
नत्वान धम्मं बुद्धजं, सङ्घञ्चापिनिरङ्गणं॥
गन्थवंसम्पि निस्साय, गन्थवंसं पकथिस्सं।
तिपेटकसमाहारं, साधुनं जङ्घदासकं॥
विमतिनोदनमारम्भं, तं मे सुणाथ साधवो।
सब्बम्पि बुद्धवचनं, विमुत्ति च सहेतुकं॥
होति एकविधंयेव, तिविधं पिटकेन च।
तञ्च सब्बम्पि केवलं, पञ्चविधं निकायतो॥
अङ्गतो च नवविधं, धम्मक्खन्धगणनतो।
चतुरासीति सहस्स, धम्मक्खन्धपभेदनन्ति॥
कथं पिटकतो पिटकञ्हि तिविधं होति?
विनयपिटकं, अभिधम्मपिटकं सुत्तन्तपिटकन्ति। तत्थ कतमं विनय पिटकं? पाराजिककण्डं, पाचित्तियकण्डं, महावग्गकण्डं, चुल्लवग्गकण्डं, परिवारकण्डन्ति। इमानि कण्डानि विनयपिटकं नाम।</description>
    </item>
    
    <item>
      <title>०२. गन्थकारकाचरिय-परिच्छेदो</title>
      <link>https://vvasuki.github.io/pALi/08_vaMsa-gantha-sangaho/01_chULaganthavaMsa/02_ganthakArakAchariya-parichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/01_chULaganthavaMsa/02_ganthakArakAchariya-parichChedo/</guid>
      <description>२. गन्थकारकाचरिय-परिच्छेदो
आचरियो पन अत्थि। पोराणाचरिया अत्थि, अट्ठकथाचरिया अत्थि, गन्थकारकाचरिया अत्थि, तिविधनामिकाचरिया। कतमे पोराणाचरिया? पठमसङ्गायनायं पञ्‍चसता खीणासवा पञ्‍चन्‍नं निकायानं नामञ्‍च अत्थञ्‍च अधिप्पायञ्‍च यदञ्‍च ब्यञ्‍जन सोधनञ्‍च अवसेसं किच्‍चं करिंसु। दुतियसङ्गायनायं सत्तसता खीणासवा तेसंयेव सद्दत्थादिकं किच्‍चं पुन करिंसु। ततियसङ्गायनायं सहस्समत्ता खीणासवा तेसंयेव सद्दत्थादिकं किच्‍चं पुन करिंसु। इच्‍चेवं द्वेसताधिका द्वेसहस्स खीणासवा महाकच्‍चायनं ठपेत्वा अवसेसा पोराणाचरिया नाम। ये पोराणाचरिया तेयेव अट्ठकथाचरिया नाम। कतमे गन्थकारकाचरिया? महाअट्ठकथिकापेभदअनेकाचरिया गन्थकारकाचरिया नाम। कतमे तिविध नामाचरिया महाकच्‍चायनो तिविधनामं। कतमे गन्था महाकच्‍चायनेन कता?</description>
    </item>
    
    <item>
      <title>०३. आचरियानं सञ्‍जातट्ठानपरिच्छेदो</title>
      <link>https://vvasuki.github.io/pALi/08_vaMsa-gantha-sangaho/01_chULaganthavaMsa/03_AchariyAnaM_sa~njAtaTThAnaparichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/01_chULaganthavaMsa/03_AchariyAnaM_sa~njAtaTThAnaparichChedo/</guid>
      <description>३. आचरियानं सञ्‍जातट्ठानपरिच्छेदो
आचरियेसु च अत्थि जम्बुदीपिकाचरिया अत्थि, लङ्कादीपिकाचरिया। कतमे जम्बुदीपिकाचरिया? कतमे लङ्कादीपिकाचरिया? महाकच्‍चायनो जम्बुदीपिकाचरियो सो हि अवन्तिरट्ठे उज्‍जेनी नगरे चन्दपज्‍जोतस्स नाम रञ्‍ञो पुरोहितो हुत्वा कामानं आदीनवं दिस्वा, घरावासं पहाय सत्थुसासने पब्बज्‍जित्वा हेट्ठा वुत्तप्पकारे गन्थे अकासि। महाअट्ठकथाचरियो जम्बुदीपिको, महापच्‍चरिकाचरियो, महाकुरुन्दिकाचरियो, अञ्‍ञतरो आचरिया द्वेति इमे च भूवाचरिया। लङ्कादीपिकाचरिया नाम ते किर बुद्धघोसाचरियस्स पूरे भूताचरिये काले अहेसुं। महाबुद्धघोसाचरियो जम्बुदीपिको। सो किर मगधरट्ठे घोसकगामे रञ्‍ञो पुरोहितस्स केसि नाम ब्राह्मणस्स पुत्तो, सत्थुसासने पब्बज्‍जित्वा लङ्कादीपं गतो हेट्ठा वुत्तप्पकारे गन्थे अकासि।</description>
    </item>
    
    <item>
      <title>०४. आयायकाचरिय-परिच्छेदो</title>
      <link>https://vvasuki.github.io/pALi/08_vaMsa-gantha-sangaho/01_chULaganthavaMsa/04_AyAyakAchariya-parichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/01_chULaganthavaMsa/04_AyAyakAchariya-parichChedo/</guid>
      <description>४. आयायकाचरिय-परिच्छेदो
गन्था पन सिया आयाचनेन आचरियेहि कता, सिया अनायाचनेन आचरियेहि कता। कतमे गन्था आयाचनेन, कतमे अनायाचनेन कता? महाकच्‍चायन गन्थो, महाअट्ठकथा गन्थो, महापच्‍चरिय गन्थो, महाकुरुन्दि गन्थो, महापच्‍चरियगन्थस्स अट्ठकथा गन्थो, महाकुरुन्दि गन्थस्स अट्ठकथा गन्थोति। इमेहि छ गन्थेहि अत्तनो मतिया सासनुग्गहनत्थाय सद्धम्मठितिया कता।
क. बुद्धघोसाचरिय-गन्थदीपना बुद्धघोसाचरिय गन्थेसु पन विसुद्धिमग्गो, सङ्घपालेन नाम सङ्घथेरेन आयाचितेन बुद्धघोसाचरियेन कतो। दीघनिकायस्स अट्ठकथा गन्थो दाठा नामेन सङ्घथेरेन आयाचितेन बुद्धघोसाचरियेन कतो। मज्झिमनिकायस्स अट्ठकथा गन्थो बुद्धमित्तनामेन थेरेन आयाचितेन बुद्धघोसाचरियेन कतो। संयुत्तनिकायस्स अट्ठकथा गन्थो जोतिपालेन नाम थेरेन आयाचितेन बुद्धघोसाचरियेन कतो। अङ्गुत्तरनिकायस्स अट्ठकथा गन्थो भद्दन्ता नाम थेरेन सहआजीवकेन उपासकेन च आयाचितेन बुद्धघोसाचरियेन कतो। समन्तपासादिका नाम अट्ठकथा गन्थो बुद्धसिरि नामेन थेरेन आयाचितेन बुद्धघोसाचरियेन कतो। सत्तन्‍नं अभिधम्म-गन्थानं अट्ठकथा गन्थो चुल्‍लबुद्धघोसेन भिक्खुना आयाचितेन बुद्धघोसाचरियेन कतो। धम्मपदस्सअट्ठकथा गन्थो कुमारकस्सपनामेन थेरेन आयाचितेन बुद्धघोसाचरियेन कतो। जातकस्सअट्ठकथा गन्थो अत्थदस्सी, बुद्धमित्त, बुद्धपियदेव सङ्खातेहि तीहि थेरेहि आयाचितेन बुद्धघोसाचरियेन कतो। खुद्दकपाठस्स अट्ठकथा गन्थो, सुत्तनिपातस्स अट्ठकथा गन्थो अत्तनो मतिया बुद्धघोसाचरियेन कतो। अपदानस्स अट्ठकथा गन्थो पञ्‍चनिकाय विञ्‍ञूहि पञ्‍चहि थेरेहि आयाचितेन बुद्धघोसाचरियेन कतो।</description>
    </item>
    
    <item>
      <title>०५. पकिण्णक-परिच्छेदो</title>
      <link>https://vvasuki.github.io/pALi/08_vaMsa-gantha-sangaho/01_chULaganthavaMsa/05_pakiNNaka-parichChedo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/08_vaMsa-gantha-sangaho/01_chULaganthavaMsa/05_pakiNNaka-parichChedo/</guid>
      <description>५. पकिण्णक-परिच्छेदो
नामं आरोपनं पोत्थकं गन्थकारस्स च। लेखंलेखापनञ्‍चेव, वदामि तदनन्तरन्ति। तत्थ चतुरासीतिया धम्मक्खन्धसहस्सानि पिटक, निकायङ्ग, वग्ग, निपातादिकं नामं, केनारोपितं, कत्थ आरोपितं, कदा आरोपितं, किमत्थं आरोपितन्ति? तत्रायं पिविसज्‍जनाकेन आरोपितन्ति पञ्‍चसतखीणासवेहि आरोपितं। तेहि सब्बबुद्धवचनं सङ्गायन्ति, इदं पिटकं, अयं निकायो, इदं अङ्गं, अयं वग्गो, अयं निपातोति। एवमादिकं नामं आरोपेन्ति। कत्थ आरोपितन्ति? राजगहे वेभारपब्बतस्स पादे धम्ममण्डप्पे आरोपितं। कदा आरोपितन्ति? भगवतो परिनिब्बुते पठमसङ्गायनकाले आरोपितं। किमत्थं आरोपितन्ति? धम्मक्खन्धानं वोहारसुखत्थाय सुखधारणत्थाय च आरोपितं। सङ्गीतिकाले पञ्‍चसता खीणासवा तेसञ्‍च धम्मक्खन्धानं नाम वग्गनिपाततो। इमस्स धम्मक्खन्धस्स अयं नामो होतु, इमस्स च पकरणस्स अयं नामोति, अब्रवुं सब्बं नामादिकं किच्‍चं अकंसु। ते खीणासवा, यदि नामादिकं किच्‍चं अकतं न सुपाकतं तस्मा वोहारसुखत्थायनामादिकं किच्‍चं कतं अनागते पनत्थाय नामादिकं पवत्तितं असञ्‍जातनामो न सुट्ठु पाकतो सब्बसो भवेति। धम्मक्खन्धानं नाम दीपना निट्ठिता।</description>
    </item>
    
  </channel>
</rss>