<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ सुतवन्दना on पाळिषु विश्वासटिप्पणयो</title>
    <link>https://vishvAsa.github.io/pALi/07_buddha-vandanA_gantha-sangaho/04_sutavandanA/</link>
    <description>Recent content in &#43;०४ सुतवन्दना on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/07_buddha-vandanA_gantha-sangaho/04_sutavandanA/index.xml" rel="self" type="application/rss+xml" />
    <item>
      <title>० सुत्तवन्दना</title>
      <link>https://vishvAsa.github.io/pALi/07_buddha-vandanA_gantha-sangaho/04_sutavandanA/0_suttavandanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/07_buddha-vandanA_gantha-sangaho/04_sutavandanA/0_suttavandanA/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;सुत्तवन्दना&lt;br&gt;&#xA;१.&lt;br&gt;&#xA;धम्मत्थ देसना वेध,&lt;br&gt;&#xA;चतुगम्भीर दुद्दसं।&lt;br&gt;&#xA;धम्मं लोकस्स देसेन्तं,&lt;br&gt;&#xA;धम्मराजं नमामहं।&lt;br&gt;&#xA;२.&lt;br&gt;&#xA;बुद्धो पच्‍चेकबुद्धो च,&lt;br&gt;&#xA;अरहा चक्‍कवत्तीति।&lt;br&gt;&#xA;थूपाथूपारहं वन्दे,&lt;br&gt;&#xA;चतुथूपारहेसु तं।&lt;br&gt;&#xA;३.&lt;br&gt;&#xA;पेतसेय्यो कामभोगी,&lt;br&gt;&#xA;सीहसेय्यो तथागतो।&lt;br&gt;&#xA;सयन्तं चतुसेय्येसु,&lt;br&gt;&#xA;चतुत्थेन नमे जिनं।&lt;br&gt;&#xA;४.&lt;br&gt;&#xA;अण्डजा जलाबुजा च।&lt;br&gt;&#xA;संसेदजो पपातिका।&lt;br&gt;&#xA;चतुयोनि परिच्छेद,&lt;br&gt;&#xA;ञाणवन्तं नमे जिनं।&lt;br&gt;&#xA;५.&lt;br&gt;&#xA;सुतबुद्धोनुबुद्धो च,&lt;br&gt;&#xA;पच्‍चेको जिनबुद्धोति।&lt;br&gt;&#xA;चतुत्थं चतुबुद्धेसु,&lt;br&gt;&#xA;वन्दामि लोकनायकं।&lt;br&gt;&#xA;६.&lt;br&gt;&#xA;राहुग्गं अत्तभागीनं,&lt;br&gt;&#xA;मन्धाता कामभोगीनं।&lt;br&gt;&#xA;मारो अधिपतेय्यानं,&lt;br&gt;&#xA;बुद्धो लोके सदेवके।&lt;br&gt;&#xA;चतुअग्ग पञ्‍ञत्तीनं,&lt;br&gt;&#xA;अग्गपत्तं नमे जिनं॥&lt;br&gt;&#xA;७.&lt;br&gt;&#xA;दानं पियकथा अत्थ,&lt;br&gt;&#xA;चरिया सदिसत्तता।&lt;br&gt;&#xA;चतुसङ्गह वत्थूहि,&lt;br&gt;&#xA;असङ्खियेसु जातिसु।&lt;br&gt;&#xA;लोकस्स सङ्गहेतारं,&lt;br&gt;&#xA;वन्दामि लोकनायकं।&lt;br&gt;&#xA;८.&lt;br&gt;&#xA;लोभो दोसो च मोहोति,&lt;br&gt;&#xA;अन्तो पच्‍चत्थिके तयो।&lt;br&gt;&#xA;दुज्‍जये सब्बवेरीहि,&lt;br&gt;&#xA;सञ्‍जितंपि सुधिं नमे।&lt;br&gt;&#xA;९.&lt;br&gt;&#xA;जाति पुञ्‍ञ महत्तानि,&lt;br&gt;&#xA;गुणमहत्तमुत्तमं।&lt;br&gt;&#xA;तिमहत्थेहि सम्पन्‍नं,&lt;br&gt;&#xA;वन्दामि लोकनायकं।&lt;br&gt;&#xA;१०.&lt;br&gt;&#xA;हेतु फल सम्पदायो,&lt;br&gt;&#xA;सत्तुपकारसम्पदा।&lt;br&gt;&#xA;तिसम्पदाहि सम्पन्‍नं,&lt;br&gt;&#xA;वन्दामि लोकनायकं॥&lt;br&gt;&#xA;११.&lt;br&gt;&#xA;ञाणप्पहानानुभाव,&lt;br&gt;&#xA;सुरूपकारसम्पदा।&lt;br&gt;&#xA;चतुफल सम्पदाहि,&lt;br&gt;&#xA;तं सम्पन्‍नं नमे जिनं॥&lt;br&gt;&#xA;१२.&lt;br&gt;&#xA;आसयो च पयोगोति,&lt;br&gt;&#xA;सत्तुपकार सम्पदा।&lt;br&gt;&#xA;दुविधा यस्स सम्पन्‍ना,&lt;br&gt;&#xA;सम्मा मं पातु सो जिनो॥&lt;br&gt;&#xA;१३.&lt;br&gt;&#xA;महोसधे वेस्सन्तरे,&lt;br&gt;&#xA;पच्छिमभविके तथा।&lt;br&gt;&#xA;तिजातीसु नमे वाचं,&lt;br&gt;&#xA;भासेन्तं जायनक्खणे॥&lt;br&gt;&#xA;१४.&lt;br&gt;&#xA;नेमिम्हि साधिने चेव,&lt;br&gt;&#xA;मन्धातरि च गुत्तिले।&lt;br&gt;&#xA;चतूसु मनुजत्तेन,&lt;br&gt;&#xA;देवलोकं गतं नमे॥&lt;br&gt;&#xA;१५.&lt;br&gt;&#xA;सङ्खारो रूपविकारो,&lt;br&gt;&#xA;लक्खणं वाननिस्सटं।&lt;br&gt;&#xA;निब्बानं पञ्‍ञत्तिचेति,&lt;br&gt;&#xA;पञ्‍च ञेय्यन्तगुं नमे॥&lt;br&gt;&#xA;१६.&lt;br&gt;&#xA;पुत्त दार परिच्‍चागा,&lt;br&gt;&#xA;रज्‍जङ्गं जीव चागीति।&lt;br&gt;&#xA;पञ्‍च महापरिच्‍चागे,&lt;br&gt;&#xA;करं सुदुक्‍करे नमे॥&lt;br&gt;&#xA;१७.&lt;br&gt;&#xA;रूपञ्‍च वेदना सञ्‍ञा,&lt;br&gt;&#xA;सङ्खारा विञ्‍ञाणन्तिमे।&lt;br&gt;&#xA;पञ्‍चक्खन्धे परिजानं,&lt;br&gt;&#xA;तिपरिञ्‍ञाहि तं नमे॥&lt;br&gt;&#xA;१८.&lt;br&gt;&#xA;मनुस्स देव गतियो,&lt;br&gt;&#xA;पेतो च निरयो तथा।&lt;br&gt;&#xA;तिरच्छानोति पञ्‍चेता,&lt;br&gt;&#xA;छिन्दन्तं गतियो नमे।&lt;br&gt;&#xA;१९.&lt;br&gt;&#xA;देवपुत्तो किलेसो च,&lt;br&gt;&#xA;अभिसङ्खार मारको।&lt;br&gt;&#xA;खन्धो मच्‍चूति पञ्‍चेते,&lt;br&gt;&#xA;मारे विजितवं नमे॥&lt;br&gt;&#xA;२०.&lt;br&gt;&#xA;पुरेभत्तं पच्छाभत्तं,&lt;br&gt;&#xA;पुरिमञ्‍चेव मज्झिमं।&lt;br&gt;&#xA;पच्छिमन्ति सदा पञ्‍च,&lt;br&gt;&#xA;बुद्धकिच्‍चं करं नमे॥&lt;br&gt;&#xA;२१.&lt;br&gt;&#xA;रूपा सद्दा गन्धा रसा,&lt;br&gt;&#xA;फोट्ठब्बा च मनोरमा।&lt;br&gt;&#xA;पञ्‍च कामगुणे हित्वा,&lt;br&gt;&#xA;खेळंव निग्गतं नमे॥&lt;br&gt;&#xA;२२.&lt;br&gt;&#xA;रागसल्‍लं दोससल्‍लं,&lt;br&gt;&#xA;मोहा मानो च दिट्ठीति।&lt;br&gt;&#xA;वन्दे वज्‍जातिवज्‍जन्तं,&lt;br&gt;&#xA;पञ्‍चसल्‍लपनूदनं॥&lt;br&gt;&#xA;२३.&lt;br&gt;&#xA;दीघो मज्झिम संयुत्ता,&lt;br&gt;&#xA;अङ्गुत्तरो च खुद्दको।&lt;br&gt;&#xA;इति पञ्‍च निकायेहि,&lt;br&gt;&#xA;सुविनेन्तं पजं नमे॥&lt;br&gt;&#xA;२४.&lt;br&gt;&#xA;इस्सरियं यसो धम्मो,&lt;br&gt;&#xA;कामो सिरी पयत्तीति।&lt;br&gt;&#xA;भग्येहि छहि सम्पन्‍नं,&lt;br&gt;&#xA;वन्दामि लोकनायकं॥&lt;br&gt;&#xA;२५.&lt;br&gt;&#xA;पियापियं भूताभूतं,&lt;br&gt;&#xA;अत्थानत्थं यथारहं।&lt;br&gt;&#xA;मिस्सा छसु सुवाचंव,&lt;br&gt;&#xA;भासन्तं अत्थकं नमे॥&lt;br&gt;&#xA;२६.&lt;br&gt;&#xA;अलसो च पमादो च,&lt;br&gt;&#xA;अनुट्ठानं असंयमो।&lt;br&gt;&#xA;निद्दा तन्तीति छिद्देहि,&lt;br&gt;&#xA;छहि मुत्तं सदा नमे॥&lt;br&gt;&#xA;२७.&lt;br&gt;&#xA;महाकरुणासमापत्ति ,&lt;br&gt;&#xA;यमकप्पाटिहारियं।&lt;br&gt;&#xA;आसयानुसये ञाणं,&lt;br&gt;&#xA;इन्द्रियान परोपरे।&lt;br&gt;&#xA;सब्बञ्‍ञुता नावरणं,&lt;br&gt;&#xA;छा साधारणिकं नमे॥&lt;br&gt;&#xA;२८.&lt;br&gt;&#xA;कामच्छन्दो च ब्यापादो,&lt;br&gt;&#xA;थिनमिद्धञ्‍च संसयो।&lt;br&gt;&#xA;अविज्‍जुद्धच्‍च कुक्‍कुच्‍चं,&lt;br&gt;&#xA;छविनीवरणं नमे॥&lt;br&gt;&#xA;२९.&lt;br&gt;&#xA;इद्धिविधं दिब्बसोतं,&lt;br&gt;&#xA;परचित्त विजानना।&lt;br&gt;&#xA;पुब्बेनिवासानुस्सति ,&lt;br&gt;&#xA;दिब्बचक्खासवक्खयो।&lt;br&gt;&#xA;छळभिञ्‍ञाहि सम्पन्‍नं,&lt;br&gt;&#xA;वन्दामि पुरिसुत्तमं॥&lt;br&gt;&#xA;३०.&lt;br&gt;&#xA;नील पीता च ओदाता,&lt;br&gt;&#xA;मञ्‍जिट्ठा च पभस्सरा।&lt;br&gt;&#xA;लोहिताति छ रंसीही,&lt;br&gt;&#xA;विज्‍जोतन्तं सदा नमे॥&lt;br&gt;&#xA;३१.&lt;br&gt;&#xA;अस्सादादीनवो चेव,&lt;br&gt;&#xA;निस्सरणफलं तथा।&lt;br&gt;&#xA;उपायाणत्तीति छधा,&lt;br&gt;&#xA;सद्धम्मदेसकं नमे॥&lt;br&gt;&#xA;३२.&lt;br&gt;&#xA;रागो दोसो च मोहो च,&lt;br&gt;&#xA;वितक्‍कचरिया तथा।&lt;br&gt;&#xA;सद्धा बुद्धीति भाजेन्तं,&lt;br&gt;&#xA;ता छळेचरिया नमे॥&lt;br&gt;&#xA;३३.&lt;br&gt;&#xA;रजतं कनकं मुत्ता,&lt;br&gt;&#xA;मणि वेळुरियानि च।&lt;br&gt;&#xA;वजिरञ्‍च पवाळन्ति,&lt;br&gt;&#xA;सेट्ठि सत्तधनो विय॥&lt;br&gt;&#xA;३४.&lt;br&gt;&#xA;सद्धासीलं सुतंचागो,&lt;br&gt;&#xA;हिरी ओत्तप्पियं धनं,&lt;br&gt;&#xA;पञ्‍ञाधनन्ति सम्बुद्धं,&lt;br&gt;&#xA;वन्दे सत्तमहाधनं॥&lt;br&gt;&#xA;३५.&lt;br&gt;&#xA;चक्‍कं हत्थि अस्सो मणि,&lt;br&gt;&#xA;गहपतित्थियो तथा।&lt;br&gt;&#xA;सुपरिणायकोचाति,&lt;br&gt;&#xA;सत्तरतनो चक्‍कवत्तीव॥&lt;br&gt;&#xA;३६.&lt;br&gt;&#xA;सति धम्मविचयो च,&lt;br&gt;&#xA;तथेव वीरियं पीति।&lt;br&gt;&#xA;पस्सद्धि समाधुपेक्खा,&lt;br&gt;&#xA;सद्धम्म चक्‍कवत्तिकं।&lt;br&gt;&#xA;सत्त बोज्झङ्गरतनं,&lt;br&gt;&#xA;नमामि पुरिसुत्तमं॥&lt;br&gt;&#xA;३७.&lt;br&gt;&#xA;युगन्धरो ईसधरो,&lt;br&gt;&#xA;करवीको सुदस्सनो।&lt;br&gt;&#xA;नेमिन्धरो विनतको,&lt;br&gt;&#xA;अस्सकण्णो महानगे।&lt;br&gt;&#xA;सत्तेते हत्थरूपंव,&lt;br&gt;&#xA;सम्पस्सन्तं जिनं नमे॥&lt;br&gt;&#xA;३८.&lt;br&gt;&#xA;कण्णमुण्डो अनोतत्तो,&lt;br&gt;&#xA;कुणालो रथकारको।&lt;br&gt;&#xA;सीहप्पपात छद्दन्ता,&lt;br&gt;&#xA;मन्दाकिनी महासरे।&lt;br&gt;&#xA;सत्तेते सब्बथा पस्सं,&lt;br&gt;&#xA;दिट्ठेव पातिकं नमे॥&lt;br&gt;&#xA;३९.&lt;br&gt;&#xA;मनुस्सत्तं लिङ्गसम्पत्ति,&lt;br&gt;&#xA;हेतु सत्थारदस्सनं।&lt;br&gt;&#xA;पब्बज्‍जा गुणसम्पत्ति,&lt;br&gt;&#xA;अधिकारो च छन्दता।&lt;br&gt;&#xA;अट्ठधम्म समोधाना,&lt;br&gt;&#xA;भिनीहारन्तगुं नमे॥&lt;br&gt;&#xA;४०.&lt;br&gt;&#xA;विसट्ठं मञ्‍जु विञ्‍ञेय्यं,&lt;br&gt;&#xA;सवनीयाविसारिणा।&lt;br&gt;&#xA;गम्भीरो बिन्दुनिन्‍नादो,&lt;br&gt;&#xA;अट्ठङ्गिकसरं नमे॥&lt;br&gt;&#xA;४१.&lt;br&gt;&#xA;चत्तारि रूपझानानि,&lt;br&gt;&#xA;तथेवारूपझानानि।&lt;br&gt;&#xA;ता समापत्तियो अट्ठ,&lt;br&gt;&#xA;सेवन्तं रुचिया नमे॥&lt;br&gt;&#xA;४२.&lt;br&gt;&#xA;अणिमा लङ्घिमा कम्मं,&lt;br&gt;&#xA;महिमा पत्तिमा तथा।&lt;br&gt;&#xA;ईसिता वसिता चेव,&lt;br&gt;&#xA;यत्थकामावसायिता।&lt;br&gt;&#xA;अट्ठिस्सरिय पुण्णत्ता,&lt;br&gt;&#xA;इस्सरातिस्सरं नमे॥&lt;br&gt;&#xA;४३.&lt;br&gt;&#xA;मनोमयिद्धिञाणञ्‍च ,&lt;br&gt;&#xA;छळभिञ्‍ञा विपस्सना।&lt;br&gt;&#xA;अट्ठविज्‍जाहि सम्पन्‍नं,&lt;br&gt;&#xA;वन्दे तिलोककेतुकं॥&lt;br&gt;&#xA;४४.&lt;br&gt;&#xA;जाति जरा रुजा कालो,&lt;br&gt;&#xA;चतुरापायदुक्खाति।&lt;br&gt;&#xA;अट्ठ संवेगवत्थूनि,&lt;br&gt;&#xA;भासन्तं विविधं नमे॥&lt;br&gt;&#xA;४५.&lt;br&gt;&#xA;सुत्तङ्गं वेय्याकरणं,&lt;br&gt;&#xA;गेय्यं गाथा च जातकं।&lt;br&gt;&#xA;अब्भूतधम्म वेदल्‍ला,&lt;br&gt;&#xA;उदानमिति वुत्तकं।&lt;br&gt;&#xA;नवङ्गं सब्बलोकस्स,&lt;br&gt;&#xA;ददन्तं सासनं नमे॥&lt;br&gt;&#xA;४६.&lt;br&gt;&#xA;या समापत्तियो अट्ठ,&lt;br&gt;&#xA;निरोधो चाति ते नव,&lt;br&gt;&#xA;अनुपुब्बविहारे तं,&lt;br&gt;&#xA;सेवन्तं रुचिया नमे॥&lt;br&gt;&#xA;४७.&lt;br&gt;&#xA;एकत्तञ्‍चेव नानत्तं,&lt;br&gt;&#xA;कायसञ्‍ञीहि योगतो,&lt;br&gt;&#xA;चत्तारो तथारुप्पा च,&lt;br&gt;&#xA;असञ्‍ञीचाति ते नव,&lt;br&gt;&#xA;सत्तवासे विभजित्वा,&lt;br&gt;&#xA;पकासेन्तं नमे जिनं॥&lt;br&gt;&#xA;४८.&lt;br&gt;&#xA;सेय्यस्स सदिसो सेय्यो,&lt;br&gt;&#xA;हीनोति तिविधो विधो,&lt;br&gt;&#xA;तथा सदिसहीनानं,&lt;br&gt;&#xA;नवविधे नुदं नमे॥&lt;br&gt;&#xA;४९.&lt;br&gt;&#xA;अनत्थं मे चरति च,&lt;br&gt;&#xA;तथा चरि चरिस्सति,&lt;br&gt;&#xA;मित्तस्स अरिनोत्वत्थं,&lt;br&gt;&#xA;नवाघाते जहं नमे॥&lt;br&gt;&#xA;५०.&lt;br&gt;&#xA;दानं सीलञ्‍च निक्खमं,&lt;br&gt;&#xA;पञ्‍ञा वीरियपञ्‍चमं,&lt;br&gt;&#xA;खन्ती सच्‍चमधिट्ठानं,&lt;br&gt;&#xA;मेत्तुपेक्खाति तादस,&lt;br&gt;&#xA;पूरेत्वा पारमी वन्दे,&lt;br&gt;&#xA;सम्मासम्बोधिमज्झवं।&lt;br&gt;&#xA;५१.&lt;br&gt;&#xA;काळावकञ्‍च गङ्गेय्यं,&lt;br&gt;&#xA;पण्डरं तम्ब पिङ्गलं,&lt;br&gt;&#xA;गन्ध मङ्गल हेमञ्‍च,&lt;br&gt;&#xA;उपोसथ छद्दन्तिमे॥&lt;br&gt;&#xA;५२.&lt;br&gt;&#xA;धारेति दसपोसानं,&lt;br&gt;&#xA;नागो काळावको बलं।&lt;br&gt;&#xA;सहस्सकोटिपोसानं ।&lt;br&gt;&#xA;छद्दन्तोवारनुत्तमो॥&lt;br&gt;&#xA;५३.&lt;br&gt;&#xA;दस सहस्सकोटीनं,&lt;br&gt;&#xA;पोसानं बलधारणं।&lt;br&gt;&#xA;छद्दन्तानं दसन्‍नञ्‍च,&lt;br&gt;&#xA;दसकायबलं नमे॥&lt;br&gt;&#xA;५४.&lt;br&gt;&#xA;ठानाठाने विपाके च,&lt;br&gt;&#xA;मग्गे सब्बत्थगामिनं।&lt;br&gt;&#xA;नानाधातूसु लोकेसु,&lt;br&gt;&#xA;अधिमुत्तिम्हि पाणिनं।&lt;br&gt;&#xA;५५.&lt;br&gt;&#xA;परोपरियत्ते ञाणं,&lt;br&gt;&#xA;इन्द्रियानञ्‍च पाणिनं।&lt;br&gt;&#xA;झानादीसु ञाणं पुब्बे,&lt;br&gt;&#xA;निवासे दिब्बचक्खु च।&lt;br&gt;&#xA;आसवक्खयञाणन्ति,&lt;br&gt;&#xA;दसबलञाणं नमे॥&lt;br&gt;&#xA;५६.&lt;br&gt;&#xA;मूलगन्धो सारो फेग्गु,&lt;br&gt;&#xA;तचो पपटिको रसो।&lt;br&gt;&#xA;पत्तं पुप्फं फलञ्‍चेव,&lt;br&gt;&#xA;गन्धगन्धोति संवरं।&lt;br&gt;&#xA;सुगन्धं दसगन्धेहि,&lt;br&gt;&#xA;विलिम्पन्तं सदा नमे॥&lt;br&gt;&#xA;५७.&lt;br&gt;&#xA;समाधि ञाणविप्फारा,&lt;br&gt;&#xA;अधिट्ठानं विकुब्बना।&lt;br&gt;&#xA;मनोमयारिया इद्धि,&lt;br&gt;&#xA;तथा कम्मविपाकजा॥&lt;br&gt;&#xA;५८.&lt;br&gt;&#xA;विज्‍जामया पुञ्‍ञवतो।&lt;br&gt;&#xA;पयोग पच्‍चयिद्धिति।&lt;br&gt;&#xA;अग्गपत्त दसिद्धीनं,&lt;br&gt;&#xA;पाटिहेरं करं नमे॥&lt;br&gt;&#xA;५९.&lt;br&gt;&#xA;मुत्ता मणि वेळुरियं,&lt;br&gt;&#xA;सङ्खो सल्‍लो पवाळकं।&lt;br&gt;&#xA;सुवण्णं रजतं लोहि,&lt;br&gt;&#xA;तङ्को मसारगल्‍लन्ति।&lt;br&gt;&#xA;दसधा रतनेहिग्गं,&lt;br&gt;&#xA;भोगिं पञ्‍ञामणिं नमे॥&lt;br&gt;&#xA;६०.&lt;br&gt;&#xA;सिथिलं धनितं दीघं,&lt;br&gt;&#xA;रस्सञ्‍च गरुकं लहु।&lt;br&gt;&#xA;निग्गहितं विमुत्तञ्‍च,&lt;br&gt;&#xA;सम्बन्धञ्‍च ववत्थितं।&lt;br&gt;&#xA;विवरन्तं नमे धम्मं,&lt;br&gt;&#xA;दसब्यञ्‍जनभेदितं॥&lt;br&gt;&#xA;६१.&lt;br&gt;&#xA;पसादोजो मधुरता,&lt;br&gt;&#xA;समता सुखुमालता।&lt;br&gt;&#xA;सिलेसोदारता कन्ति,&lt;br&gt;&#xA;अत्थब्यत्ति समाधयो।&lt;br&gt;&#xA;दस सद्दगुणोपेतं,&lt;br&gt;&#xA;धम्मं पातु करं नमे॥&lt;br&gt;&#xA;६२.&lt;br&gt;&#xA;लोभो दोसो मोहो मानो,&lt;br&gt;&#xA;उद्धच्‍चं दिट्ठि संसयो।&lt;br&gt;&#xA;अहिरिकमनोत्तप्पं,&lt;br&gt;&#xA;थिनन्ति सब्ब दाहके।&lt;br&gt;&#xA;किलेसे दस ते सद्धिं,&lt;br&gt;&#xA;वासनाय जहं नमे॥&lt;br&gt;&#xA;६३.&lt;br&gt;&#xA;सतेरा दण्डमणिका,&lt;br&gt;&#xA;मच्छविलोलगग्गरा।&lt;br&gt;&#xA;सुक्खासनि कपिसिसा,&lt;br&gt;&#xA;विचक्‍का सञ्‍ञ कुक्‍कुटा।&lt;br&gt;&#xA;नवासनीहि फालेन्तं,&lt;br&gt;&#xA;तिब्बं पञ्‍ञासनिं नमे॥&lt;br&gt;&#xA;६४.&lt;br&gt;&#xA;रोदना कोधावुधो च,&lt;br&gt;&#xA;उज्झन्तिस्सरियं तथा।&lt;br&gt;&#xA;पटिसङ्खानं,&lt;br&gt;&#xA;खन्ति अट्ठबलेसु तं।&lt;br&gt;&#xA;पथवीसदिसं वन्दे,&lt;br&gt;&#xA;अट्ठमेन विनायकं॥&lt;br&gt;&#xA;६५.&lt;br&gt;&#xA;कामरोगो च पटिघो,&lt;br&gt;&#xA;मानो दिट्ठि च संसयो।&lt;br&gt;&#xA;भवरागो अविज्‍जाति,&lt;br&gt;&#xA;सत्तानुसयिनं नमे॥&lt;br&gt;&#xA;६६.&lt;br&gt;&#xA;तित्थियापकतिमहासावका,&lt;br&gt;&#xA;अग्गसावका पच्‍चेकबुद्धसम्बुद्धा।&lt;br&gt;&#xA;विसिट्ठं सब्बथा छसु,&lt;br&gt;&#xA;पुब्बे निवास विञ्‍ञूसु।&lt;br&gt;&#xA;तिलोकमकुटं नमे॥&lt;br&gt;&#xA;६७.&lt;br&gt;&#xA;बुद्धचक्खु समन्ता च,&lt;br&gt;&#xA;ञाणं यं दिब्बचक्खु च।&lt;br&gt;&#xA;धम्मोति पञ्‍च चक्खूहि,&lt;br&gt;&#xA;दस्साविं मारजिं नमे॥&lt;br&gt;&#xA;६८.&lt;br&gt;&#xA;खुद्दका खणिका ओक्‍कन्तिका च,&lt;br&gt;&#xA;फरणा तथा उब्बेगा।&lt;br&gt;&#xA;पञ्‍च पीतीहि पिनेन्तं,&lt;br&gt;&#xA;रुचिया च नमामहं॥&lt;br&gt;&#xA;६९.&lt;br&gt;&#xA;दुक्खं समुदयसच्‍चं,&lt;br&gt;&#xA;निरोधो मग्गसच्‍चकं।&lt;br&gt;&#xA;चतुसच्‍चमभिजानं ,&lt;br&gt;&#xA;चतुकिच्‍चेहि तं नमे॥&lt;br&gt;&#xA;७०.&lt;br&gt;&#xA;पीळना सङ्खतत्थो च,&lt;br&gt;&#xA;तपो विपरिणामना।&lt;br&gt;&#xA;दुक्खसच्‍चं चतुक्‍केहि,&lt;br&gt;&#xA;विभत्ताविं मुनिं नमे॥&lt;br&gt;&#xA;७१.&lt;br&gt;&#xA;आयूहनं निदानञ्‍च,&lt;br&gt;&#xA;संयोगो पलिबोधनं।&lt;br&gt;&#xA;चतुक्‍केहि समुदयं,&lt;br&gt;&#xA;विभत्ताविं मुनिं नमे॥&lt;br&gt;&#xA;७२.&lt;br&gt;&#xA;निस्सरणञ्‍च विवेको,&lt;br&gt;&#xA;असङ्खतामतं तथा।&lt;br&gt;&#xA;निरोधञ्‍च चतुक्‍केहि,&lt;br&gt;&#xA;विभत्ताविं मुनिं नमे॥&lt;br&gt;&#xA;७३.&lt;br&gt;&#xA;निय्यानिको च हेत्वत्थो,&lt;br&gt;&#xA;दस्सनाधिपतेय्यकं।&lt;br&gt;&#xA;मग्गसच्‍चं चतुक्‍केहि,&lt;br&gt;&#xA;विभत्ताविं मुनिं नमे॥&lt;br&gt;&#xA;७४.&lt;br&gt;&#xA;सत्थको च असम्मोहो,&lt;br&gt;&#xA;सप्पायो चेव गोचरो।&lt;br&gt;&#xA;चतुसम्पजञ्‍ञा विना,&lt;br&gt;&#xA;भाविं नमे तथागतं॥&lt;br&gt;&#xA;७५.&lt;br&gt;&#xA;पहिनाखिल दुक्खाहं,&lt;br&gt;&#xA;भवसागर पारगुं।&lt;br&gt;&#xA;वन्दे सारगुणोपेतं,&lt;br&gt;&#xA;तेनम्हि भवपारगो॥&lt;br&gt;&#xA;७६.&lt;br&gt;&#xA;रूपारूपविलासग्ग ,&lt;br&gt;&#xA;रूपाचिन्तेय्य संयुत्तं।&lt;br&gt;&#xA;वन्दे सारगुणोपेतं,&lt;br&gt;&#xA;तेनम्हातुलरूपवा॥&lt;br&gt;&#xA;७७.&lt;br&gt;&#xA;इद्धि इद्धि विलासग्ग,&lt;br&gt;&#xA;इद्धि चिन्तेय्य संयुत्तं।&lt;br&gt;&#xA;वन्दे सारगुणेपेतं,&lt;br&gt;&#xA;तेनम्हा तुलइद्धिमा॥&lt;br&gt;&#xA;७८.&lt;br&gt;&#xA;वाचा वाचा विलासग्ग,&lt;br&gt;&#xA;वाचा चिन्तेय्य संयुत्तं।&lt;br&gt;&#xA;वन्दे सारगुणोपेतं,&lt;br&gt;&#xA;तेनम्हा तुलवाचको॥&lt;br&gt;&#xA;७९.&lt;br&gt;&#xA;ञाण ञाण विलासग्ग,&lt;br&gt;&#xA;ञाणाचिन्तेय्य संयुत्तं।&lt;br&gt;&#xA;वन्दे सारगुणोपेतं,&lt;br&gt;&#xA;तेनम्हा तुलञाणवा॥&lt;br&gt;&#xA;८०.&lt;br&gt;&#xA;सज्झं हेमञ्‍च रतनं,&lt;br&gt;&#xA;गेहं वत्थञ्‍च भोजनं।&lt;br&gt;&#xA;तदञ्‍ञेपि यथाचित्तं,&lt;br&gt;&#xA;मापेय्याहं नमे जिनं॥&lt;br&gt;&#xA;८१.&lt;br&gt;&#xA;सज्झं हेमञ्‍च रतनं,&lt;br&gt;&#xA;गेहं वत्थञ्‍च भोजनं।&lt;br&gt;&#xA;तदञ्‍ञेपि यथाचित्तं,&lt;br&gt;&#xA;मापेय्यं कम्मजिद्धिया॥&lt;br&gt;&#xA;८२.&lt;br&gt;&#xA;सत्तबोज्झङ्ग रतनो,&lt;br&gt;&#xA;सद्धादिरतनो मुनि।&lt;br&gt;&#xA;सतिप्पभुतिरतनो,&lt;br&gt;&#xA;वन्दे तं पुरिसुत्तमं॥&lt;br&gt;&#xA;८३.&lt;br&gt;&#xA;चक्‍कादिसत्तरतनं,&lt;br&gt;&#xA;मुत्तादिरतनं सुभं।&lt;br&gt;&#xA;वत्थप्पभुतिरतनं,&lt;br&gt;&#xA;छन्दक्खणे लभामहं॥&lt;br&gt;&#xA;८४.&lt;br&gt;&#xA;सम्पुण्णचित्तसङ्कप्पो ,&lt;br&gt;&#xA;यथाकङ्खितमापको,&lt;br&gt;&#xA;केनचिनभिभूतो यो,&lt;br&gt;&#xA;सब्बाभिभू नमे जिनं॥&lt;br&gt;&#xA;८५.&lt;br&gt;&#xA;सम्पुण्णचित्तसङ्कप्पो ,&lt;br&gt;&#xA;यथाकङ्खितमापको,&lt;br&gt;&#xA;केनचिनभिभूतम्हि,&lt;br&gt;&#xA;सब्बाभिभू भवे भवे॥&lt;br&gt;&#xA;८६.&lt;br&gt;&#xA;दस छद्दन्तराजाव,&lt;br&gt;&#xA;दस कायबलो मुनि।&lt;br&gt;&#xA;दस ञाणब्बलोतुल्यो,&lt;br&gt;&#xA;वन्दे तं समणुत्तमं॥&lt;br&gt;&#xA;८७.&lt;br&gt;&#xA;अतिकायजवो बुद्धो,&lt;br&gt;&#xA;रञ्‍ञाजवनहंसतो।&lt;br&gt;&#xA;का कथा ञाणवेगस्स,&lt;br&gt;&#xA;वन्दे तं समणुत्तमं॥&lt;br&gt;&#xA;८८.&lt;br&gt;&#xA;छद्दन्तनागराजाव,&lt;br&gt;&#xA;भवे भवे महब्बलो।&lt;br&gt;&#xA;राजाजवनहंसोव,&lt;br&gt;&#xA;परमग्गजवो भवे॥&lt;br&gt;&#xA;८९.&lt;br&gt;&#xA;उदका कासचारी च,&lt;br&gt;&#xA;महिनिमुज्‍जको जिनो।&lt;br&gt;&#xA;मापको च यथा चित्तं,&lt;br&gt;&#xA;वन्दे तं ञेय्यपारगुं॥&lt;br&gt;&#xA;९०.&lt;br&gt;&#xA;उदका कासचारी च,&lt;br&gt;&#xA;महिनिमुज्‍जको भवे।&lt;br&gt;&#xA;मापको च यथाचित्तं,&lt;br&gt;&#xA;भवसो कम्मजिद्धिया॥&lt;br&gt;&#xA;९१.&lt;br&gt;&#xA;गामे वने च सब्बत्थ,&lt;br&gt;&#xA;देवेहि मनुस्सेहि च।&lt;br&gt;&#xA;आभतानन्तलाभस्स,&lt;br&gt;&#xA;सदा यस्स महेसिनो।&lt;br&gt;&#xA;पत्तलाभग्गतं लोकं,&lt;br&gt;&#xA;तं वन्दे मुनिपुङ्गवं॥&lt;br&gt;&#xA;९२.&lt;br&gt;&#xA;गामे वने च सब्बत्थ,&lt;br&gt;&#xA;देवेहि मनुस्सेहि च।&lt;br&gt;&#xA;आभता नन्तलाभो मे,&lt;br&gt;&#xA;सदा होतु भवाभवे॥&lt;br&gt;&#xA;९३.&lt;br&gt;&#xA;पुञ्‍ञस्सिमस्स तेजेन,&lt;br&gt;&#xA;यथा चित्तं समिज्झतु।&lt;br&gt;&#xA;सब्बिच्छा सब्बचिन्ता च,&lt;br&gt;&#xA;खिप्पं मे जातिजातियं॥&lt;br&gt;&#xA;९४.&lt;br&gt;&#xA;नत्थीति वचनं दुक्खं,&lt;br&gt;&#xA;देहीति वचनं तथा।&lt;br&gt;&#xA;तस्मा नत्थीति देहीति,&lt;br&gt;&#xA;मा मे होतु भवाभवे॥&lt;br&gt;&#xA;९५.&lt;br&gt;&#xA;सब्बं परवसं दुक्खं,&lt;br&gt;&#xA;सब्बमिस्सरियं सुखं।&lt;br&gt;&#xA;सब्बं परवसमत्थु,&lt;br&gt;&#xA;सब्बमिस्सरियं भवे॥&lt;br&gt;&#xA;९६.&lt;br&gt;&#xA;वितक्‍केन्तो भज्‍जकायो,&lt;br&gt;&#xA;सब्बावुध वारणो च।&lt;br&gt;&#xA;छद्दन्त वारणबलो,&lt;br&gt;&#xA;भवेय्यं जातिजा तियं॥&lt;br&gt;&#xA;९७.&lt;br&gt;&#xA;सुभलक्खणसम्पन्‍नो ,&lt;br&gt;&#xA;सुवण्णवण्णवा भवे।&lt;br&gt;&#xA;ब्रह्मस्सरो करविक,&lt;br&gt;&#xA;भाणी च जातिजातियं॥&lt;br&gt;&#xA;९८.&lt;br&gt;&#xA;भूरिमपञ्‍ञो सिप्पानं,&lt;br&gt;&#xA;सब्बेसं कुसलो भवे।&lt;br&gt;&#xA;विसज्‍जेतुं समत्थोव,&lt;br&gt;&#xA;सब्बपुच्छानं ठानसो॥&lt;br&gt;&#xA;९९.&lt;br&gt;&#xA;वेराधंसीय भोगा च,&lt;br&gt;&#xA;अनन्ताखीण भोगवा।&lt;br&gt;&#xA;अनन्ताभज्‍ज परिसो,&lt;br&gt;&#xA;भवसो पापुणे सिवं॥&lt;br&gt;&#xA;१००.&lt;br&gt;&#xA;मा नस्सेय्यं पसय्हेय्यं,&lt;br&gt;&#xA;उस्सुक्‍केहि प्यहं सह।&lt;br&gt;&#xA;पञ्‍चवेरेहि कोटीहि,&lt;br&gt;&#xA;भण्डं वा अकातुकामितं॥&lt;br&gt;&#xA;१०१.&lt;br&gt;&#xA;मेघं वातञ्‍च रतनं,&lt;br&gt;&#xA;धञ्‍ञं वत्थञ्‍च भोजनं।&lt;br&gt;&#xA;सब्बिच्छितं तदञ्‍ञम्पि,&lt;br&gt;&#xA;मापेय्यं कम्मजिद्धिया॥&lt;br&gt;&#xA;१०२.&lt;br&gt;&#xA;पुञ्‍ञेनेतेन निब्बानं,&lt;br&gt;&#xA;सन्तं पप्पोमि तावता।&lt;br&gt;&#xA;भवेय्यं सब्बजातीसु,&lt;br&gt;&#xA;चतुसम्पत्तिया सदा।&lt;br&gt;&#xA;चतुचक्‍केन सम्पन्‍नो,&lt;br&gt;&#xA;सद्धम्मेहि च सत्तहि॥&lt;br&gt;&#xA;१०३.&lt;br&gt;&#xA;सम्मादिट्ठि वसुपेते,&lt;br&gt;&#xA;कुलम्हि सेट्ठसम्मते,&lt;br&gt;&#xA;सब्बसक्‍कत संसुद्धे।&lt;br&gt;&#xA;भवे तिहेतुसन्धिको॥&lt;br&gt;&#xA;१०४.&lt;br&gt;&#xA;घासच्छादनं भोगञ्‍च,&lt;br&gt;&#xA;नेव हत्थेन कातुन,&lt;br&gt;&#xA;भुञ्‍जेय्यमिद्धियात्वेव,&lt;br&gt;&#xA;मापेत्वा यावदत्थकं॥&lt;br&gt;&#xA;१०५.&lt;br&gt;&#xA;मनुस्सानं अतिक्‍कम्म,&lt;br&gt;&#xA;देवानं विय भोजनं,&lt;br&gt;&#xA;वत्थं भोगो च मे होन्तु,&lt;br&gt;&#xA;परिवारातिसुन्दरा॥&lt;br&gt;&#xA;१०६.&lt;br&gt;&#xA;दसासुत्तंपि मे भोगं,&lt;br&gt;&#xA;पञ्‍चवेरा भवे भवे।&lt;br&gt;&#xA;मागण्हेय्युञ्‍च नस्सेय्युं,&lt;br&gt;&#xA;असोको भोगहेतुमे॥&lt;br&gt;&#xA;१०७.&lt;br&gt;&#xA;सब्बङ्गसुभ सम्पन्‍नो,&lt;br&gt;&#xA;सिङ्गीनिक्ख सवण्ण वा।&lt;br&gt;&#xA;बात्तिंस लक्खणूपेतो,&lt;br&gt;&#xA;अतप्पन रूप वा भवे॥&lt;br&gt;&#xA;१०८.&lt;br&gt;&#xA;कायो चन्दनगन्धो च,&lt;br&gt;&#xA;मुखं उप्पलगन्धिकं।&lt;br&gt;&#xA;अट्ठङ्गिको करविक,&lt;br&gt;&#xA;मञ्‍जूघोसो च मे होतु॥&lt;br&gt;&#xA;१०९.&lt;br&gt;&#xA;तिक्ख गम्भीर पञ्‍ञो च,&lt;br&gt;&#xA;हासातिजवपञ्‍ञवा,&lt;br&gt;&#xA;भूरि निब्बेध पञ्‍ञो च।&lt;br&gt;&#xA;सब्बपञ्हविसज्‍जनो॥&lt;br&gt;&#xA;१११.&lt;br&gt;&#xA;अन्तो सोळसवस्सस्स,&lt;br&gt;&#xA;तिपेटकधरो भवे।&lt;br&gt;&#xA;सब्बकम्मेसु सिप्पेसु,&lt;br&gt;&#xA;विज्‍जाठानेसु पारगू॥&lt;/p&gt;</description>
    </item>
  </channel>
</rss>
