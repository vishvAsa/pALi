<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ पज्जमधु on पाळिषु विश्वासटिप्पणयो</title>
    <link>https://vishvAsa.github.io/pALi/07_buddha-vandanA_gantha-sangaho/07_pajjamadhu/</link>
    <description>Recent content in &#43;०७ पज्जमधु on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/07_buddha-vandanA_gantha-sangaho/07_pajjamadhu/index.xml" rel="self" type="application/rss+xml" />
    <item>
      <title>० पज्जमधु</title>
      <link>https://vishvAsa.github.io/pALi/07_buddha-vandanA_gantha-sangaho/07_pajjamadhu/0_pajjamadhu/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/07_buddha-vandanA_gantha-sangaho/07_pajjamadhu/0_pajjamadhu/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;पज्जमधु&lt;br&gt;&#xA;आनन्द रञ्ञ रतनादि महा यतिन्द,&lt;br&gt;&#xA;निच्चप्पबुद्ध पदुमप्पिय सेविनङ्गी।&lt;br&gt;&#xA;बुद्धप्पियेन घन बुद्ध गुणप्पियेन,&lt;br&gt;&#xA;थेरालिना रचित पज्जमधुं पिबन्तु॥&lt;br&gt;&#xA;१.&lt;br&gt;&#xA;उण्णापपुण्णससिमण्दलतो गलित्वा,&lt;br&gt;&#xA;पादम्बुजङ्गुलि दलट्ठ सुधा लवानं।&lt;br&gt;&#xA;पन्तीव सत्थु नखपन्ति पजाविसेसं,&lt;br&gt;&#xA;पीणेतु सुद्ध सुखितम्मण तुन्डपीता॥&lt;br&gt;&#xA;२.&lt;br&gt;&#xA;खित्ताय माररिपुना परिवत्य सत्थु,&lt;br&gt;&#xA;पादस्सया जित दिसाय सितत्तलाय।&lt;br&gt;&#xA;या जेति कञ्चन सरावलिया सिरिं सा,&lt;br&gt;&#xA;देतन्गिनं रणजयङ्गुलिपन्तिकन्ता॥&lt;br&gt;&#xA;३.&lt;br&gt;&#xA;सोवण्ण वण्ण सुखुमच्छवि सोम्म कुम्म,&lt;br&gt;&#xA;पिट्ठीव पिट्ठि कमतुन्नति भाति येसं।&lt;br&gt;&#xA;तेसुप्पतिट्ठितसुकोमलदीघपण्हि,&lt;br&gt;&#xA;पादा जिनस्स पददन्तु पदं जनस्स॥&lt;br&gt;&#xA;४.&lt;br&gt;&#xA;अच्छेर पङ्कजसिरं सिरिया सकाय,&lt;br&gt;&#xA;ये मद्दिनो विय चरन्ति सरोज सीसे।&lt;br&gt;&#xA;सञ्चुम्बिता विय च तानि पराग रागा,&lt;br&gt;&#xA;ते नीरजा मुनिपदा पददन्तु लक्खिं॥&lt;br&gt;&#xA;५.&lt;br&gt;&#xA;अगामि काल जन मङ्गल भत्तु भावं,&lt;br&gt;&#xA;व्याकत्तुमत्र कुसलेनिव निम्मितानि।&lt;br&gt;&#xA;यात्रासुमट्ठसतमङ्गलक्खणानि,&lt;br&gt;&#xA;साधेतु नं पदयुगं जयमङ्गलानि॥&lt;br&gt;&#xA;६.&lt;br&gt;&#xA;सस्सेविजन्तुवरसन्तिपुरप्पवेसे,&lt;br&gt;&#xA;निच्चं सुसज्ज ठपितानिव मङ्गलाय।&lt;br&gt;&#xA;ये ते दधन्ति कलमङ्गललक्खणानि,&lt;br&gt;&#xA;वत्तन्तु ते जिनपदा जयमङ्गलाय॥&lt;br&gt;&#xA;७.&lt;br&gt;&#xA;सब्बेभिभूय सपदेसु निपातनस्स,&lt;br&gt;&#xA;सञ्ञाणकं विय यदस्सितसब्बलोको।&lt;br&gt;&#xA;पादात्यधोकततिलोकसिरोवरा पि,&lt;br&gt;&#xA;लोकं पुणन्तु जयमङ्गलकारणानि॥&lt;br&gt;&#xA;८.&lt;br&gt;&#xA;लोकत्तयेकसरणत्तविभावनाय,&lt;br&gt;&#xA;सज्जो व तिट्ठति यहिं सुविभत्तलोको।&lt;br&gt;&#xA;तं सब्बलोकपटिबिम्बितदप्पणाभं,&lt;br&gt;&#xA;पादद्वयं जनसुसज्जनहेतु होतु॥&lt;br&gt;&#xA;९.&lt;br&gt;&#xA;लोकुत्तराय सिरियाधिगमाय सुट्ठु,&lt;br&gt;&#xA;रजन्ति यत्थ दिगुणानिव पातु भूता।&lt;br&gt;&#xA;चक्कासनाभिसहनेमिसहस्सरानि,&lt;br&gt;&#xA;त्यङ्घी दिसन्तु सकलिस्सरियं जनस्स॥&lt;br&gt;&#xA;१०.&lt;br&gt;&#xA;यत्रुल्लसन्ति दुविधानिव पातू भूता,&lt;br&gt;&#xA;धम्मस्ससब्बभुवनस्स च इस्सरत्ते।&lt;br&gt;&#xA;चक्कानि चक्कसदिसानि सुदस्सनस्स,&lt;br&gt;&#xA;तानज्ज जन्तु सरणा चरणानि होन्तु॥&lt;br&gt;&#xA;११.&lt;br&gt;&#xA;सत्तेसु वच्छतु सिरी सिरिवच्छकेन,&lt;br&gt;&#xA;सोवत्थि सोत्थिमनुतिट्ठतु पुग्गलेसु।&lt;br&gt;&#xA;नन्दिं जनानमनुवत्ततु नन्दिवत्ती,&lt;br&gt;&#xA;सीसानलंकुरुतु पादवतंसको पि॥&lt;br&gt;&#xA;१२.&lt;br&gt;&#xA;भद्दाय पीठमुपगच्छतु भद्दपीठं,&lt;br&gt;&#xA;वुद्धिं जनानमनुवत्ततु वद्धमानं।&lt;br&gt;&#xA;पुण्णत्तमङ्गिमनुकुब्बतु पुण्णकुम्भो,&lt;br&gt;&#xA;पाति च पातु सततं जनतं अपाया॥&lt;br&gt;&#xA;१३.&lt;br&gt;&#xA;सेतातपत्तमपनेतमघातपे तं,&lt;br&gt;&#xA;खग्गो विछिन्दतु सदा दुरितारिवग्गे।&lt;br&gt;&#xA;संक्लेसदाहमपनेतु सतालवन्ट,&lt;br&gt;&#xA;संवीजनी कुमतिमक्खिकमोरहत्थो॥&lt;br&gt;&#xA;१४.&lt;br&gt;&#xA;आकड्ढनो जनविलोचनमत्तनिन्नं,&lt;br&gt;&#xA;वारेतु सब्बगतिवारनमङ्कुसो सो।&lt;br&gt;&#xA;पादम्बुजस्सिरिविलासनिकेतनं व,&lt;br&gt;&#xA;पासादलखणमुपेतु मनोपसादं॥&lt;br&gt;&#xA;१५.&lt;br&gt;&#xA;पाणीनमत्तभजतं वरपुण्णपत्तं,&lt;br&gt;&#xA;सम्मा ददातु पदनिस्सितपुण्णपत्तो।&lt;br&gt;&#xA;पादेसु जन्तु मनबन्धनदामभूतं,&lt;br&gt;&#xA;दामं दमेतु विमलं जनतम्मनानि॥&lt;br&gt;&#xA;१६.&lt;br&gt;&#xA;उण्हीसकुप्पलमणीपदुमेहि पादा,&lt;br&gt;&#xA;सस्सेविजन्तुकरणानि विभूसयन्तु।&lt;br&gt;&#xA;सन्नेत्तनावुपगतानमनग्घकानि,&lt;br&gt;&#xA;बोज्झङ्गसत्तरतनानि ददे समुद्दो॥&lt;br&gt;&#xA;१७.&lt;br&gt;&#xA;उत्तुङ्ग निच्चलगुङा जितताय निच्चं,&lt;br&gt;&#xA;सेवीव पादसिरि निच्च समुब्बहं व।&lt;br&gt;&#xA;अत्रापि सक्कभवनुब्बहणे नियुत्तो,&lt;br&gt;&#xA;पादट्ठमेरु भवतं भवतं विभूत्या॥&lt;br&gt;&#xA;१८.&lt;br&gt;&#xA;सो चक्कवाळसिखरी प्यवतं समन्ता,&lt;br&gt;&#xA;सब्बूपसग्गविसराजनतं समग्गं।&lt;br&gt;&#xA;दीपा पुथूपि चतुरो द्विसहस्स खुद्दा,&lt;br&gt;&#xA;धारेन्त्वपायपतमानमदत्व जन्तुं॥&lt;br&gt;&#xA;१९.&lt;br&gt;&#xA;सूरो पबोधयतु जन्तु सरोरुहानि,&lt;br&gt;&#xA;चन्दो पसाद कुमुदानि मनोदहेसु।&lt;br&gt;&#xA;नक्खत्तजातमखिलं सुभताय होतु,&lt;br&gt;&#xA;चक्कं धजं रिपुजयाय जयद्धजाय॥&lt;br&gt;&#xA;२०.&lt;br&gt;&#xA;जेतुं ससंसद-सुदस्सन-चक्कवत्ति,&lt;br&gt;&#xA;चक्कानुगन्तललितं यहिमावहेय्य।&lt;br&gt;&#xA;चक्काणुवत्ति परिसावत-चक्कवत्ति,&lt;br&gt;&#xA;नंवत्ततं पदयुगं जनता हिताय॥&lt;br&gt;&#xA;२१.&lt;br&gt;&#xA;पुजेतुमागत वता वजिरासनट्ठ,&lt;br&gt;&#xA;मिन्देन छड्डित महाविजयुत्तराख्यं।&lt;br&gt;&#xA;संखं पविट्ठमिव मारभया पदाधो,&lt;br&gt;&#xA;पादट्ठसंखमिह वत्ततु सन्तिया वो॥&lt;br&gt;&#xA;२२.&lt;br&gt;&#xA;सोवण्णमच्छयुगलं सिवभत्त भोगे,&lt;br&gt;&#xA;इच्छा बहूपकरणं भवतं जनानं।&lt;br&gt;&#xA;कुम्भीलधिग्गहिततो व पदुत्थचित्ता,&lt;br&gt;&#xA;पादम्बुजाकर विगाहि तु नोपहोन्तु॥&lt;br&gt;&#xA;२३.&lt;br&gt;&#xA;सत्तापगा जनमनोज मले जहन्तु,&lt;br&gt;&#xA;संक्लेसदाहमपनेन्तु दहा च सत्त।&lt;br&gt;&#xA;सेला च सत्त विदधन्तु जनस्स तानं,&lt;br&gt;&#xA;लोकप्पसिद्धिजनने भवतं पताका॥&lt;br&gt;&#xA;२४.&lt;br&gt;&#xA;पाटङ्कि सन्ति गमने भवतूपकारा,&lt;br&gt;&#xA;दाहेत्तनेसु जहतं पदचामरं तं।&lt;br&gt;&#xA;सल्लोकलोचनमहुस्सव-उस्सितं व,&lt;br&gt;&#xA;वत्तेय्य तोरणमनुत्तरमङ्गलाय॥&lt;br&gt;&#xA;२५.&lt;br&gt;&#xA;यस्मिं मिगिन्द गत भीति बलाव दड्ढ,&lt;br&gt;&#xA;दाना नता सिरविदारण पीळिताव।&lt;br&gt;&#xA;नालागिरी करिवरो गिरिमेखलो च,&lt;br&gt;&#xA;तं सीहविक्कमपदं हनता घदन्तिं॥&lt;br&gt;&#xA;२६.&lt;br&gt;&#xA;पापाहिनो हनतु पादसुवण्णराजा,&lt;br&gt;&#xA;व्यग्घाधिपो कलिजने अदतं असेसं।&lt;br&gt;&#xA;वालाह-अस्सपति सम्पतितुं अदत्वा,&lt;br&gt;&#xA;पायेसु पापयतु सन्तिपुरम्पजायो॥&lt;br&gt;&#xA;२७.&lt;br&gt;&#xA;छद्दन्त दन्ति ललितं गलितं रुसम्हा,&lt;br&gt;&#xA;लुद्देत्त दुब्भिनि दिसे अचलं दधानो।&lt;br&gt;&#xA;पादट्ठहत्थिपति सम्पति जन्तुतासे,&lt;br&gt;&#xA;तासेतु हासमपरन्दिसतं सतानं॥&lt;br&gt;&#xA;२८.&lt;br&gt;&#xA;सब्बङ्गिनो चरणुपोसथ हत्थिराजा,&lt;br&gt;&#xA;पापेतु सब्बचतुदीपिकरज्जलक्खिं।&lt;br&gt;&#xA;कित्तीव पादपरिचारिकता नियुत्ता,&lt;br&gt;&#xA;केलससेलपटिमा हितमाचरेय्य॥&lt;br&gt;&#xA;२९.&lt;br&gt;&#xA;सामिस्स हंससमये दहपासबद्ध,&lt;br&gt;&#xA;मासीन वेसगमको विय पादहंसो।&lt;br&gt;&#xA;निग्घोस गन्तिजिततो विय मूगपक्खो,&lt;br&gt;&#xA;यारेतु सब्ब जनता भवगन्तुकत्तं॥&lt;br&gt;&#xA;३०.&lt;br&gt;&#xA;ओहाय दिब्बसरसिं खिललोक सब्ब,&lt;br&gt;&#xA;रम्मङ्घिवापिमवगाहितवाव पादे।&lt;br&gt;&#xA;एरावणो करिवरो मनसाभिरुळ्हे,&lt;br&gt;&#xA;जन्तुं पुरिन्ददपुरं नयतं व सीघं॥&lt;br&gt;&#xA;३१.&lt;br&gt;&#xA;हित्वा सकम्भवनमङ्घिनिसेवनत्थ,&lt;br&gt;&#xA;मागम्म रम्म तरतायिह निस्सितो व।&lt;br&gt;&#xA;पालेत्व मूनि पदवापितरङ्गभङ्गि,&lt;br&gt;&#xA;मन्गी करोन्ततनुवासुकि नागराजा॥&lt;br&gt;&#xA;३२.&lt;br&gt;&#xA;नाथस्स कञ्चनसिखावलजातिलील,&lt;br&gt;&#xA;माविकरं व पदनिस्सितमोरराजा।&lt;br&gt;&#xA;तं धम्मदेसनरवेनिव लुद्दकस्स,&lt;br&gt;&#xA;लोकस्स पापफणिनो हनतं असेसं॥&lt;br&gt;&#xA;३३.&lt;br&gt;&#xA;संसारसागरगते सधने जने ते,&lt;br&gt;&#xA;नेतम्पदे कलचतुम्मुखहेमनावा।&lt;br&gt;&#xA;निब्बाणपट्टनवरं भरुकच्छकन्तं,&lt;br&gt;&#xA;सुप्पारपण्डित गता विय आसुनावा॥&lt;br&gt;&#xA;३४.&lt;br&gt;&#xA;सम्बोधि ञाण परिपाचयतो मुनिस्स,&lt;br&gt;&#xA;भत्तो यथा हिमवतद्दि समाधिहेतु।&lt;br&gt;&#xA;एवम्मनेन भजतं हिमवद्दिपादे,&lt;br&gt;&#xA;सम्बोधिञाण परिपाचनहेतु होतु॥&lt;br&gt;&#xA;३५.&lt;br&gt;&#xA;दळ्हं पराजिततया मुनिना सरेन,&lt;br&gt;&#xA;सुञ्ञस्सरोपगत पञ्जर बन्धनोव।&lt;br&gt;&#xA;सो पादपञ्जरगतो करवीकपक्खी,&lt;br&gt;&#xA;सब्बेसमप्पीयावचञ्जहता भवन्तं॥&lt;br&gt;&#xA;३६.&lt;br&gt;&#xA;ते चक्कवाक मकरा अपि कोञ्च जीवं,&lt;br&gt;&#xA;जीवादि पक्खिविसरा सरसीव भुत्तं।&lt;br&gt;&#xA;वेस्सन्तरेन चरणम्बुजि निब्भजन्ता,&lt;br&gt;&#xA;जन्तु तहिं विय पदे सुरमेन्तु निच्चं॥&lt;br&gt;&#xA;३७.&lt;br&gt;&#xA;तं चन्दकिन्नरगतिंव गतस्स बोधि,&lt;br&gt;&#xA;सत्तस्स तस्स सपजापतिकस्स भावं।&lt;br&gt;&#xA;संसूचयन्त पद किन्नर किन्नरी वे,&lt;br&gt;&#xA;सामग्गिमग्ग पटि पत्तिसु पापयन्तु॥&lt;br&gt;&#xA;३८.&lt;br&gt;&#xA;संराजधानिमुसभो वहतग्ग भारं,&lt;br&gt;&#xA;पीतिप्पयो पजनयेय्य सवच्छधेनु।&lt;br&gt;&#xA;सस्सेविनो अभिरमेन्तु छकामसग्गा,&lt;br&gt;&#xA;धारेन्तु झायिमिह सोळस धातुधामा॥&lt;br&gt;&#xA;३९.&lt;br&gt;&#xA;सुत्वा जिनस्स करवीक सरम्मनुञ्ञं,&lt;br&gt;&#xA;अञ्ञोञ्ञ भीतिरहिता अपि पच्चनीका।&lt;br&gt;&#xA;हित्वा गतिं विय ठिता पदसत्तरूपा,&lt;br&gt;&#xA;सब्बं भवस्सित जनानगतिं हनन्तु॥&lt;br&gt;&#xA;४०.&lt;br&gt;&#xA;सोवण्ण काहळ युगो पममिन्दिराय,&lt;br&gt;&#xA;सन्नीरपुप्फ मुकुलोपममुस्सवाय।&lt;br&gt;&#xA;निच्चं सुसज्ज ठपितं मुनि तिट्ठतन्ते,&lt;br&gt;&#xA;जङ्घाद्वयं जनविलोचन मङ्गलाय॥&lt;br&gt;&#xA;४१.&lt;br&gt;&#xA;लख्या विलास मुकुरद्वय सन्निकासं,&lt;br&gt;&#xA;ताडङ्क मण्डन विडम्बकमंसु सण्डं।&lt;br&gt;&#xA;जानुद्वयं लळित सागर बुब्बलाभं,&lt;br&gt;&#xA;होतं जगत्तय निजत्त विभूसितुन्ते॥&lt;br&gt;&#xA;४२.&lt;br&gt;&#xA;छद्दन्ति दिन्न वरदन्त युगोपमाना,&lt;br&gt;&#xA;तं हत्थि सोण्ड कम पुण्ण गुणा तवोरू।&lt;br&gt;&#xA;लील पयोधि सिरि केळि सुवण्णरम्भा,&lt;br&gt;&#xA;खन्धाव देन्तु परिपुण्ण गुने जनानां॥&lt;br&gt;&#xA;४३.&lt;br&gt;&#xA;जङ्घक्ख कद्व्य समप्पित चित्तपाद,&lt;br&gt;&#xA;चक्कद्वयी मनमनोजहयो मुने ते।&lt;br&gt;&#xA;सोनी रथो सिरिवहो मनसा भिरुळ्हं,&lt;br&gt;&#xA;लोकत्तयं सिवपुरं लहु पापयातु॥&lt;br&gt;&#xA;४४.&lt;br&gt;&#xA;रम्मोर पाकट तटाक तटा सवन्त,&lt;br&gt;&#xA;रोमावली जल पनालिक कोटिकट्ठा।&lt;br&gt;&#xA;नाभी गभीर सरसी सिरि केळिता ते,&lt;br&gt;&#xA;सस्सेविनं व्यसन घम्ममलं समेतु॥&lt;br&gt;&#xA;४५.&lt;br&gt;&#xA;कन्तिच्छटा लुळित रूप पयोधि नाभि,&lt;br&gt;&#xA;आवट्ट वट्टित निमुज्जित सब्बलोको।&lt;br&gt;&#xA;सोभग्ग तोय निवहं विससो पिवित्वा,&lt;br&gt;&#xA;लोकुत्तरादि सुख मुच्छिततं पयातु॥&lt;br&gt;&#xA;४६.&lt;br&gt;&#xA;गम्भीर चित्तरहदं परिपूरयित्वा,&lt;br&gt;&#xA;तं सन्दमान करुणम्बु पवाह तुल्या।&lt;br&gt;&#xA;रोमालिवल्लिहरि नाभि सुभालवाला,&lt;br&gt;&#xA;देतं लहुं सिवफलं भजतं मुने ते॥&lt;br&gt;&#xA;४७.&lt;br&gt;&#xA;चारूर सारिफलको कुटिलग्ग लोम,&lt;br&gt;&#xA;पन्ती विभत्ति सहितो सिरि केळि सज्जो।&lt;br&gt;&#xA;सग्गापवग्ग सुख जूतक केळि हेतु,&lt;br&gt;&#xA;होतं तिलोक सुख जूतक सोण्डकानं॥&lt;br&gt;&#xA;४८.&lt;br&gt;&#xA;गम्भीर चित्त रहदो दर गाहमान,&lt;br&gt;&#xA;मेत्तादया करि वधू कर सन्नि कासा।&lt;br&gt;&#xA;सब्बङ्गिनं सिवफलं तनु देव रुक्खे,&lt;br&gt;&#xA;साखा सखा तव भुजा भजतं ददन्तु॥&lt;br&gt;&#xA;४९.&lt;br&gt;&#xA;निहार बिन्दु सहितग्गदलोप सोभि,&lt;br&gt;&#xA;ब्यालम्ब रत्त पदुमद्वय भङ्गि भाजा।&lt;br&gt;&#xA;पापारिसीसलुनतेनिव रत्त रत्ता,&lt;br&gt;&#xA;रत्ता करा तव भवुम्भुवि मङ्गलाय॥&lt;br&gt;&#xA;५०.&lt;br&gt;&#xA;रुपस्सिरी चरित चङ्कम विब्भमा ते,&lt;br&gt;&#xA;पिट्ठी यथा कलल मुद्धनि सेतु भूता।&lt;br&gt;&#xA;एवं भवण्णव समुत्तरणाय सेतु,&lt;br&gt;&#xA;होतम्महाकनक संकम सन्निकासा॥&lt;br&gt;&#xA;५१.&lt;br&gt;&#xA;सद्धम्म देसन मनोहर भेरिनाद,&lt;br&gt;&#xA;संचारणे सिवपुरं विसितुं जनानं।&lt;br&gt;&#xA;गीवा सुवण्णमय चारु मुतिङ्ग भेरि,&lt;br&gt;&#xA;भावम्भजा भवतु भूत विभूतिया ते॥&lt;br&gt;&#xA;५२.&lt;br&gt;&#xA;लखी निवास वदनम्बुज मत्त निन्न,&lt;br&gt;&#xA;माकड्ढयं जन विलोचन चञ्चरीके।&lt;br&gt;&#xA;सोरब्भ धम्म मकरन्द निसन्दमानं,&lt;br&gt;&#xA;पिणेतु तेन सरसेन सभा जने ते॥&lt;br&gt;&#xA;५३.&lt;br&gt;&#xA;लखी समारुहित वत्तरथे रथङ्ग,&lt;br&gt;&#xA;द्वन्दानु कारि मिग राज कपोल लीलं।&lt;br&gt;&#xA;तादङ्क मण्डलयुगं विय कण्णभाजं,&lt;br&gt;&#xA;गण्डत्थलद्व्यमलंकुरुतं जनत्ते॥&lt;br&gt;&#xA;५४.&lt;br&gt;&#xA;लावण्ण मण्णव पवाळ लता द्वयाभं,&lt;br&gt;&#xA;तन्देह देव तरु पल्लव कन्ते मन्तं।&lt;br&gt;&#xA;वत्तारविन्द मकरन्द पराजिसोभं,&lt;br&gt;&#xA;रत्ताधरद्वयमधो कुरुतं जनाघं॥&lt;br&gt;&#xA;५५.&lt;br&gt;&#xA;उण्णा सकुन्तिगत मत्थक नत्थु कूप,&lt;br&gt;&#xA;सुब्भू लकार सहितोट्ठ पवाळ नावा।&lt;br&gt;&#xA;गत्तुत्तररण्णव गता तव जन्तुकानं,&lt;br&gt;&#xA;होतं भवण्णव समुत्तरनय नाथ॥&lt;br&gt;&#xA;५६.&lt;br&gt;&#xA;इसं विकास पदुमोदर केसरालि,&lt;br&gt;&#xA;लीला विनद्ध रुचिरा तव दन्त पन्ति।&lt;br&gt;&#xA;वानी वधू धरित मालति माल्य तुल्या,&lt;br&gt;&#xA;तस्सं जानस्स मनरञ्जन माचरेय्य॥&lt;br&gt;&#xA;५७.&lt;br&gt;&#xA;सद्धम्म निज्झर सुरत्त सिलातलाभा,&lt;br&gt;&#xA;जिव्हा वची नट वधू कल रङ्ग भूता।&lt;br&gt;&#xA;सद्धम्म सेट्ठ तरणी निहितप्पिया ते,&lt;br&gt;&#xA;संसार सागर समुत्तरणाय होतु॥&lt;br&gt;&#xA;५८.&lt;br&gt;&#xA;दन्तंसु कञ्चुकीत रत्तधरो पधाने,&lt;br&gt;&#xA;जिव्हा सुरत्त सयने मुख मन्दिरट्ठे।&lt;br&gt;&#xA;आमोक्ख मुत्ति वधुया सयिताय तुय्हं,&lt;br&gt;&#xA;कुब्बन्तु संगम मलं जन सोतु कामि॥&lt;br&gt;&#xA;५९.&lt;br&gt;&#xA;उण्णा तथाभिनव पत्त वराभि रामा,&lt;br&gt;&#xA;लीलोल्लसन्त भमुकद्वय नील पत्ता।&lt;br&gt;&#xA;घानोरु चारु कदली वदना लवाला,&lt;br&gt;&#xA;तुय्हं पवत्ततु चिरं जन मङ्गलाय॥&lt;br&gt;&#xA;६०.&lt;br&gt;&#xA;बालत्थली हरि सिलातल पिट्ठिकट्ठ,&lt;br&gt;&#xA;भूवल्लरिद्वय मयूर युगस्स तुय्हं।&lt;br&gt;&#xA;पञ्चप्पभा रुचिर पिच्छ युगस्सिरीकं,&lt;br&gt;&#xA;नेत्तद्वयं मनसि पुञ्छतु पापधूलिं॥&lt;br&gt;&#xA;६१.&lt;br&gt;&#xA;इन्दीवरान्तगत भिङ्गिक पन्ति भङ्गि,&lt;br&gt;&#xA;पञम्बुजस्सरतते विय गच्छपन्ती।&lt;br&gt;&#xA;नेत्तम्बुजस्सिरि तिरोकरणीव तुय्हं,&lt;br&gt;&#xA;पम्हावली सिरिगतेह तिरो करोन्तु॥&lt;br&gt;&#xA;६२.&lt;br&gt;&#xA;वत्तुल्लसम्बुज विलोचन हंस तुण्ड,&lt;br&gt;&#xA;कञ्जंसु पिञ्जर मुलाल लता द्व्याभं।&lt;br&gt;&#xA;दोलाद्वयंव सवणद्व्यमत्त लक्ख्या,&lt;br&gt;&#xA;होतं तवज्ज जनता मतिचारहेतु॥&lt;br&gt;&#xA;६३.&lt;br&gt;&#xA;वम्मीक मत्थक सयानक भूरिदत्त,&lt;br&gt;&#xA;भोगिन्द भोगवलि विब्भममा वहन्ति।&lt;br&gt;&#xA;घानोपरिट्ठितमुने तव तुण्णमुण्णा,&lt;br&gt;&#xA;तग्गाहिनो विय जनस्स ददातु वित्तं॥&lt;br&gt;&#xA;६४.&lt;br&gt;&#xA;रूपिन्दिराय विजये खिल लोक रूपं,&lt;br&gt;&#xA;घाणोरु चारु परिघोपरि बद्ध सिद्धा।&lt;br&gt;&#xA;नीलाभ वात विलुथन्त वयद्धजाभा,&lt;br&gt;&#xA;तिट्ठन्तु सज्ज दुरितारि जयाय ते भू॥&lt;br&gt;&#xA;६५.&lt;br&gt;&#xA;उण्णस्सितोपल निवेसित बुन्द सन्धि,&lt;br&gt;&#xA;घाणोरु पिण्डकमघा तप रुन्धितुन्ते।&lt;br&gt;&#xA;होतम्मुखम्बुज सिरी सिरसुस्सिताभं,&lt;br&gt;&#xA;भू नील पट्टिक ललात सुवण्ण छत्तं॥&lt;br&gt;&#xA;६६.&lt;br&gt;&#xA;रुपङ्क वेदन विलोचन बान दिट्ठी,&lt;br&gt;&#xA;धारा निसान मणिवट्ट सिरी सिरो ते।&lt;br&gt;&#xA;सिद्धा मतोसध कतञ्जन पुञ्ज लक्खी,&lt;br&gt;&#xA;होतं जनस्स नयनामय नासनाय॥&lt;br&gt;&#xA;६७.&lt;br&gt;&#xA;सक्खन्ध बाहुयुग तोरन मज्झ गीवा,&lt;br&gt;&#xA;धरप्पितस्सिरिघतो परि मुस्सवाय।&lt;br&gt;&#xA;नीलुप्पलाव ठपिता सविभत्ति कन्ते,&lt;br&gt;&#xA;केसा भवन्तु भुवनत्तय मङ्गलाय॥&lt;br&gt;&#xA;६८.&lt;br&gt;&#xA;हेमग्घिये ठपित नील सिला कपाले,&lt;br&gt;&#xA;पज्जोत जाल ललितं मुनि सारयन्ती।&lt;br&gt;&#xA;रूपस्सिरी सिरसि भूसित हेम माला,&lt;br&gt;&#xA;कारा करोतु सुभगं तव केतु माला॥&lt;br&gt;&#xA;६९.&lt;br&gt;&#xA;भ्यामप्पभालि तव कञ्चन मोर काले,&lt;br&gt;&#xA;सुरोदये वितत चन्दक चक्कलक्खी।&lt;br&gt;&#xA;मेघावनद्ध सिखरुन्नत हेम सेला,&lt;br&gt;&#xA;यन्तिन्दचाप विकतीव ददातु सोभं॥&lt;br&gt;&#xA;७०.&lt;br&gt;&#xA;पट्ठाय ते पणिधितो सुचि दान सील,&lt;br&gt;&#xA;नेक्खम्म पञ्ञ विरियक्खम सच्चधिट्ठा।&lt;br&gt;&#xA;मेत्ता उपेक्खिति इमे दस पूरतोव,&lt;br&gt;&#xA;पूरेन्तु पारमि गुणा जनतानमत्ते॥&lt;br&gt;&#xA;७१.&lt;br&gt;&#xA;पत्तुत्तरुत्तरदसा पणिधान बीजा,&lt;br&gt;&#xA;चेतोरधराय करुणा जल सेख वुद्धा।&lt;br&gt;&#xA;सब्बञ्ञु ञाण फलदा सति वाट गुत्ता,&lt;br&gt;&#xA;तं सम्फलन्दिसतु पारमिता लता ते॥&lt;br&gt;&#xA;७२.&lt;br&gt;&#xA;आबोधि पुण्णमि पदिट्ठ दिनादितो ते,&lt;br&gt;&#xA;सम्भार काल सित पक्ख कमाभि वुद्धो।&lt;br&gt;&#xA;सम्पुण्ण पारमि गुणामतरंसि तंव,&lt;br&gt;&#xA;सब्बङ्गि कुन्द कुमुदानि पबोधयेय्य॥&lt;br&gt;&#xA;७३.&lt;br&gt;&#xA;आपच्छिमब्भव सिवप्फल लाभ दाना,&lt;br&gt;&#xA;दानप्पबन्धमपिदान फलप्पभन्दं।&lt;br&gt;&#xA;संवड्ढयि त्वं अभिपत्थनतो यथेवं,&lt;br&gt;&#xA;जन्तुत्तरुत्तर फलं खलु सम्भुनन्तु॥&lt;br&gt;&#xA;७४.&lt;br&gt;&#xA;आरम्भतोप्पभुति याव तवग्गमग्गा,&lt;br&gt;&#xA;विक्खालित घकलुसं सुचि सील तोयं।&lt;br&gt;&#xA;मेत्ता दया मधुर सीतलतायुपेतं,&lt;br&gt;&#xA;सोधेतु त्वंव भव निस्सित जन्तु मेतं॥&lt;br&gt;&#xA;७५.&lt;br&gt;&#xA;आपच्चिमत्तमभिनिक्खमनाभियोगा,&lt;br&gt;&#xA;पट्ठाय तम्पभवतो परिपुण्ण गेहा।&lt;br&gt;&#xA;त्वं सब्ब जाति गहतो अपि निक्खमित्थो,&lt;br&gt;&#xA;एवं जना भव दुखा खलु निक्खमन्तु॥&lt;br&gt;&#xA;७६.&lt;br&gt;&#xA;एकग्गतो पल तले निसिता चिरन्धि,&lt;br&gt;&#xA;धारा सुचित्तु सुतले सति दण्ड बद्धे।&lt;br&gt;&#xA;निब्बिज्झि लक्खण धनुट्ठिति सन्ति लक्खं,&lt;br&gt;&#xA;खित्ता तयोनमनु विज्झतु जन्तु खित्ता॥&lt;br&gt;&#xA;७७.&lt;br&gt;&#xA;त्वं पारमी जल निधिं चतुरिह बाहु,&lt;br&gt;&#xA;सत्तीहि सुत्तरि चिरं जनकोव सिन्धुं।&lt;br&gt;&#xA;सम्पन्न विक्कम फलोसि यथा चसोव,&lt;br&gt;&#xA;एवं जना विरियतप्फलमे धयन्तु॥&lt;br&gt;&#xA;७८.&lt;br&gt;&#xA;सत्त परध दहनेसु चिरं सुधन्तं,&lt;br&gt;&#xA;खन्ती सुवण्ण कत रूप समन्तिमत्ता।&lt;br&gt;&#xA;सब्बा पराधमसहि त्वंअसय्हमेवं,&lt;br&gt;&#xA;सब्बे जनापि खमनेन भजन्तु सन्तिं॥&lt;br&gt;&#xA;७९.&lt;br&gt;&#xA;लक्खाधिकं चतुर संखिय कप्प कालं,&lt;br&gt;&#xA;सच्चेन सुट्ठु परिभावित वाचिनो ते।&lt;br&gt;&#xA;वाचाय सच्च फुसिताय समेन्ति जन्तु,&lt;br&gt;&#xA;एवं विसुद्ध वचना जनता भवन्तु॥&lt;br&gt;&#xA;८०.&lt;br&gt;&#xA;आदिन्न धम्म महियत्थिर सुप्पतिट्ठा,&lt;br&gt;&#xA;धिट्ठान पारमि महा वजिरद्दि तुय्हं।&lt;br&gt;&#xA;सत्तेन केन पि यथाहि अभेज्ज नेज्जो,&lt;br&gt;&#xA;एवं जनापि कुसलेसु अधिट्ठ हन्तु॥&lt;br&gt;&#xA;८१.&lt;br&gt;&#xA;त्वं सब्ब सत्त चिरभावित मेत्त चित्त,&lt;br&gt;&#xA;तोयेहि संसमित कोध महा हुतासो।&lt;br&gt;&#xA;लोकुत्तरं तदितरं हितमावहित्थो,&lt;br&gt;&#xA;एवं जनेसु जनता हितमावहन्तू॥&lt;br&gt;&#xA;८२.&lt;br&gt;&#xA;मित्तोपकार पटिपक्ख जनापकारे,&lt;br&gt;&#xA;त्वं निब्बिकार मनसो चिरभावनाय।&lt;br&gt;&#xA;पत्तोसिलाभ पभुतट्टुसु निब्बिकारं,&lt;br&gt;&#xA;एवं जनानुनय कोप नुदा भवन्तु॥&lt;br&gt;&#xA;८३.&lt;br&gt;&#xA;सम्पन्न हेतु विभवो तुसिते विमानं,&lt;br&gt;&#xA;युत्तं गुणेहि नवभिप्पदवी विमानं।&lt;br&gt;&#xA;त्वं वाधिपरमिधिरोहिनिया तिलोको,&lt;br&gt;&#xA;आरोहतु भय सुखं पदवी विमानं॥&lt;br&gt;&#xA;८४.&lt;br&gt;&#xA;त्वंवेरहंसि समबुज्झि यथाच सम्मा,&lt;br&gt;&#xA;सम्पन्न विज्ज चरणो सुगतोसि होन्तु।&lt;br&gt;&#xA;लोकं विदो पुरिसदम्मसुसारथी सि,&lt;br&gt;&#xA;सत्थासि बुज्झि भगवा सि तथेव जन्तु॥&lt;br&gt;&#xA;८५.&lt;br&gt;&#xA;सच्चित्त भू निदहितं जनताय तुय्हं,&lt;br&gt;&#xA;कल्याणवण्णरतनण्णवजातिभिन्नं।&lt;br&gt;&#xA;दुक्खग्गि चोर जलुपद्दुतजाति गेहे,&lt;br&gt;&#xA;तस्सा सुखं भवतु जीवितुमापदाय॥&lt;br&gt;&#xA;८६.&lt;br&gt;&#xA;वाचा विचित्त वर तन्तु गतङ्गि कण्ठे,&lt;br&gt;&#xA;स्वा मुत्त सग्गुण महा रतना वली ते।&lt;br&gt;&#xA;वेवण्णि यत्तनि भवं सकलम्पहाय,&lt;br&gt;&#xA;होतञ्जनस्स सिरि सङ्गम मङ्गलाय॥&lt;br&gt;&#xA;८७.&lt;br&gt;&#xA;तं सग्गुणत्थव दहट्ठ सुतिप्पनालि,&lt;br&gt;&#xA;निस्सन्दमान गुणनीर निपान तिन्ते।&lt;br&gt;&#xA;खेत्तेत्त सञ्ञिनि जना कत लोम हंस,&lt;br&gt;&#xA;बीजन्कुरी कुसल सस्स फलं लभन्तु॥&lt;br&gt;&#xA;८८.&lt;br&gt;&#xA;आपायिकप्पभुति दुक्ख निदाघ काल,&lt;br&gt;&#xA;सन्तापिता निखिल लोक मनो कदम्बा।&lt;br&gt;&#xA;तं वङ्ण मेघ फुसना हसनङ्कुरेहि,&lt;br&gt;&#xA;इद्धा भवन्तु मति वल्लरि वेल्लीता ते॥&lt;br&gt;&#xA;८९.&lt;br&gt;&#xA;हेतुद्दसा फलदसा समवट्ठितं तं,&lt;br&gt;&#xA;सब्बत्थ सत्त हितमावहणेन सिद्धं।&lt;br&gt;&#xA;चिन्तापथातिगनुभाव विभावनन्ते,&lt;br&gt;&#xA;भूतानमत्थु चरितब्भुतमत्थ सिध्या॥&lt;br&gt;&#xA;९०.&lt;br&gt;&#xA;अङ्गारकासुमभिलङ्घिय दान काले,&lt;br&gt;&#xA;भत्तत्तनो पद पटिच्छक पङ्कजा च।&lt;br&gt;&#xA;यातक्खणे तव पदे धटमुट्ठहित्वा,&lt;br&gt;&#xA;पङ्केरुहां सिव मधुं सरतं ददन्तु॥&lt;br&gt;&#xA;९१.&lt;br&gt;&#xA;सच्चेन मच्छ पति वस्सित वस्सधारा,&lt;br&gt;&#xA;सत्ते दयाय तव वस्सित वस्सधारा।&lt;br&gt;&#xA;गिम्हे जनस्स समयिंसु यथा तथाता,&lt;br&gt;&#xA;धमम्बुवुट्ठिव समेन्तु किलेस दाहे॥&lt;br&gt;&#xA;९२.&lt;br&gt;&#xA;छद्दन्त नाग पतिना खमता पराधं,&lt;br&gt;&#xA;छेत्वा करे ठपित दन्तवराव लुद्दं।&lt;br&gt;&#xA;लोके हिताय ठपिता तव दन्त धातु,&lt;br&gt;&#xA;सेट्ठा जनं सिव पुरं लहु पापयन्तु॥&lt;br&gt;&#xA;९३.&lt;br&gt;&#xA;तं तेमियाख्य यतिनोस्सम मालकम्हि,&lt;br&gt;&#xA;ओकिण्ण मुत्त कनका वुज विप्पकिण्णा।&lt;br&gt;&#xA;कारुञ्ञ वारिद चुतो दक बिन्दु बन्धू,&lt;br&gt;&#xA;धातु समेन्तु तव जन्तुसु दुक्खदाहे॥&lt;br&gt;&#xA;९४.&lt;br&gt;&#xA;रट्ठस्स अत्थ चरणाय असम्मुखस्स,&lt;br&gt;&#xA;रामेन दिन्न तिण संखत पादुकाव।&lt;br&gt;&#xA;भुत्ता तया चिरमसम्मुख नागतस्स,&lt;br&gt;&#xA;लोकस्स अत्थमनु तिट्ठतु पत्त धातु॥&lt;br&gt;&#xA;९५.&lt;br&gt;&#xA;वुत्तो जनानमुपदिस्स वराह रञ्ञा,&lt;br&gt;&#xA;सत्थिं सहस्स सरदं विय ञाय धम्मो।&lt;br&gt;&#xA;आदेय्य हेय्यमुपदिस्स तया पवुत्तो,&lt;br&gt;&#xA;धम्मो पवत्ततु चिरं जनता हिताय॥&lt;br&gt;&#xA;९६.&lt;br&gt;&#xA;मारारि मद्दन हिताधिगमं करोता,&lt;br&gt;&#xA;भत्तो तया वर महा जय बोधि राजा।&lt;br&gt;&#xA;सग्गा पववग्ग हितहेतु जनस्स हन्त्वा,&lt;br&gt;&#xA;सब्बन्तरायमिह तिट्ठतु सुट्ठु सज्जो॥&lt;br&gt;&#xA;९७.&lt;br&gt;&#xA;सामोद वण्ण भजनी गुण मञ्जरीयं,&lt;br&gt;&#xA;चरिया लता विकसिता तव सप्फलङ्गं।&lt;br&gt;&#xA;ओकिण्ण चित्त मधुपे रस पीणयन्ति,&lt;br&gt;&#xA;सम्भाविता भुवि पवत्ततु मत्थकेहि॥&lt;br&gt;&#xA;९८.&lt;br&gt;&#xA;सम्बुद्ध सेलवलयन्तर जाननव्हा,&lt;br&gt;&#xA;नोत्तत्ततो तिपथगा यति सागरट्ठा।&lt;br&gt;&#xA;धम्मा पगा सुति वसे तरिते पुणन्ति,&lt;br&gt;&#xA;सम्भार सस्समिह वत्ततु पचयन्ति॥&lt;br&gt;&#xA;९९.&lt;br&gt;&#xA;पञ्ञाण कूप सित पग्गह वायु गाही,&lt;br&gt;&#xA;सद्धा लकार सहिता सति पोत वाहा।&lt;br&gt;&#xA;सम्पापयातु भव सागर पार तीर,&lt;br&gt;&#xA;सप्पत्तनं वरधने पति पत्ति नावा॥&lt;br&gt;&#xA;१००.&lt;br&gt;&#xA;बोज्झङ्ग सत्त रतनाकर धम्म खन्ध,&lt;br&gt;&#xA;गम्भीर नीर चय सासन सागरो सं।&lt;br&gt;&#xA;सो सील्यनन्त तनु वेटिथ ञाण मन्थ,&lt;br&gt;&#xA;सेलेन मन्थितवतं दिसता मतं वे॥&lt;br&gt;&#xA;१०१.&lt;br&gt;&#xA;वुत्तेन तेन विधिना विधिना ततो तं,&lt;br&gt;&#xA;लद्धा नुभूतममतं खिल दोस नासं।&lt;br&gt;&#xA;अच्चन्त रोग जरता मरणा भि भूतं,&lt;br&gt;&#xA;भूतं करोतु अमरं अजरं अरोगं॥&lt;br&gt;&#xA;१०२.&lt;br&gt;&#xA;सद्धम्म राज रविनिग्गत धम्मरंसि,&lt;br&gt;&#xA;फुल्लो धुतङ्गदल संवर केसरालि।&lt;br&gt;&#xA;सङ्घारविन्द निकरो समधुं समाधि,&lt;br&gt;&#xA;सक्किण्णिको दिसतु सासन वापि जतो॥&lt;br&gt;&#xA;१०३.&lt;br&gt;&#xA;आनन्द रञ्ञ रतनादि महा यतिन्द,&lt;br&gt;&#xA;निच्चप्पबुद्ध पदुमप्पिय सेविनङ्गी।&lt;br&gt;&#xA;बुद्धप्पियेन घन बुद्ध गुणप्पियेन,&lt;br&gt;&#xA;थेरालिना रचित पज्जमधुं पिबन्तु॥&lt;br&gt;&#xA;१०४.&lt;br&gt;&#xA;इत्थं रूप गुणानुकित्तनवसा तं तं हिता सिं सतो,&lt;br&gt;&#xA;वत्थानुस्सति वत्तित इह यथा सत्तेसु मेत्ता च मे।&lt;br&gt;&#xA;एवं ताभि भवन्त रुत्तर तरा वत्तन्तु ता बोधि मे,&lt;br&gt;&#xA;संयोगोच धनेहि सन्तिहि भवे कल्यान मित्तेहि च॥&lt;/p&gt;</description>
    </item>
  </channel>
</rss>
