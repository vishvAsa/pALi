---
title: महापधानदीपनीगाथा

---
महापधानदीपनीगाथा  
१११.  
ओरोहितोतोहितपापधम्मो,  
छन्नेन स छन्नहयेन गन्त्वा।  
अनोमतीरम्हि अनोमसत्तो,  
अनोमपब्बज्जमुपागतो सो॥  
११२.  
निरामिसं पीतिसुखं अनूपमं,  
अनूपिये अम्बवने अलत्थ।  
सरूपसोभाय विरूपसोभं,  
सराजिकं राजगहं करित्थ॥  
११३.  
ततो अळार ऊदकतापसानं,  
झानेनसन्तुट्ठमनो विहाय।  
महापधानाय उरुवेलभूमिं,  
गतो सिखप्पत्तमकासि दुक्करं॥  
११४.  
न कामतो नेवतिदुक्करम्हि,  
सब्बञ्ञुता सिज्झति मज्झिमाय।  
ञत्वान तं पुब्बगुणोपलद्धं,  
धम्मं समानेतुमगा सुबोधिं॥  