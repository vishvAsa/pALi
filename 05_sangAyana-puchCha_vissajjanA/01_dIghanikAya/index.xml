<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ दीघनिकाय on पाळिषु विश्वासटिप्पणयो</title>
    <link>https://vvasuki.github.io/pALi/05_sangAyana-puchCha_vissajjanA/01_dIghanikAya/</link>
    <description>Recent content in &#43;०१ दीघनिकाय on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/pALi/05_sangAyana-puchCha_vissajjanA/01_dIghanikAya/index.xml" rel="self" type="application/rss+xml" />
    
    
    <item>
      <title>० सीलक्खन्धवग्गसुत्त</title>
      <link>https://vvasuki.github.io/pALi/05_sangAyana-puchCha_vissajjanA/01_dIghanikAya/0_sIlakkhandhavaggasutta/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/05_sangAyana-puchCha_vissajjanA/01_dIghanikAya/0_sIlakkhandhavaggasutta/</guid>
      <description>॥ नमो तस्स भगवतो अरहतो सम्मासम्बुद्धस्स॥
सुत्तन्तपिटके
दीघनिकाये
सीलक्खन्धवग्गसुत्त
संगायनस्स पुच्छा विस्सज्‍जना
पुच्छा – पठममहाधम्मसंगीतिकाले आवुसो धम्मसंगाहका महाकस्सपादयो महाथेरवरा पठमं विनयं संगायित्वा तदनन्तरं कं नाम पावचनं संगायिंसु।
विस्सज्‍जना – पठममहाधम्मसंगीतियं भन्ते धम्मसंगाहका महाकस्सपादयो महाथेरवरा पठमं विनयं संगायित्वा तदनन्तरं धम्मं संगायिंसु।
पुच्छा – धम्मो नाम आवुसो सुत्तन्ताभिधम्मवसेन दुविधो, तत्थ कतरं धम्मं पठमं संगायिंसु।
विस्सज्‍जना – द्वीसु भन्ते धम्मेसु सुत्तन्ताभिधम्मपिटकेसु पठमं सुत्तन्तं पिटकं धम्मं संगायिंसु।
पुच्छा – सुत्तन्तपिटके पि आवुसो दीघमज्झिमसंयुत्तअङ्गुत्तरखुद्दकनिकायवसेन पञ्‍च निकाया, तेसु पठमं कतरं निकायं संगायिंसु।</description>
    </item>
    
    <item>
      <title>१ ब्रह्मजालसुत्त</title>
      <link>https://vvasuki.github.io/pALi/05_sangAyana-puchCha_vissajjanA/01_dIghanikAya/1_brahmajAlasutta/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/05_sangAyana-puchCha_vissajjanA/01_dIghanikAya/1_brahmajAlasutta/</guid>
      <description>ब्रह्मजालसुत्त
पुच्छा – साधु साधु आवुसो मयम्पि दानि ततोयेव पट्ठाय संगायितुं पुब्बकिच्‍चानि समारभाम…, तेनावुसो भगवता जानता पस्सता अरहता सम्मासम्बुद्धेन ब्रह्मजालसुत्तं कत्थ भासितं।
विस्सज्‍जना – अन्तरा च भन्ते राजगहं अन्तरा च नाळन्दं अम्बलट्ठिकायं राजागारके भासितं।
पुच्छा – कं आवुसो आरब्भ भासितं।
विस्सज्‍जना – सुप्पियञ्‍च भन्ते परिब्बाजकं ब्रह्मदत्तञ्‍च माणवं आरब्भ भासितं।
पुच्छा – किस्मिं आवुसो वत्थुस्मिं भासितं।
विस्सज्‍जना – वण्णावण्णे भन्ते, सुप्पियो हि भन्ते अनेकपरियायेन बुद्धस्स अवण्णं भासति धम्मस्स अवण्णं भासति सङ्घस्स अवण्णं भासति, सुप्पियस्स पन परिब्बाजकस्स अन्तेवासी ब्रह्मदत्तो माणवो अनेकपरियायेन बुद्धस्स वण्णं भासति धम्मस्स वण्णं भासति सङ्घस्स वण्णं भासति, तस्मिं भन्ते वत्थुस्मिं भासितं।</description>
    </item>
    
    <item>
      <title>२ सामञ्‍ञफलसुत्त</title>
      <link>https://vvasuki.github.io/pALi/05_sangAyana-puchCha_vissajjanA/01_dIghanikAya/2_sAma~n~naphalasutta/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/05_sangAyana-puchCha_vissajjanA/01_dIghanikAya/2_sAma~n~naphalasutta/</guid>
      <description>सामञ्‍ञफलसुत्त
पुच्छा – तेनावुसो भगवता…पे॰… सम्मासम्बुद्धेन सामञ्‍ञफलसुत्तं कत्थ भासितं।
विस्सज्‍जना – राजगहे भन्ते जीवकस्स कोमारभच्‍चस्स अम्बवने भासितं।
पुच्छा – केनावुसो सद्धिं भगवता भासितं।
विस्सज्‍जना – रञ्‍ञा भन्ते मागधेन अजातसत्तुना वेदेहिपुत्तेन सद्धिं भासितं।
पुच्छा – तं पनावुसो सुत्तं चतुन्‍नं सुत्तनिक्खेपानं कतरेन सुत्तनिक्खेपेन भगवता निक्खित्तं।
विस्सज्‍जना – चतुन्‍नं भन्ते सुत्तनिक्खेपानं पुच्छावसिकेन सुत्तनिक्खेपेन निक्खितं भगवता।
अजातसत्तु पुच्छा – सा पनावुसो पुच्छा केनाकारेन समुप्पन्‍ना।
विस्सज्‍जना – राजा भन्ते मागधो अजासत्तु वेदेहिपुत्तो तदहुपोसथे पन्‍नरसे कोमुदिया चातुमासिनिया पुण्णाय पुण्णमाय रत्तिया येन भगवा तेनुपसंकमि, उपसंकमित्वा भगवन्तं दिट्ठेव धम्मे संदिट्ठिकं सामञ्‍ञफलं पुच्छि, एवं खो सा भन्ते पुच्छा उप्पन्‍ना।</description>
    </item>
    
  </channel>
</rss>