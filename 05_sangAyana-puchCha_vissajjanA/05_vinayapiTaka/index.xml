<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ विनयपिटक on पाळिषु विश्वासटिप्पणयो</title>
    <link>https://vishvAsa.github.io/pALi/05_sangAyana-puchCha_vissajjanA/05_vinayapiTaka/</link>
    <description>Recent content in &#43;०५ विनयपिटक on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/05_sangAyana-puchCha_vissajjanA/05_vinayapiTaka/index.xml" rel="self" type="application/rss+xml" />
    <item>
      <title>० संगायनस्स पुच्छा विस्सज्‍जना</title>
      <link>https://vishvAsa.github.io/pALi/05_sangAyana-puchCha_vissajjanA/05_vinayapiTaka/0_saMgAyanassa_puchChA_vissajjanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/05_sangAyana-puchCha_vissajjanA/05_vinayapiTaka/0_saMgAyanassa_puchChA_vissajjanA/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;विनयपिटक&lt;/p&gt;&#xA;&lt;h2 id=&#34;सगयनसस-पचछ-वससजजन&#34;&gt;संगायनस्स पुच्छा विस्सज्‍जना&lt;/h2&gt;&#xA;&lt;h2 id=&#34;ओकस-दनकथ&#34;&gt;ओकास दानकथा&lt;/h2&gt;&#xA;&lt;p&gt;सुणातु मे भन्ते सङ्घो, महती अयं परिसा, एवरूपाय परिसाय न सुकरा सब्बसो कथं सावेतुं, तस्मा आयस्मतो च जवनत्थेरस्स पखुक्‍कूनगरवासिनो आयस्मतो च विचित्तसाराभिवंसस्स तिपिटकधर धम्मभण्डागारिकस्स विनयपुच्छनभारञ्‍च विनयविस्सज्‍जन भारञ्‍च आवहितुं ओकासं दम्मि, करोथ तुम्हे आवुसो छट्ठसंगीतिपुब्बङ्गमानि विनयपुच्छन विनयविस्सज्‍जन किच्‍चानि यथाधम्मं यथाविनयं।&lt;br&gt;&#xA;अग्गमहापण्डित भदन्तजवन महाथेरेन&lt;br&gt;&#xA;ठपिता&lt;br&gt;&#xA;पुच्छक सम्मुति ञात्ति&lt;br&gt;&#xA;सुणातु मे भन्ते सङ्घो, यदि सङ्घस्स पत्तकल्‍लं, अहं आयस्मन्तं विचित्तसाराभिवंसं तिपिटकधर धम्मभण्डागारिकं विनयं पुच्छेय्यं।&lt;br&gt;&#xA;तिपिटकधर धम्मभण्डागारिक&lt;br&gt;&#xA;भदन्तविचित्तसाराभिवंसेन&lt;br&gt;&#xA;ठपिता विस्सज्‍जक सम्मुति ञात्ति&lt;br&gt;&#xA;सुणातु मे भन्ते सङ्घो, यदि सङ्घस्स पत्तकल्‍लं, अहं आयस्मता जवनत्थेरेन सङ्घनायक महाथेरस्स पटिनिधिभूतेन विनयं पुट्ठो विस्सज्‍जेय्यं।&lt;/p&gt;</description>
    </item>
    <item>
      <title>१ सङ्घादिसेस सिक्खापुच्छा</title>
      <link>https://vishvAsa.github.io/pALi/05_sangAyana-puchCha_vissajjanA/05_vinayapiTaka/1_sanghAdisesa_sikkhApuchChA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/05_sangAyana-puchCha_vissajjanA/05_vinayapiTaka/1_sanghAdisesa_sikkhApuchChA/</guid>
      <description>&lt;p&gt;सङ्घादिसेस सिक्खापुच्छा&lt;/p&gt;&#xA;&lt;h2 id=&#34;१-सककवससटठसङघदसस-सकखपचछ&#34;&gt;१. सुक्कविस्सट्ठिसङ्घादिसेस सिक्खापुच्छा&lt;/h2&gt;&#xA;&lt;p&gt;पुच्छा – यं तेन आवुसो भगवता जानता पस्सता अरहता सम्मासम्बुद्धेन उपक्कमित्वा असुचिं मोचेन्तस्स सङ्घादिसेसो कत्थ पञ्ञत्तो।&lt;br&gt;&#xA;विस्सज्जना – सावत्थियं भन्ते पञ्ञत्तो।&lt;br&gt;&#xA;पुच्छा – कं आवुसो आरब्भ पञ्ञत्तो।&lt;br&gt;&#xA;विस्सज्जना – आयस्मन्तं भन्ते सेय्यसकं आरब्भ पञ्ञत्तो।&lt;br&gt;&#xA;पुच्छा – किस्मिं आवुसो वत्थुस्मिं पञ्ञत्तो।&lt;br&gt;&#xA;विस्सज्जना – आयस्मा भन्ते सेय्यसको हत्थेन उपक्कमित्वा असुचिं मोचेसि, तस्मिं भन्ते वत्थुस्मिं पञ्ञत्तो।&lt;br&gt;&#xA;पुच्छा – अत्थि आवुसो तत्थ पञ्ञत्ति अनुपञ्ञत्ति अनुप्पन्नपञ्ञत्ति।&lt;br&gt;&#xA;विस्सज्जना – एका भन्ते पञ्ञत्ति, एका अनुपञ्ञत्ति, अनुप्पन्नपञ्ञत्ति तस्मिं नत्थि।&lt;br&gt;&#xA;पुच्छा – कतमा आवुसो तत्थ मूलपञ्ञत्ति।&lt;br&gt;&#xA;विस्सज्जना – सञ्चेतनिका सुक्कविस्सट्ठि सङ्घादिसेसोति अयं भन्ते तत्थ मूलपञ्ञत्ति।&lt;br&gt;&#xA;पुच्छा – कतमा पनावुसो तत्थ अनुपञ्ञत्ति।&lt;br&gt;&#xA;विस्सज्जना – अञ्ञत्र सुपिनन्ताति अयं भन्ते तत्थ अनुपञ्ञत्ति।&lt;br&gt;&#xA;पुच्छा – कतमा पनावुसो तत्थ परिपुण्णपञ्ञत्ति।&lt;br&gt;&#xA;विस्सज्जना – सञ्चेतनिका सुक्कविस्सट्ठि अञ्ञत्रसुपिनन्ता सङ्घादिसोति अयं भन्ते तत्थ परिपुण्णपञ्ञत्ति।&lt;br&gt;&#xA;पुच्छा – साधारण पञ्ञत्तिनुखो आवुसो असाधारण पञ्ञत्तिनुखो।&lt;br&gt;&#xA;विस्सज्जना – असाधारणपञ्ञत्ति भन्ते।&lt;br&gt;&#xA;पुच्छा – तत्थ आवुसो उपक्कमित्वा असुचिं मोचेन्तो कति आपत्तियो आपज्जति।&lt;br&gt;&#xA;विस्सज्जना – उपक्कमित्वा भन्ते असुचिं मोचेन्तो तिस्सो आपत्तियो आपज्जति, चेतेति उपक्कमति मुच्चति आपत्ति&lt;br&gt;&#xA;सङ्घादिसेसस्स , चेतेति उपक्कमति न मुच्चति आपत्ति थुल्लच्चयस्स, पयोगे दुक्कटं।&lt;br&gt;&#xA;पुच्छा – केसं आवुसो अनापत्ति।&lt;br&gt;&#xA;विस्सज्जना – छन्नं भन्ते अनापत्ति सुपिनन्तेन मोचेन्तस्स न मोचनाधिप्पायस्स उम्मत्तकस्स खित्तचित्तस्स वेदनाट्टस्स आदिकम्मिकस्स इमेसं खो भन्ते छन्नं अनापत्ति।&lt;br&gt;&#xA;पुच्छा – पञ्चन्नं आवुसो पातिमोक्खुद्देसानं कतमेन उद्देसेन उद्देसं आगच्छति।&lt;br&gt;&#xA;विस्सज्जना – पञ्चन्नं भन्ते पातिमोक्खुद्देसानं ततियेन उद्देसेन उद्देसं आगच्छति।&lt;br&gt;&#xA;पुच्छा – चतुन्नं आवुसो विपत्तीनं कतमा विपत्ति।&lt;br&gt;&#xA;विस्सज्जना – चतुन्नं भन्ते विपत्तीनं सीलविपत्ति।&lt;br&gt;&#xA;पुच्छा – का आवुसो विपत्ति।&lt;br&gt;&#xA;विस्सज्जना – असंवरो भन्ते विपत्ति।&lt;br&gt;&#xA;पुच्छा – का आवुसो सम्पत्ति।&lt;br&gt;&#xA;विस्सज्जना – संवरो भन्ते सम्पत्ति।&lt;br&gt;&#xA;पुच्छा – का आवुसो पटिपत्ति।&lt;br&gt;&#xA;विस्सज्जना – न एव रूपं करिस्सामीति यावजीवं आपाणकोटिकं समादाय सिक्खति सिक्खापदेसु अयं भन्ते पटिपत्ति।&lt;br&gt;&#xA;पुच्छा – कति आवुसो अत्थवसे पटिच्च भगवता उपक्कमित्वा असुचिं मोचेन्तस्स सङ्घादिसेसो पञ्ञत्तो।&lt;br&gt;&#xA;विस्सज्जना – दस भन्ते अत्थवसे पटिच्च भगवता उपक्कमित्वा असुचिं मोचेन्तस्स सङ्घादिसेसो पञ्ञत्तो सङ्घसुट्ठुताय…पे॰… विनयानुग्गहाय।&lt;br&gt;&#xA;पुच्छा – कत्थ आवुसो ठितं।&lt;br&gt;&#xA;विस्सज्जना – सिक्खाकामेसु भन्ते ठितं।&lt;br&gt;&#xA;पुच्छा – के आवुसो धारेन्ति।&lt;br&gt;&#xA;विस्सज्जना – येसं भन्ते वत्तति ते धारेन्ति।&lt;br&gt;&#xA;पुच्छा – कस्स आवुसो वचनं।&lt;br&gt;&#xA;विस्सज्जना – भगवतो भन्ते वचनं अरहतो सम्मासम्बुद्धस्स।&lt;br&gt;&#xA;पुच्छा – केनावुसो आभतं।&lt;br&gt;&#xA;विस्सज्जना – परम्पराय भन्ते आभतं।&lt;br&gt;&#xA;पुच्छा – अत्थि नुखो आवुसो तत्थ सनिदाने सपदभाजनीये सविनीतवत्थुके उपनेतब्बं वा अपनेतब्बं वा अक्खरपदपच्चाभट्ठं वा विरद्धपदब्यञ्जनं वा।&lt;br&gt;&#xA;संगायनत्थाय सङ्घस्स ञापनम्&lt;br&gt;&#xA;सुणातु मे भन्ते सङ्घो आयस्मन्तं विचित्तसाराभिवंसं तिपिटकधर धम्मभण्डागारिकं पठमस्स सङ्घादिसेस सिक्खापदस्स निदानम्पि पुच्छिं, पुग्गलम्पि पुच्छिं, वत्थुम्पि पुच्छिं, पञ्ञत्तिम्पि पुच्छिं, अनुपञ्ञत्तिम्पि पुच्छि, आपत्तिम्पि पुच्छिं, अनापत्तिम्पि पुच्छिं, अञ्ञानिपि एवरूपानि अनेकानि पुच्छितब्बट्ठानानि पुच्छिं, पुट्ठो पुट्ठो च सो आयस्मा विचित्तसाराभिवंसो विस्सज्जेसि, इतिहिदं भन्ते पठम सङ्घादिसेस सिक्खापदं सपरिवारं निम्मलं सुपरिसुद्धं तस्सेव भगवतो वचनं अरहतो सम्मासम्बुद्धस्स। तस्मा यथापुरे महाकस्सपादयो महाथेरवरा पोराणसंगीतिकारा ब्रह्मचरियस्स चिरट्ठितिया बहुजनहिताय बहुजनसुखाय लोकानुकम्पाय अत्थाय हिताय सुखाय देवमनुस्सानं धम्मविनयं संगायिंसुचेव अनुसंगायिंसुच, एवमेव मयम्पि सब्बेव छट्ठसंगीतिमहाधम्मसभा परियापन्ना इदं पठमं सङ्घादिसेस सिक्खापदं निदानतो पट्ठाय एकच्चानं वचसा सज्झायवसेन एकच्चानं मनसा मनसिकरणवसेनच एकतो गणसज्झायं कत्वा संगायेय्याम।&lt;br&gt;&#xA;पुच्छा – यं तेन आवुसो भगवता…पे॰… सम्मासम्बुद्धेन मातुकामेन सद्धिं कायसंसग्गं समापज्जन्तस्स च, मातुगामं दुट्ठुल्लाहि वाचाहि ओभासन्तस्स च, मातुगामस्स सन्तिके अत्तकाम पारिचरियाय वण्णं भासन्तस्स च, सञ्चरित्तं समापज्जन्तस्स च सङ्घादिसेसो कत्थ पञ्ञत्तो।&lt;br&gt;&#xA;विस्सज्जना – सावत्थियं भन्ते पञ्‍ञत्तो।&lt;br&gt;&#xA;पुच्छा – कं आवुसो आरब्भ पञ्‍ञत्तो।&lt;br&gt;&#xA;विस्सज्‍जना – आयस्मन्तं भन्ते उदायित्थेरं आरब्भ पञ्‍ञत्तो।&lt;br&gt;&#xA;पुच्छा – किस्मिं आवुसो वत्थुस्मिं पञ्‍ञत्तो।&lt;br&gt;&#xA;विस्सज्‍जना – आयस्मा भन्ते उदायित्थेरो मातुगामेन सद्धिं कायसंसग्गं समापज्‍जि, आयस्मायेव भन्ते उदायित्थेरो मातुगामं दुट्ठुल्‍लाहि वाचाहि ओभासि, आयस्मायेव भन्ते उदायित्थेरो मातुगामस्स सन्तिके अत्तकाम पारिचरियाय वण्णं अभासि, आयस्मायेव भन्ते उदायित्थेरो सञ्‍चरित्तं समापज्‍जिं, तस्मिं भन्ते वत्थुस्मिं पञ्‍ञत्तो।&lt;/p&gt;</description>
    </item>
    <item>
      <title>२ निस्सग्गिपाचित्तिय</title>
      <link>https://vishvAsa.github.io/pALi/05_sangAyana-puchCha_vissajjanA/05_vinayapiTaka/2_nissaggipAchittiya/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/05_sangAyana-puchCha_vissajjanA/05_vinayapiTaka/2_nissaggipAchittiya/</guid>
      <description>&lt;p&gt;निस्सग्गिपाचित्तिय&lt;/p&gt;&#xA;&lt;h2 id=&#34;१-चवरवगग-१-पठमकथन-सकखपचछ&#34;&gt;१. चीवरवग्ग १. पठमकथिन सिक्खापुच्छा&lt;/h2&gt;&#xA;&lt;p&gt;पुच्छा – यं तेन आवुसो भगवता…पे॰… सम्मासम्बुद्धेन अतिरेकचीवरं दसाहं अतिक्कामेन्तस्स निस्सग्गियं पाचित्तियं कत्थ पञ्ञत्तं।&lt;br&gt;&#xA;विस्सज्जना – वेसालियं भन्ते पञ्ञत्तं।&lt;br&gt;&#xA;पुच्छा – कं आवुसो आरब्भ किस्मिं वत्थुस्मिं पञ्ञत्तं।&lt;br&gt;&#xA;विस्सज्जना – छब्बग्गिये भन्ते भिक्खू आरब्भ पञ्ञत्तं, छब्बग्गिया भन्ते भिक्खू अतिरेकचीवरं धारेसुं, तस्मिं भन्ते वत्थुस्मिं पञ्ञत्तं।&lt;/p&gt;&#xA;&lt;h2 id=&#34;१-चवरवगग-२-उदसत-सकखपचछ&#34;&gt;१. चीवरवग्ग २. उदोसित सिक्खापुच्छा&lt;/h2&gt;&#xA;&lt;p&gt;पुच्छा – एकरत्तं आवुसो तिचिवरेन विप्पवसन्तस्स निस्सग्गियं पाचित्तियं भगवता कत्थ पञ्ञत्तं।&lt;br&gt;&#xA;विस्सज्जना – सावत्थियं भन्ते पञ्ञत्तं।&lt;br&gt;&#xA;पुच्छा – कं आवुसो आरब्भ किस्मिं वत्थुस्मिं पञ्ञत्तं।&lt;br&gt;&#xA;विस्सज्जना – सम्बहुले भन्ते भिक्खू आरब्भ पञ्ञत्तं, सम्बहुला भन्ते भिक्खू भिक्खूनं हत्थे चीवरं निक्खिपित्वा सन्तरुत्तरेन जनपदचारिकं पक्कमिंसु, तस्मिं भन्ते वत्थुस्मिं पञ्ञत्तं।&lt;/p&gt;</description>
    </item>
    <item>
      <title>३ महावग्गपाळि</title>
      <link>https://vishvAsa.github.io/pALi/05_sangAyana-puchCha_vissajjanA/05_vinayapiTaka/3_mahAvaggapALi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/05_sangAyana-puchCha_vissajjanA/05_vinayapiTaka/3_mahAvaggapALi/</guid>
      <description>&lt;p&gt;महावग्गपाळि&lt;/p&gt;&#xA;&lt;h2 id=&#34;सगयनसस-पचछ-वससजजन&#34;&gt;संगायनस्स पुच्छा विस्सज्‍जना&lt;/h2&gt;&#xA;&lt;p&gt;पुच्छा – उभतो विभङ्गानन्तरं आवुसो पोराणकेहि संगीतिकारमहाथेरेहि कं नाम पावचनं संगीतं।&lt;br&gt;&#xA;विस्सज्‍जना – उभतो विभङ्गानन्तरं भन्ते पोराणकेहि संगीतिकारमहाथेरेहि खन्धका संगीता।&lt;br&gt;&#xA;पुच्छा – ते पन आवुसो खन्धका वग्गभेदेन कतिविधा।&lt;br&gt;&#xA;विस्सज्‍जना – ते पन भन्ते खन्धका दुविधा वग्गभेदेन महावग्गो चूळवग्गोति।&lt;br&gt;&#xA;पुच्छा – महावग्गे आवुसो कति खन्धका परियापन्‍ना।&lt;br&gt;&#xA;विस्सज्‍जना – महावग्गे भन्ते दसखन्धका परियापन्‍ना, सेय्यथिदं, महाखन्धको उपोसथक्खन्धको वस्सूपनायिकक्खन्धको पवारणाक्खन्धको चम्मक्खन्धको भेसज्‍जक्खन्धको कथिनक्खन्धको चीवरक्खन्धको चम्पेय्यक्खन्धको कोसम्बकक्खन्धकोति।&lt;br&gt;&#xA;पुच्छा – महाखन्धके आवुसो बहू कथायो, कतमा तासं आदिकथा।&lt;br&gt;&#xA;विस्सज्‍जना – महाखन्धके भन्ते बोधिकथा आदि।&lt;/p&gt;</description>
    </item>
    <item>
      <title>४ चूळवग्गपाळि</title>
      <link>https://vishvAsa.github.io/pALi/05_sangAyana-puchCha_vissajjanA/05_vinayapiTaka/4_chULavaggapALi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/05_sangAyana-puchCha_vissajjanA/05_vinayapiTaka/4_chULavaggapALi/</guid>
      <description>&lt;p&gt;चूळवग्गपाळि&lt;/p&gt;&#xA;&lt;h2 id=&#34;१-कमबकखनधक&#34;&gt;१. कम्बक्खन्धक&lt;/h2&gt;&#xA;&lt;p&gt;पुच्छा – भण्डनादिकारकस्स आवुसो भिक्खुनो तज्‍जनीयकम्मं कातुं भगवता कत्थ अनुञ्‍ञातं, कं आरब्भ किस्मिं वत्थुस्मिं अनुञ्‍ञातं।&lt;br&gt;&#xA;विस्सज्‍जना – सावत्थियं भन्ते पण्डुकलोहितके भिक्खू आरब्भ अनुञ्‍ञातं, पण्डुकलोहितका भन्ते भिक्खू अत्तना भण्डनकारका कलहकारका विवादकारका भस्सकारका सङ्घे अधिकरणकारका, येपि चञ्‍ञे भिक्खू भण्डनकारका कलहकारका विवादकारका भस्सकारका सङ्घे अधिकरणकारका ते उपसङ्कमित्वा एवमाहंसु ‘‘मा खो तुम्हे आयस्मन्तो एसो अजेसि, बलवाबलवं पटिमन्तेथ, तुम्हे तेन पण्डिततरा च ब्यत्ततरा च बहुस्सुततरा च अलमत्ततरा च, मा चस्स भायित्थ, मयम्पि तुम्हाकं पक्खा भविस्सामा’’ति, तेन अनुप्पन्‍नानि चेव भण्डनानि उप्पज्‍जन्ति, उप्पन्‍नानि च भण्डनानि भिय्योभावाय वेपुल्‍लाय संवत्तन्ति। तस्मिं भन्ते वत्थुस्मिं अनुञ्‍ञातं।&lt;br&gt;&#xA;पुच्छा – तज्‍जनीयकम्मकतस्स आवुसो भिक्खुनो कतिसु वत्तेसु सम्मा वत्तन्तस्स तं कम्मं पटिप्पस्सम्भेतुं भगवता कत्थ अनुञ्‍ञातं, कं आरब्भ किस्मिं वत्थुस्मिं अनुञ्‍ञातं।&lt;br&gt;&#xA;विस्सज्‍जना – अट्ठारससु भन्ते वत्तेसु सम्मा वत्तन्तस्स तज्‍जनीयकम्मकतस्स भिक्खुनो तं कम्मं पटिप्पस्सम्भेतुं भगवता सावत्थियं अनुञ्‍ञातं, तेयेव पण्डुकलोहितका भिक्खू सङ्घेन तज्‍जनीयकम्मकता सम्मा वत्तित्वा सङ्घं उपसङ्कमित्वा याचिंसु, तस्मिं भन्ते वत्थुस्मिं अनुञ्‍ञातं।&lt;br&gt;&#xA;पुच्छा – बालस्स आवुसो अब्यत्तस्स आपत्तिबहुलस्स अनपदानस्स गिहिसंसट्ठस्स अननुलोमिकेहि गिहिसंसग्गेहि नियस्सकम्मं कातुं कत्थ पञ्‍ञत्तं, कं आरब्भ किस्मिं वत्थुस्मिं पञ्‍ञत्तं।&lt;br&gt;&#xA;विस्सज्‍जना – सावत्थियं भन्ते आयस्मन्तं सेय्यसकं आरब्भ पञ्‍ञत्तं, आयस्मा भन्ते सेय्यसको बालो अहोसि अब्यत्तो आपत्तिबहुलो अनपदानो गिहिसंसट्ठो विहासि अननुलोमिकेहि गिहिसंसग्गेहि, तस्मिं भन्ते वत्थुस्मिं पञ्‍ञत्तं।&lt;br&gt;&#xA;पुच्छा – नियस्सकम्मकतस्स आवुसो भिक्खुनो कतिसु वत्तेसु सम्मा वत्तन्तस्स तं कम्मं पटिप्पस्सम्भेतुं भगवता अनुञ्‍ञातं।&lt;br&gt;&#xA;विस्सज्‍जना – अट्ठारससु भन्ते वत्तेसु सम्मा वत्तन्तस्स नियस्स कम्मकतस्स भिक्खुनो तं कम्मं पटिप्पस्सम्भेतुं भगवता अनुञ्‍ञातं, न उपसम्पादेतब्बं, न निस्सयो दातब्बो, न सामणेरो उपट्ठापेतब्बो, न भिक्खुनोवादकसम्मुति सादितब्बा, सम्मतेनपि भिक्खुनियो न ओवदितब्बा, एवमादीसु भन्ते अट्ठारससु वत्तेसु सम्मा वत्तन्तस्स नियस्सकम्मकतस्स भिक्खुनो तं कम्मं पटिप्पस्सम्भेतुं भगवता अनुञ्‍ञातं।&lt;br&gt;&#xA;पुच्छा – कुलदूसकस्स आवुसो पापसमाचारस्स भिक्खुनो पब्बाजनीयकम्मं कातुं भगवता कत्थ अनुञ्‍ञातं, कं आरब्भ किस्मिं वत्थुस्मिं अनुञ्‍ञातं।&lt;br&gt;&#xA;विस्सज्‍जना – सावत्थियं भन्ते अस्सजिपुनब्बसुके भिक्खू आरब्भ अनुञ्‍ञातं, अस्सजिपुनब्बसुका भन्ते भिक्खू कीटागिरिस्मिं कुलदूसका अहेसुं पापसमाचारा, तस्मिं भन्ते वत्थुस्मिं अनुञ्‍ञातं।&lt;br&gt;&#xA;पुच्छा – पटिसारणीयकम्मं आवुसो पुच्छामि, सद्धं आवुसो पसन्‍नं गहपतिं दायकं कारकं सङ्घुपट्ठाकं हीनेन खुंसेन्तस्स भिक्खुनो पटिसारणीयकम्मं कातुं भगवता कत्थ अनुञ्‍ञातं, कं आरब्भ किस्मिं वत्थुस्मिं अनुञ्‍ञातं।&lt;br&gt;&#xA;विस्सज्‍जना – सावत्थियं भन्ते आयस्मन्तं सुधम्मं आरब्भ अनुञ्‍ञातं, भगवति भन्ते सावत्थियं विहरति आयस्मा सुधम्मो मच्छिकासण्डे चित्तं गहपतिं सद्धं पसन्‍नं दायकं कारकं सङ्घुपट्ठाकं हीनेन खुंसेसि हीनेन वम्भेसि, तस्मिं भन्ते वत्थुस्मिं अनुञ्‍ञातं।&lt;br&gt;&#xA;तेनहि भिक्खवे सङ्घो सुधम्मस्स भिक्खुनो पटिसारणीयकम्मं करोतु ‘‘चित्तो ते गहपति खमापेतब्बो’’ति –&lt;br&gt;&#xA;पुच्छा – पटिसारणीयकम्मकतस्स आवुसो भिक्खुनो अनुदूतं दातुञ्‍च तेन अनुदूतेन सद्धिं गन्त्वा यथाखुंसितं गहपतिं खमापेतुं च भगवता कत्थ अनुञ्‍ञातं, कं आरब्भ किस्मिं वत्थुस्मिं अनुञ्‍ञातं।&lt;br&gt;&#xA;विस्सज्‍जना – सावत्थियं भन्ते आयस्मन्तंयेव सुधम्मं आरब्भ अनुञ्‍ञातं, आयस्मा भन्ते सुधम्मो मच्छिकासण्डं गन्त्वा मङ्कुभूतो नासक्खि चित्तं गहपतिं खमापेतुं, तस्मिं भन्ते वत्थुस्मिं अनुञ्‍ञातं।&lt;br&gt;&#xA;पुच्छा – पटिसारणीयकम्मकतस्स आवुसो भिक्खुनो कतिसु वत्तेसु सम्मा वत्तन्तस्स तं कम्मं पटिप्पस्सम्भेतुं भगवता अनुञ्‍ञातं।&lt;br&gt;&#xA;विस्सज्‍जना – अट्ठारससु भन्ते वत्तेसु सम्मा वत्तन्तस्स पटिसारणीय कम्मकतस्स भिक्खुनो तं कम्मं पटिप्पस्सम्भेतुं भगवता अनुञ्‍ञातं।&lt;br&gt;&#xA;पुच्छा – आपत्तिं आवुसो आपज्‍जित्वा तं आपत्तिं पस्सितुं वा पटिकातुं वा न इच्छन्तस्स भिक्खुनो आपत्तिया अदस्सने वा अप्पटिकम्मे वा उक्खेपनीयकम्मं कातुं भगवता कत्थ पञ्‍ञत्तं, कं आरब्भ किस्मिं वत्थुस्मिं पञ्‍ञत्तं।&lt;br&gt;&#xA;विस्सज्‍जना – कोसम्बियं भन्ते आयस्मन्तं छन्‍नत्थेरं आरब्भ पञ्‍ञत्तं, आयस्मा भन्ते छन्‍नो आपत्तिं आपज्‍जित्वा न इच्छि तं आपत्तिं पस्सितुं वा पटिकातुं वा, तस्मिं भन्ते वत्थुस्मिं पञ्‍ञत्तं।&lt;br&gt;&#xA;पुच्छा – आपत्तिया आवुसो अदस्सनेन वा अप्पटिकम्मे वा उक्खेपनीय कम्मकतेन भिक्खुना कतिसु वत्तेसु सम्मा वत्तितब्बं।&lt;br&gt;&#xA;विस्सज्‍जना – तेचत्तालीसाय भन्ते वत्तेसु सम्मा वत्तितब्बं।&lt;br&gt;&#xA;पुच्छा – उक्खेपनीयकम्मकतस्स आवुसो भिक्खुनो सम्मा वत्तन्तस्स तं कम्मं पटिप्पस्सम्भेतुं भगवता कत्थ अनुञ्‍ञातं, कं आरब्भ किस्मिं वत्थुस्मिं अनुञ्‍ञातं।&lt;br&gt;&#xA;विस्सज्‍जना – कोसम्बियं भन्ते आयस्मन्तंयेव छन्‍नं आरब्भ अनुञ्‍ञातं, आयस्मा भन्ते छन्‍नो सङ्घेन आपत्तिया अदस्सने वा अप्पटिकम्मे वा उक्खेपनीयकम्मकतो सम्मा वत्तेसि लोमंपातेसि नेत्थारं वत्तेसि सङ्घं उपसङ्कमित्वा तस्स कम्मस्स पटिप्पस्सद्धिया याचि, तस्मिं भन्ते वत्थुस्मिं अनुञ्‍ञातं।&lt;br&gt;&#xA;पुच्छा – पापिकं आवुसो दिट्ठिं गहेत्वा तं दिट्ठिं न पटिनिस्सज्‍जन्तस्स पापिकाय दिट्ठिया अप्पटिनिस्सग्गे उक्खेपनीयकम्मं कातुं भगवता कत्थ पञ्‍ञत्तं, कं आरब्भ किस्मिं वत्थुस्मिं पञ्‍ञत्तं।&lt;br&gt;&#xA;विस्सज्‍जना – सावत्थियं भन्ते अरिट्ठं भिक्खुं गद्धबाधिपुब्बं आरब्भ पञ्‍ञत्तं, भगवति भन्ते सावत्थियं विहरति अरिट्ठस्स नाम भिक्खुनो गद्धबाधिपुब्बस्स एवरूपं पापकं दिट्ठिगतं उप्पन्‍नं अहोसि ‘‘तथाहं भगवता धम्मं देसितं आजानामि, यथायेमे अन्तरायिका धम्मा वुत्ता भगवता, ते पटिसेवतो नालं अन्तरायाया’’ति, तस्मिं भन्ते वत्थुस्मिं पञ्‍ञत्तं।&lt;br&gt;&#xA;पुच्छा – पापिकाय आवुसो दिट्ठिया अप्पटिनिस्सग्गे उक्खेपनीयकम्मकतेन भिक्खुना कतिसु वत्तेसु सम्मा वत्तितब्बं।&lt;br&gt;&#xA;विस्सज्‍जना – तेचत्तालीसाय भन्ते वत्तेसु सम्मा वत्तितब्बं।&lt;br&gt;&#xA;पुच्छा – कम्मक्खन्धकं पुच्छिस्सं, सनिदानि सनिद्देसं। समुक्‍कट्ठपदानं आवुसो कति आपत्तियो।&lt;br&gt;&#xA;विस्सज्‍जना – कम्मक्खन्धकं विस्सज्‍जिस्सं, सनिदानं सनिद्देसं। समुक्‍कट्ठपदानं भन्ते एका आपत्ति।&lt;/p&gt;</description>
    </item>
  </channel>
</rss>
