<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ मज्झिमनिकाय on पाळिषु विश्वासटिप्पणयो</title>
    <link>https://vishvAsa.github.io/pALi/05_sangAyana-puchCha_vissajjanA/02_majjhimanikAya/</link>
    <description>Recent content in &#43;०२ मज्झिमनिकाय on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/05_sangAyana-puchCha_vissajjanA/02_majjhimanikAya/index.xml" rel="self" type="application/rss+xml" />
    <item>
      <title>० मूलपण्णासपाळि</title>
      <link>https://vishvAsa.github.io/pALi/05_sangAyana-puchCha_vissajjanA/02_majjhimanikAya/0_mUlapaNNAsapALi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/05_sangAyana-puchCha_vissajjanA/02_majjhimanikAya/0_mUlapaNNAsapALi/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;सुत्तन्तपिटक&lt;br&gt;&#xA;मज्झिमनिकाय&lt;br&gt;&#xA;मूलपण्णासपाळि&lt;/p&gt;&#xA;&lt;h2 id=&#34;सगयनसस-पचछ-वससजजन&#34;&gt;संगायनस्स पुच्छा विस्सज्‍जना&lt;/h2&gt;&#xA;&lt;p&gt;पुच्छा – पठममहासंगीतिकाले आवुसो धम्मसंगाहका महाकस्सपादयो महाथेरवरा दीघनिकायं संगायित्वा तदनन्तरं किं नाम पावचनं संगायिंसु।&lt;br&gt;&#xA;विस्सज्‍जना – पठममहासंगीतिकाले भन्ते धम्मसंगाहका महाकस्सपादयो महाथेरवरा दीघनिकायं संगायित्वा तदनन्तरं मज्झिमं नाम निकायं संगायिंसु।&lt;br&gt;&#xA;पुच्छा – मज्झिमनिकायो नाम आवुसो मूलपण्णासको मज्झिम पण्णासको उपरिपण्णासकोति पण्णासकवसेन तिविधो, तत्थ कतरं पण्णासकं पठमं संगायिंसु।&lt;br&gt;&#xA;विस्सज्‍जना – तीसु भन्ते पण्णासकेसु मूलपण्णासकं नाम पावचनं धम्मसंगाहका महाथेरवरा पठमं संगायिंसु।&lt;br&gt;&#xA;पुच्छा – मूलपण्णासकेपि आवुसो पञ्‍चवग्गा पण्णास च सुत्तानि, तेसु कतरं वग्गं कतरञ्‍च सुत्तं पठमं संगायिंसु।&lt;br&gt;&#xA;विस्सज्‍जना – मूलपण्णासके भन्ते पञ्‍चसु वग्गेसु पठमं मूलपरियायवग्गं पण्णासकेसु च सुत्तेसु पठमं मूलपरियायसुत्तं संगायिंसु।&lt;br&gt;&#xA;साधु आवुसो मयम्पि दानि ततोयेव पट्ठाय संगीतिपुब्बङ्गमानि पुच्छाविस्सज्‍जनकिच्‍चानि कातुं समारभाम।&lt;/p&gt;</description>
    </item>
    <item>
      <title>१ मज्झिमपण्णासपाळि</title>
      <link>https://vishvAsa.github.io/pALi/05_sangAyana-puchCha_vissajjanA/02_majjhimanikAya/1_majjhimapaNNAsapALi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/05_sangAyana-puchCha_vissajjanA/02_majjhimanikAya/1_majjhimapaNNAsapALi/</guid>
      <description>&lt;p&gt;मज्झिमपण्णासपाळि&lt;/p&gt;&#xA;&lt;h2 id=&#34;कनदरकसतत&#34;&gt;कन्दरकसुत्त&lt;/h2&gt;&#xA;&lt;p&gt;पुच्छा – तेनावुसो जानता…पे॰… सम्मासम्बुद्धेन कन्दरकसुत्तं कत्थ कं आरब्भ किस्मिं वत्थुस्मिं भासितं।&lt;br&gt;&#xA;विस्सज्‍जना – चम्पायं भन्ते गग्गराय पोक्खरणिया तीरे पेस्सञ्‍च हत्थारोहपुत्तं कन्दरकञ्‍च परिब्बाजकं आरब्भ भासितं, कन्दरको भन्ते परिब्बाजको भगवतो च भिक्खुसङ्घस्स च वण्णं अभासि, पेस्सो च भन्ते हत्थारोहपुत्तो भगवतो च धम्मदेसनाय च वण्णं अभासि। तस्मिं भन्ते वत्थुस्मिं भासितं।&lt;br&gt;&#xA;पुच्छा – एवं खो आवुसो कन्दरकेन परिब्बाजकेन भगवतो च भिक्खुसङ्घस्स च अभिप्पसन्‍नेन वण्णे भासिते कथं भगवा तं समनुजानित्वा धम्मदेसनारम्भं आरभि, कथञ्‍च पेस्सो हत्थारोहपुत्तो भगवतो च धम्मदेसनाय च वण्णं अभासि , कथञ्‍च पेस्सस्स हत्थारोहपुत्तस्स अज्झासयानुरूपं धम्मं देसेसि।&lt;br&gt;&#xA;विस्सज्‍जना – एवं खो भन्ते कन्दरकेन परिब्बाजकेन भगवतो च भिक्खुसङ्घस्स च अभिप्पसन्‍नेन वण्णे भासिते ‘‘एवमेतं कन्दरक एवमेतं कन्दरक’’ एवमादिना भगवा तं समनुजानित्वा ‘‘सन्ति हि कन्दरक भिक्खू इमस्मिं भिक्खुसङ्घे अरहन्तो खीणासवा वुसितवन्तो कतकरणीया ओहितभारा अनुप्पत्तसदत्था परिक्खीणभवसंयोजना सम्मदञ्‍ञा विमुत्ता’’ति एवमादिना धम्मदेसनं समारभि। अथ खो भन्ते पेस्सो हत्थारोहपुत्तो ‘‘अच्छरियं भन्ते अब्भुतं भन्ते याव सुपञ्‍ञत्ता चिमे भन्ते भगवता चत्तारो सतिपट्ठाना सत्तानं विसुद्धिया सोकपरिदेवानं समतिक्‍कमाय दुक्खदोमनस्सानं अत्थङ्गमाय ञायस्स अधिगमाय निब्बानस्स सच्छिकिरियाया’’ति एवमादिना भगवतो च धम्मदेसनाय वण्णं अभासि, भगवापि भन्ते ‘‘गहनञ्हेतं पेस्स यदिदं मनुस्सा, उत्तानकञ्हेतं पेस्स यदिदं पसवो’’तिआदिना पेस्सस्स हत्थारोहपुत्तस्स अज्झासयानुरूपं धम्मकथं देसेसि।&lt;br&gt;&#xA;पुच्छा – तं पनावुसो धम्मदेसनं सुत्वा पेस्सस्स हत्थारोहपुत्तस्स कीदिसो आनिसंसो अधिगतो, कथञ्‍च भगवा तं पुग्गलचतुक्‍कदेसनं संखित्तेन भासितं, भिक्खूनं वित्थारेन विभजित्वा देसेसि।&lt;br&gt;&#xA;विस्सज्‍जना – तं खो पन भन्ते धम्मं सुत्वा पेस्सस्स हत्थारोहपुत्तस्स द्वे आनिसंसा अधिगता सङ्घे च पसादो सतिपट्ठानपरिग्गहणूपायो च अभिनवो। भगवा च भन्ते तं पुग्गलचतुक्‍कदेसनं भिक्खूहि याचितो ‘‘कतमो च भिक्खवे पुग्गलो अत्तपरितापनानुयोगमनुयुत्तो’’तिआदिना संखित्तेन भासितं, वित्थारेन अत्थं अविभत्तं। वित्थारेन विभजित्वा देसेसि।&lt;/p&gt;</description>
    </item>
  </channel>
</rss>
