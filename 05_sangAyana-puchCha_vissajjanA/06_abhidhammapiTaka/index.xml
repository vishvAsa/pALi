<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०६ अभिधम्मपिटक on पाळिषु विश्वासटिप्पणयो</title>
    <link>https://vishvAsa.github.io/pALi/05_sangAyana-puchCha_vissajjanA/06_abhidhammapiTaka/</link>
    <description>Recent content in &#43;०६ अभिधम्मपिटक on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/05_sangAyana-puchCha_vissajjanA/06_abhidhammapiTaka/index.xml" rel="self" type="application/rss+xml" />
    <item>
      <title>० अभिधम्मपिटक</title>
      <link>https://vishvAsa.github.io/pALi/05_sangAyana-puchCha_vissajjanA/06_abhidhammapiTaka/0_abhidhammapiTaka/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/05_sangAyana-puchCha_vissajjanA/06_abhidhammapiTaka/0_abhidhammapiTaka/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;अभिधम्मपिटक&lt;/p&gt;&#xA;&lt;h2 id=&#34;सगयनसस-पचछ-वससजजन&#34;&gt;संगायनस्स पुच्छा विस्सज्‍जना&lt;/h2&gt;&#xA;&lt;p&gt;पुच्छा – पठममहासंगीतिकाले आवुसो धम्मसंगाहका महाकस्सपादयो महाथेरवरा पोराणसंगीतिकारा पठमं विनयपिटकं संगायित्वा सुत्तन्तपिटके च दीघमज्झिमसंयुत्तअङ्गुत्तरसंखाते चत्तारो महानिकाये संगायित्वा तदनन्तरं किं नाम पावचनं संगायिंसु।&lt;br&gt;&#xA;विस्सज्‍जना – पठममहासंगीतिकाले भन्ते धम्मसंगाहका महाकस्सपादयो महाथेरवरा पोराणसंगीतिकारा पठमं विनयपिटकं संगायित्वा सुत्तन्तपिटके च दीघमज्झिमसंयुत्तअङ्गुत्तरसंखाते चत्तारो निकाये संगायित्वा तदनन्तरं अभिधम्मपिटकं नाम पावचनं संगायिंसु।&lt;br&gt;&#xA;पुच्छा – इमिस्सम्पि आवुसो छट्ठसंगीतियं सकलञ्‍चेव विनयपिटकं संगीतं, ते च चत्तारो महानिकाया। कालो दानि आवुसो सम्पत्तो अभिधम्मपिटकं संगायितुं, तस्माहं तं तत्थ पुच्छितब्बानि पुच्छिस्सामि। अभिधम्मो नामेस आवुसो केनट्ठेन अभिधम्मोति वुच्‍चति।&lt;br&gt;&#xA;विस्सज्‍जना – धम्मातिरेक धम्मविसेसट्ठेन भन्ते अभिधम्मोति वुच्‍चति।&lt;br&gt;&#xA;पुच्छा – सो पनेस आवुसो अभिधम्मो केन कत्थ कदा च अधिगतो।&lt;br&gt;&#xA;विस्सज्‍जना – सो खो भन्ते अभिधम्मो सब्बञ्‍ञुबुद्धेन महाबोधिमण्डमूले वेसाखपुण्णमियं यथाभूतं अधिगतो।&lt;br&gt;&#xA;पुच्छा – कत्थ पनेस आवुसो अभिधम्मो भगवता कदा च विचितो।&lt;br&gt;&#xA;विस्सज्‍जना – सो खो भन्ते अभिधम्मो भगवता महाबोधिमण्डे रतनघरसत्ताहे विचितो।&lt;br&gt;&#xA;पुच्छा – कत्थ पनेस आवुसो अभिधम्मो भगवता कदा कस्सत्थाय च देसितो।&lt;br&gt;&#xA;विस्सज्‍जना – सो खो भन्ते अभिधम्मो भगवता देवेसु तावतिंसेसु पारिच्छत्तकमूलम्हि पण्डुकम्बलसिलायं अभिसम्बोधितो सत्तमे वस्से मातरं पमुखं कत्वा दसहि चक्‍कवाळसहस्सेहि आगम्म सन्‍निसिन्‍नानं देवतानं चतुरोघनित्थरणत्थाय अन्तो वस्सं देसितो।&lt;br&gt;&#xA;पुच्छा – केनेस आवुसो अभिधम्मो पठमं मनुस्सलोके पतिग्गहितो, कस्स च पुन तेन देसितो।&lt;br&gt;&#xA;विस्सज्‍जना – आयस्मता भन्ते सारिपुत्तत्थेरेन धम्मसेनापतिना एस अभिधम्मो पठमं मनुस्सलोके पतिग्गहितो, तेनेव भन्ते आयस्मता सारिपुत्तत्थेरेन अत्तनो सद्धिविहारिकानं पञ्‍चन्‍नं भिक्खुसतानं देसितो।&lt;br&gt;&#xA;पुच्छा – के आवुसो सिक्खन्ति।&lt;br&gt;&#xA;विस्सज्‍जना – सेखा च भन्ते पुथुज्‍जना कल्याणका च सिक्खन्ति।&lt;br&gt;&#xA;पुच्छा – के आवुसो सिक्खितसिक्खा।&lt;br&gt;&#xA;विस्सज्‍जना – अरहन्तो भन्ते सिक्खितसिक्खा।&lt;br&gt;&#xA;पुच्छा – के आवुसो धारेन्ति।&lt;br&gt;&#xA;विस्सज्‍जना – येसं भन्ते वत्तति, ते धारेन्ति।&lt;br&gt;&#xA;पुच्छा – कस्स आवुसो वचनं।&lt;br&gt;&#xA;विस्सज्‍जना – भगवतो भन्ते वचनं अरहतो सम्मासम्बुद्धस्स।&lt;br&gt;&#xA;पुच्छा – केनावुसो आभतं।&lt;br&gt;&#xA;विस्सज्‍जना – परंपराय भन्ते आभतं।&lt;br&gt;&#xA;धम्मसङ्गणी&lt;br&gt;&#xA;पुच्छा – सो पनेस आवुसो अभिधम्मो धम्मसङ्गणिविभङ्गादिपकरणपरिच्छेदवसेन सत्तविधो। तेसु पठमं भगवता कतरं पकरणं देसितं।&lt;br&gt;&#xA;विस्सज्‍जना – पठमं भन्ते धम्मसङ्गणिपकरणं भगवता देसितं।&lt;br&gt;&#xA;पुच्छा – धम्मसङ्गणियं आवुसो अत्थि मातिका, अत्थि पदभाजनीयं। तेसु मातिकं निक्खिपन्तेन भगवता कतं निक्खित्ता।&lt;br&gt;&#xA;विस्सज्‍जना – मातिकं भन्ते निक्खिपन्तेन भगवता ‘‘कुसला धम्मा अकुसला धम्मा अब्याकता धम्मा। सुखाय वेदनाय सम्पयुत्ता धम्मा दुक्खाय वेदनाय सम्पयुत्ता धम्मा अदुक्खमसुखाय वेदनाय सम्पयुत्ता धम्मा। विपाका धम्मा विपाकधम्मधम्मा नेवविपाकनविपाकधम्मधम्मा’’ति एवमादिना द्वावीसतिया तिकानं वसेन। ‘‘हेतू धम्मा न हेतू धम्मा। सहेतुका धम्मा अहेतुका धम्मा।&lt;br&gt;&#xA;हेतुसम्पयुत्ता धम्मा हेतुविप्पयुत्ता धम्मा। हेतू चेव धम्मा सहेतुका च सहेतुका चेव धम्मा न च हेतू। हेतू चेव धम्मा हेतुसम्पयुत्ता च हेतुसम्पयुत्ता चेव धम्मा न च हेतू। न हेतू खो पन धम्मा सहेतुकापि अहेतुकापी’’ति एवमादिना दुकसतानञ्‍च वसेन मातिका निक्खित्ता।&lt;/p&gt;</description>
    </item>
  </channel>
</rss>
