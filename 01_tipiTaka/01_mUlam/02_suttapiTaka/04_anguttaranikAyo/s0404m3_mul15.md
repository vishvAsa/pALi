---
title: (१६) १. पुग्गलवग्गो

---
(१६) १. पुग्गलवग्गो  


## १. सेवितब्बसुत्तं

१५५. ‘‘दसहि , भिक्खवे, धम्मेहि समन्नागतो पुग्गलो न सेवितब्बो। कतमेहि दसहि? मिच्छादिट्ठिको होति, मिच्छासङ्कप्पो होति, मिच्छावाचो होति, मिच्छाकम्मन्तो होति, मिच्छाआजीवो होति, मिच्छावायामो होति, मिच्छासति होति, मिच्छासमाधि होति, मिच्छाञाणी होति, मिच्छाविमुत्ति होति – इमेहि खो, भिक्खवे, दसहि धम्मेहि समन्नागतो पुग्गलो न सेवितब्बो।  
‘‘दसहि, भिक्खवे, धम्मेहि समन्नागतो पुग्गलो सेवितब्बो। कतमेहि दसहि? सम्मादिट्ठिको होति, सम्मासङ्कप्पो होति, सम्मावाचो होति, सम्माकम्मन्तो होति, सम्माआजीवो होति, सम्मावायामो होति, सम्मासति होति, सम्मासमाधि होति, सम्माञाणी होति, सम्माविमुत्ति होति – इमेहि खो, भिक्खवे, दसहि धम्मेहि समन्नागतो पुग्गलो सेवितब्बो’’ति।  


## २-१२. भजितब्बादिसुत्तानि

१५६-१६६. ‘‘दसहि, भिक्खवे, धम्मेहि समन्नागतो पुग्गलो न भजितब्बो…पे॰… भजितब्बो…पे॰… न पयिरुपासितब्बो… पयिरुपासितब्बो…पे॰… न पुज्जो होति… पुज्जो होति…पे॰… न पासंसो होति… पासंसो होति…पे॰… अगारवो होति… सगारवो होति…पे॰… अप्पतिस्सो होति… सप्पतिस्सो होति…पे॰… न आराधको होति … आराधको होति…पे॰… न विसुज्झति… विसुज्झति…पे॰… मानं नाधिभोति… मानं अधिभोति…पे॰ … पञ्ञाय न वड्ढति… पञ्ञाय वड्ढति…पे॰…।  
‘‘बहुं अपुञ्ञं पसवति… बहुं पुञ्ञं पसवति। कतमेहि दसहि? सम्मादिट्ठिको होति, सम्मासङ्कप्पो होति, सम्मावाचो होति, सम्माकम्मन्तो होति, सम्माआजीवो होति, सम्मावायामो होति , सम्मासति होति, सम्मासमाधि होति, सम्माञाणी होति, सम्माविमुत्ति होति – इमेहि खो, भिक्खवे, दसहि धम्मेहि समन्नागतो पुग्गलो बहुं पुञ्ञं पसवती’’ति।  
पुग्गलवग्गो पठमो।  