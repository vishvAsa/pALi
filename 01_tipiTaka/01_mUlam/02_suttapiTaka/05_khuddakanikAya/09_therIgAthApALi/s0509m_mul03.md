---
title: ०४. चतुक्कनिपातो

---
४. चतुक्कनिपातो  


## १. भद्दाकापिलानीथेरीगाथा

६३.  
‘‘पुत्तो बुद्धस्स दायादो, कस्सपो सुसमाहितो।  
पुब्बेनिवासं योवेदि, सग्गापायञ्च पस्सति॥  
६४.  
‘‘अथो जातिक्खयं पत्तो, अभिञ्ञावोसितो मुनि।  
एताहि तीहि विज्जाहि, तेविज्जो होति ब्राह्मणो॥  
६५.  
‘‘तथेव भद्दा कापिलानी, तेविज्जा मच्चुहायिनी।  
धारेति अन्तिमं देहं, जेत्वा मारं सवाहनं॥  
६६.  
‘‘दिस्वा आदीनवं लोके, उभो पब्बजिता मयं।  
त्यम्ह खीणासवा दन्ता, सीतिभूतम्ह निब्बुता’’ति॥  
… भद्दा कापिलानी थेरी…।  
चतुक्कनिपातो निट्ठितो।  