---
title: १०. आचयगामित्तिकं

---
१०. आचयगामित्तिकं  
१. पटिच्चवारो  
१. पच्चयानुलोमं  
१. विभङ्गवारो  


## हेतुपच्चयो

१. आचयगामिं धम्मं पटिच्च आचयगामी धम्मो उप्पज्जति हेतुपच्चया – आचयगामिं एकं खन्धं पटिच्च तयो खन्धा…पे॰… द्वे खन्धे पटिच्च द्वे खन्धा। (१)  
आचयगामिं धम्मं पटिच्च नेवाचयगामिनापचयगामी धम्मो उप्पज्जति हेतुपच्चया – आचयगामी खन्धे पटिच्च चित्तसमुट्ठानं रूपं। (२)  
आचयगामिं धम्मं पटिच्च आचयगामी च नेवाचयगामिनापचयगामी च धम्मा उप्पज्जन्ति हेतुपच्चया – आचयगामिं एकं खन्धं पटिच्च तयो खन्धा चित्तसमुट्ठानञ्च रूपं…पे॰… द्वे खन्धे पटिच्च द्वे खन्धा चित्तसमुट्ठानञ्च रूपं। (३)  
२. अपचयगामिं धम्मं पटिच्च अपचयगामी धम्मो उप्पज्जति हेतुपच्चया – अपचयगामिं एकं खन्धं पटिच्च तयो खन्धा…पे॰… द्वे खन्धे पटिच्च द्वे खन्धा। (१)  
अपचयगामिं धम्मं पटिच्च नेवाचयगामिनापचयगामी धम्मो उप्पज्जति हेतुपच्चया – अपचयगामी खन्धे पटिच्च चित्तसमुट्ठानं रूपं। (२)  
अपचयगामिं धम्मं पटिच्च अपचयगामी च नेवाचयगामिनापचयगामी च धम्मा उप्पज्जन्ति हेतुपच्चया – अपचयगामिं एकं खन्धं पटिच्च तयो खन्धा चित्तसमुट्ठानञ्च रूपं…पे॰… द्वे खन्धे पटिच्च द्वे खन्धा चित्तसमुट्ठानञ्च रूपं। (३)  
३. नेवाचयगामिनापचयगामिं धम्मं पटिच्च नेवाचयगामिनापचयगामी धम्मो उप्पज्जति हेतुपच्चया – नेवाचयगामिनापचयगामिं एकं खन्धं पटिच्च तयो खन्धा चित्तसमुट्ठानञ्च रूपं…पे॰… द्वे खन्धे…पे॰… पटिसन्धिक्खणे नेवाचयगामिनापचयगामिं एकं खन्धं पटिच्च तयो खन्धा कटत्ता च रूपं…पे॰… द्वे खन्धे…पे॰… खन्धे पटिच्च वत्थु, वत्थुं पटिच्च खन्धा; एकं महाभूतं पटिच्च तयो महाभूता…पे॰… द्वे महाभूते पटिच्च द्वे महाभूता; महाभूते पटिच्च चित्तसमुट्ठानं रूपं कटत्तारूपं उपादारूपं। (१)  
आचयगामिञ्च नेवाचयगामिनापचयगामिञ्च धम्मं पटिच्च नेवाचयगामिनापचयगामी धम्मो उप्पज्जति हेतुपच्चया – आचयगामी खन्धे च महाभूते च पटिच्च चित्तसमुट्ठानं रूपं। (१)  
अपचयगामिञ्च नेवाचयगामिनापचयगामिञ्च धम्मं पटिच्च नेवाचयगामिनापचयगामी धम्मो उप्पज्जति हेतुपच्चया – अपचयगामी खन्धे च महाभूते च पटिच्च चित्तसमुट्ठानं रूपं। (१)  


## आरम्मणपच्चयो

४. आचयगामिं धम्मं पटिच्च आचयगामी धम्मो उप्पज्जति आरम्मणपच्चया – आचयगामिं एकं खन्धं पटिच्च तयो खन्धा…पे॰… द्वे खन्धे…पे॰…। (१)  
अपचयगामिं धम्मं पटिच्च अपचयगामी धम्मो उप्पज्जति आरम्मणपच्चया – अपचयगामिं एकं खन्धं पटिच्च तयो खन्धा…पे॰… द्वे खन्धे…पे॰…। (१)  
नेवाचयगामिनापचयगामिं धम्मं पटिच्च नेवाचयगामिनापचयगामी धम्मो उप्पज्जति आरम्मणपच्चया – नेवाचयगामिनापचयगामिं एकं खन्धं पटिच्च तयो खन्धा…पे॰… द्वे खन्धे पटिच्च द्वे खन्धा। पटिसन्धिक्खणे…पे॰… वत्थुं पटिच्च खन्धा। (१)  


## अधिपतिपच्चयो

५. आचयगामिं धम्मं पटिच्च आचयगामी धम्मो उप्पज्जति अधिपतिपच्चया… तीणि।  
अपचयगामिं धम्मं पटिच्च अपचयगामी धम्मो उप्पज्जति अधिपतिपच्चया… तीणि।  
नेवाचयगामिनापचयगामिं धम्मं पटिच्च नेवाचयगामिनापचयगामी धम्मो… एकं (पटिसन्धि नत्थि); एकं महाभूतं पटिच्च तयो महाभूता…पे॰… महाभूते पटिच्च चित्तसमुट्ठानं रूपं उपादारूपं। (१)  
आचयगामिञ्च नेवाचयगामिनापचयगामिञ्च धम्मं पटिच्च नेवाचयगामिनापचयगामी धम्मो उप्पज्जति अधिपतिपच्चया – आचयगामी खन्धे च महाभूते च पटिच्च चित्तसमुट्ठानं रूपं। (१)  
अपचयगामिञ्च नेवाचयगामिनापचयगामिञ्च धम्मं पटिच्च नेवाचयगामिनापचयगामी धम्मो उप्पज्जति अधिपतिपच्चया – अपचयगामी खन्धे च महाभूते च पटिच्च चित्तसमुट्ठानं रूपं। (१)  


## अनन्तरपच्चयादि

६. आचयगामिं धम्मं पटिच्च, आचयगामी धम्मो उप्पज्जति अनन्तरपच्चया… समनन्तरपच्चया … सहजातपच्चया (सब्बेपि महाभूता कातब्बा)… अञ्ञमञ्ञपच्चया (चित्तसमुट्ठानम्पि कटत्तारूपम्पि उपादारूपम्पि नत्थि)… निस्सयपच्चया… उपनिस्सयपच्चया… पुरेजातपच्चया… आसेवनपच्चया… कम्मपच्चया… विपाकपच्चया… आहारपच्चया… इन्द्रियपच्चया… झानपच्चया… मग्गपच्चया… सम्पयुत्तपच्चया… विप्पयुत्तपच्चया… अत्थिपच्चया… नत्थिपच्चया… विगतपच्चया… अविगतपच्चया…।  
१. पच्चयानुलोमं  
२. सङ्ख्यावारो  


## सुद्धं

७. हेतुया नव, आरम्मणे तीणि, अधिपतिया नव, अनन्तरे तीणि, समनन्तरे तीणि, सहजाते नव, अञ्ञमञ्ञे तीणि, निस्सये नव, उपनिस्सये तीणि, पुरेजाते तीणि, आसेवने तीणि, कम्मे नव, विपाके एकं, आहारे नव, इन्द्रिये नव, झाने नव, मग्गे नव, सम्पयुत्ते तीणि, विप्पयुत्ते नव, अत्थिया नव, नत्थिया तीणि, विगते तीणि, अविगते नव (एवं गणेतब्बं)।  
अनुलोमं।  
२. पच्चयपच्चनीयं  
१. विभङ्गवारो  


## नहेतुपच्चयो

८. आचयगामिं धम्मं पटिच्च आचयगामी धम्मो उप्पज्जति नहेतुपच्चया – विचिकिच्छासहगते उद्धच्चसहगते खन्धे पटिच्च विचिकिच्छासहगतो उद्धच्चसहगतो मोहो। (१)  
नेवाचयगामिनापचयगामिं धम्मं पटिच्च नेवाचयगामिनापचयगामी धम्मो उप्पज्जति नहेतुपच्चया – अहेतुकं नेवाचयगामिनापचयगामिं एकं खन्धं पटिच्च तयो खन्धा चित्तसमुट्ठानञ्च रूपं…पे॰… द्वे खन्धे…पे॰… अहेतुकपटिसन्धिक्खणे…पे॰… खन्धे पटिच्च वत्थु, वत्थुं पटिच्च खन्धा; एकं महाभूतं…पे॰… बाहिरं… आहारसमुट्ठानं… उतुसमुट्ठानं… असञ्ञसत्तानं एकं महाभूतं…पे॰…। (१)  


## नआरम्मणपच्चयो

९. आचयगामिं धम्मं पटिच्च नेवाचयगामिनापचयगामी धम्मो उप्पज्जति नआरम्मणपच्चया – आचयगामी खन्धे पटिच्च चित्तसमुट्ठानं रूपं। (१)  
अपचयगामिं धम्मं पटिच्च नेवाचयगामिनापचयगामी धम्मो उप्पज्जति नआरम्मणपच्चया – अपचयगामी खन्धे पटिच्च चित्तसमुट्ठानं रूपं। (१)  
नेवाचयगामिनापचयगामिं धम्मं पटिच्च नेवाचयगामिनापचयगामी धम्मो उप्पज्जति नआरम्मणपच्चया – नेवाचयगामिनापचयगामी खन्धे पटिच्च चित्तसमुट्ठानं रूपं। पटिसन्धिक्खणे…पे॰… खन्धे पटिच्च वत्थु…पे॰… एकं महाभूतं…पे॰… बाहिरं… आहारसमुट्ठानं… उतुसमुट्ठानं… असञ्ञसत्तानं…पे॰…। (१)  
आचयगामिञ्च नेवाचयगामिनापचयगामिञ्च धम्मं पटिच्च नेवाचयगामिनापचयगामी धम्मो उप्पज्जति नआरम्मणपच्चया – आचयगामी खन्धे च महाभूते च पटिच्च चित्तसमुट्ठानं रूपं। (१)  
अपचयगामिञ्च नेवाचयगामिनापचयगामिञ्च धम्मं पटिच्च नेवाचयगामिनापचयगामी धम्मो उप्पज्जति नआरम्मणपच्चया – अपचयगामी खन्धे च महाभूते च पटिच्च चित्तसमुट्ठानं रूपं। (१)  


## नअधिपतिपच्चयो

१०. आचयगामिं धम्मं पटिच्च आचयगामी धम्मो उप्पज्जति नअधिपतिपच्चया… तीणि।  
अपचयगामिं धम्मं पटिच्च अपचयगामी धम्मो उप्पज्जति नअधिपतिपच्चया – अपचयगामी खन्धे पटिच्च अपचयगामी अधिपति। (१)  
नेवाचयगामिनापचयगामिं धम्मं पटिच्च नेवाचयगामिनापचयगामी धम्मो उप्पज्जति नअधिपतिपच्चया – नेवाचयगामिनापचयगामिं एकं खन्धं पटिच्च तयो खन्धा चित्तसमुट्ठानञ्च रूपं…पे॰… द्वे खन्धे…पे॰… पटिसन्धिक्खणे…पे॰… खन्धे पटिच्च वत्थु, वत्थुं पटिच्च खन्धा; एकं महाभूतं…पे॰… बाहिरं… आहारसमुट्ठानं… उतुसमुट्ठानं… असञ्ञसत्तानं एकं महाभूतं…पे॰…। (१)  
आचयगामिञ्च नेवाचयगामिनापचयगामिञ्च धम्मं पटिच्च नेवाचयगामिनापचयगामी धम्मो उप्पज्जति नअधिपतिपच्चया – आचयगामी खन्धे च महाभूते च पटिच्च चित्तसमुट्ठानं रूपं। (१)  


## नअनन्तरपच्चयादि

११. आचयगामिं धम्मं पटिच्च नेवाचयगामिनापचयगामी धम्मो उप्पज्जति नअनन्तरपच्चया… नसमनन्तरपच्चया… नअञ्ञमञ्ञपच्चया… नउपनिस्सयपच्चया… नपुरेजातपच्चया (कुसलत्तिकसदिसा सत्त पञ्हा)… नपच्छाजातपच्चया।  


## नआसेवनपच्चयो

१२. आचयगामिं धम्मं पटिच्च आचयगामी धम्मो उप्पज्जति नआसेवनपच्चया… तीणि।  
अपचयगामिं धम्मं पटिच्च नेवाचयगामिनापचयगामी धम्मो उप्पज्जति नआसेवनपच्चया – अपचयगामी खन्धे पटिच्च चित्तसमुट्ठानं रूपं। (१)  
नेवाचयगामिनापचयगामिं धम्मं पटिच्च नेवाचयगामिनापचयगामी धम्मो उप्पज्जति नआसेवनपच्चया (एका पञ्हा सब्बे महाभूता कातब्बा)।  
आचयगामिञ्च नेवाचयगामिनापचयगामिञ्च धम्मं पटिच्च नेवाचयगामिनापचयगामी धम्मो उप्पज्जति नआसेवनपच्चया – आचयगामी खन्धे च महाभूते च पटिच्च चित्तसमुट्ठानं रूपं। (१)  
अपचयगामिञ्च नेवाचयगामिनापचयगामिञ्च धम्मं पटिच्च नेवाचयगामिनापचयगामी धम्मो उप्पज्जति नआसेवनपच्चया – अपचयगामी खन्धे च महाभूते च पटिच्च चित्तसमुट्ठानं रूपं। (१)  


## नकम्मपच्चयो

१३. आचयगामिं धम्मं पटिच्च आचयगामी धम्मो उप्पज्जति नकम्मपच्चया – आचयगामी खन्धे पटिच्च आचयगामी चेतना। (१)  
अपचयगामिं धम्मं पटिच्च अपचयगामी धम्मो उप्पज्जति नकम्मपच्चया – अपचयगामी खन्धे पटिच्च अपचयगामी चेतना। (१)  
नेवाचयगामिनापचयगामिं धम्मं पटिच्च नेवाचयगामिनापचयगामी धम्मो उप्पज्जति नकम्मपच्चया – नेवाचयगामिनापचयगामी खन्धे पटिच्च नेवाचयगामिनापचयगामी चेतना; बाहिरं… आहारसमुट्ठानं… उतुसमुट्ठानं… एकं महाभूतं…पे॰…। (१)  


## नविपाकपच्चयादि

१४. आचयगामिं धम्मं पटिच्च आचयगामी धम्मो उप्पज्जति नविपाकपच्चया (परिपुण्णं , पटिसन्धि नत्थि)… नआहारपच्चया… नइन्द्रियपच्चया… नझानपच्चया… नमग्गपच्चया… नसम्पयुत्तपच्चया… नविप्पयुत्तपच्चया (तीणि)… नोनत्थिपच्चया… नोविगतपच्चया।  
२. पच्चयपच्चनीयं  
२. सङ्ख्यावारो  


## सुद्धं

१५. नहेतुया द्वे, नआरम्मणे पञ्च, नअधिपतिया छ, नअनन्तरे पञ्च, नसमनन्तरे पञ्च, नअञ्ञमञ्ञे पञ्च, नउपनिस्सये पञ्च, नपुरेजाते सत्त, नपच्छाजाते नव, नआसेवने सत्त, नकम्मे तीणि, नविपाके नव, नआहारे एकं, नइन्द्रिये एकं, नझाने एकं, नमग्गे एकं, नसम्पयुत्ते पञ्च, नविप्पयुत्ते तीणि, नोनत्थिया पञ्च, नोविगते पञ्च (एवं गणेतब्बं) ।  
पच्चनीयं।  
३. पच्चयानुलोमपच्चनीयं  


## हेतुदुकं

१६. हेतुपच्चया नआरम्मणे पञ्च, नअधिपतिया छ, नअनन्तरे पञ्च, नसमनन्तरे पञ्च, नअञ्ञमञ्ञे पञ्च, नउपनिस्सये पञ्च, नपुरेजाते सत्त , नपच्छाजाते नव, नआसेवने सत्त, नकम्मे तीणि, नविपाके नव, नसम्पयुत्ते पञ्च, नविप्पयुत्ते तीणि, नोनत्थिया पञ्च, नोविगते पञ्च (एवं गणेतब्बं)।  
अनुलोमपच्चनीयं।  
४. पच्चयपच्चनीयानुलोमं  


## नहेतुदुकं

१७. नहेतुपच्चया आरम्मणे द्वे, अनन्तरे द्वे, समनन्तरे द्वे, सहजाते द्वे, अञ्ञमञ्ञे निस्सये उपनिस्सये पुरेजाते आसेवने कम्मे द्वे, विपाके एकं, आहारे द्वे, इन्द्रिये द्वे, झाने द्वे, मग्गे एकं, सम्पयुत्ते द्वे, विप्पयुत्ते अत्थिया नत्थिया विगते अविगते द्वे (एवं गणेतब्बं)।  
पच्चनीयानुलोमं।  
पटिच्चवारो।  
२. सहजातवारो  
(सहजातवारो पटिच्चवारसदिसो।)  
३. पच्चयवारो  
१. पच्चयानुलोमं  
१. विभङ्गवारो  


## हेतुपच्चयो

१८. आचयगामिं धम्मं पच्चया आचयगामी धम्मो उप्पज्जति हेतुपच्चया – आचयगामिं एकं खन्धं पच्चया तयो खन्धा…पे॰… द्वे खन्धे पच्चया द्वे खन्धा। (१)  
आचयगामिं धम्मं पच्चया नेवाचयगामिनापचयगामी धम्मो उप्पज्जति हेतुपच्चया – आचयगामी खन्धे पच्चया चित्तसमुट्ठानं रूपं। (२)  
आचयगामिं धम्मं पच्चया आचयगामी च नेवाचयगामिनापचयगामी च धम्मा उप्पज्जन्ति हेतुपच्चया – आचयगामिं एकं खन्धं पच्चया तयो खन्धा चित्तसमुट्ठानञ्च रूपं…पे॰… द्वे खन्धे…पे॰…। (३)  
अपचयगामिं धम्मं पच्चया अपचयगामी धम्मो… तीणि।  
१९. नेवाचयगामिनापचयगामिं धम्मं पच्चया नेवाचयगामिनापचयगामी धम्मो उप्पज्जति हेतुपच्चया – नेवाचयगामिनापचयगामिं एकं खन्धं पच्चया तयो खन्धा चित्तसमुट्ठानञ्च रूपं…पे॰… द्वे खन्धे…पे॰… पटिसन्धिक्खणे…पे॰… खन्धे पच्चया वत्थु, वत्थुं पच्चया खन्धा; एकं महाभूतं पच्चया…पे॰… वत्थुं पच्चया नेवाचयगामिनापचयगामी खन्धा। (१)  
नेवाचयगामिनापचयगामिं धम्मं पच्चया आचयगामी धम्मो उप्पज्जति हेतुपच्चया – वत्थुं पच्चया आचयगामी खन्धा। (२)  
नेवाचयगामिनापचयगामिं धम्मं पच्चया अपचयगामी धम्मो उप्पज्जति हेतुपच्चया – वत्थुं पच्चया अपचयगामी खन्धा। (३)  
नेवाचयगामिनापचयगामिं धम्मं पच्चया आचयगामी च नेवाचयगामिनापचयगामी च धम्मा उप्पज्जन्ति हेतुपच्चया – वत्थुं पच्चया आचयगामी खन्धा, महाभूते पच्चया चित्तसमुट्ठानं रूपं। (४)  
नेवाचयगामिनापचयगामिं धम्मं पच्चया अपचयगामी च नेवाचयगामिनापचयगामी च धम्मा उप्पज्जन्ति हेतुपच्चया – वत्थुं पच्चया अपचयगामी खन्धा, महाभूते पच्चया चित्तसमुट्ठानं रूपं। (५)  
२०. आचयगामिञ्च नेवाचयगामिनापचयगामिञ्च धम्मं पच्चया आचयगामी धम्मो उप्पज्जति हेतुपच्चया – आचयगामिं एकं खन्धञ्च वत्थुञ्च पच्चया तयो खन्धा…पे॰… द्वे खन्धे…पे॰…। (१)  
आचयगामिञ्च नेवाचयगामिनापचयगामिञ्च धम्मं पच्चया नेवाचयगामिनापचयगामी धम्मो उप्पज्जति हेतुपच्चया – आचयगामी खन्धे च महाभूते च पच्चया चित्तसमुट्ठानं रूपं। (२)  
आचयगामिञ्च नेवाचयगामिनापचयगामिञ्च धम्मं पच्चया आचयगामी च नेवाचयगामिनापचयगामी च धम्मा उप्पज्जन्ति हेतुपच्चया – आचयगामिं एकं खन्धञ्च वत्थुञ्च पच्चया तयो खन्धा…पे॰… द्वे खन्धे…पे॰… आचयगामी खन्धे च महाभूते च पच्चया चित्तसमुट्ठानं रूपं। (३)  
अपचयगामिञ्च नेवाचयगामिनापचयगामिञ्च धम्मं पच्चया अपचयगामी धम्मो… तीणि।  


## आरम्मणपच्चयो

२१. आचयगामिं धम्मं पच्चया आचयगामी धम्मो उप्पज्जति आरम्मणपच्चया – आचयगामिं एकं खन्धं पच्चया…पे॰…। (१)  
अपचयगामिं धम्मं पच्चया अपचयगामी धम्मो… एकं।  
नेवाचयगामिनापचयगामिं धम्मं पच्चया नेवाचयगामिनापचयगामी धम्मो उप्पज्जति आरम्मणपच्चया… नेवाचयगामिनापचयगामिं एकं खन्धं पच्चया तयो खन्धा…पे॰… द्वे खन्धे…पे॰… पटिसन्धिक्खणे…पे॰… वत्थुं पच्चया खन्धा, चक्खायतनं पच्चया चक्खुविञ्ञाणं…पे॰… कायायतनं पच्चया कायविञ्ञाणं। वत्थुं पच्चया नेवाचयगामिनापचयगामी खन्धा। (१)  
नेवाचयगामिनापचयगामिं धम्मं पच्चया आचयगामी धम्मो उप्पज्जति आरम्मणपच्चया – वत्थुं पच्चया आचयगामी खन्धा। (२)  
नेवाचयगामिनापचयगामिं धम्मं पच्चया अपचयगामी धम्मो उप्पज्जति आरम्मणपच्चया – वत्थुं पच्चया अपचयगामी खन्धा। (३)  
आचयगामिञ्च नेवाचयगामिनापचयगामिञ्च धम्मं पच्चया आचयगामी धम्मो उप्पज्जति आरम्मणपच्चया – आचयगामिं एकं खन्धञ्च वत्थुञ्च पच्चया तयो खन्धा…पे॰… द्वे खन्धे…पे॰…। (१)  
अपचयगामिञ्च नेवाचयगामिनापचयगामिञ्च धम्मं पच्चया अपचयगामी धम्मो उप्पज्जति आरम्मणपच्चया – अपचयगामिं एकं खन्धञ्च वत्थुञ्च पच्चया तयो खन्धा…पे॰… द्वे खन्धे…पे॰…। (१)  


## अधिपतिपच्चयो

२२. आचयगामिं धम्मं पच्चया आचयगामी धम्मो उप्पज्जति अधिपतिपच्चया… तीणि।  
अपचयगामिं धम्मं पच्चया अपचयगामी धम्मो… तीणि।  
नेवाचयगामिनापचयगामिं धम्मं पच्चया नेवाचयगामिनापचयगामी धम्मो… एकं…पे॰… वत्थुं पच्चया नेवाचयगामिनापचयगामी खन्धा।  
नेवाचयगामिनापचयगामिं धम्मं पच्चया आचयगामी धम्मो…पे॰… (इधापि घटना हेतुसदिसा)।  


## अनन्तरपच्चयादि

२३. आचयगामिं धम्मं पच्चया आचयगामी धम्मो उप्पज्जति अनन्तरपच्चया… समनन्तरपच्चया… सहजातपच्चया… तीणि।  
अपचयगामिं धम्मं पच्चया अपचयगामी धम्मो… तीणि।  
नेवाचयगामिनापचयगामिं धम्मं पच्चया नेवाचयगामिनापचयगामी धम्मो उप्पज्जति सहजातपच्चया – नेवाचयगामिनापचयगामिं एकं खन्धं पच्चया तयो खन्धा चित्तसमुट्ठानञ्च रूपं…पे॰… द्वे खन्धे…पे॰… पटिसन्धिक्खणे…पे॰… असञ्ञसत्तानं एकं महाभूतं…पे॰… चक्खायतनं पच्चया चक्खुविञ्ञाणं…पे॰… कायायतनं पच्चया कायविञ्ञाणं। वत्थुं पच्चया…पे॰…। (१)  
नेवाचयगामिनापचयगामिं धम्मं पच्चया आचयगामी धम्मो उप्पज्जति सहजातपच्चया (संखित्तं, सब्बे घटना कातब्बा)।  


## अञ्ञमञ्ञपच्चयादि

२४. अपचयगामिं धम्मं पच्चया अपचयगामी धम्मो उप्पज्जति अञ्ञमञ्ञपच्चया… निस्सयपच्चया… उपनिस्सयपच्चया… पुरेजातपच्चया… आसेवनपच्चया… कम्मपच्चया… विपाकपच्चया… आहारपच्चया… इन्द्रियपच्चया… झानपच्चया… मग्गपच्चया… सम्पयुत्तपच्चया… विप्पयुत्तपच्चया… अत्थिपच्चया… नत्थिपच्चया… विगतपच्चया… अविगतपच्चया।  
१. पच्चयानुलोमं  
२. सङ्ख्यावारो  


## सुद्धं

२५. हेतुया सत्तरस, आरम्मणे सत्त, अधिपतिया सत्तरस, अनन्तरे सत्त, समनन्तरे सत्त, सहजाते सत्तरस, अञ्ञमञ्ञे सत्त, निस्सये सत्तरस, उपनिस्सये सत्त, पुरेजाते सत्त, आसेवने सत्त, कम्मे सत्तरस, विपाके एकं, आहारे सत्तरस, इन्द्रिये झाने मग्गे सत्तरस, सम्पयुत्ते सत्त, विप्पयुत्ते सत्तरस, अत्थिया सत्तरस, नत्थिया सत्त, विगते सत्त, अविगते सत्तरस (एवं गणेतब्बं)।  
अनुलोमं।  
२. पच्चयपच्चनीयं  
१. विभङ्गवारो  


## नहेतुपच्चयो

२६. आचयगामिं धम्मं पच्चया आचयगामी धम्मो उप्पज्जति नहेतुपच्चया – विचिकिच्छासहगते उद्धच्चसहगते खन्धे पच्चया विचिकिच्छासहगतो उद्धच्चसहगतो मोहो। (१)  
नेवाचयगामिनापचयगामिं धम्मं पच्चया नेवाचयगामिनापचयगामी धम्मो उप्पज्जति नहेतुपच्चया – अहेतुकं नेवाचयगामिनापचयगामिं एकं खन्धं पच्चया तयो खन्धा चित्तसमुट्ठानञ्च रूपं…पे॰… द्वे खन्धे…पे॰… अहेतुकपटिसन्धिक्खणे…पे॰… असञ्ञसत्तानं एकं महाभूतं…पे॰… चक्खायतनं पच्चया चक्खुविञ्ञाणं…पे॰… कायायतनं पच्चया कायविञ्ञाणं। वत्थुं पच्चया अहेतुका नेवाचयगामिनापचयगामी खन्धा। (१)  
नेवाचयगामिनापचयगामिं धम्मं पच्चया आचयगामी धम्मो उप्पज्जति नहेतुपच्चया – वत्थुं पच्चया विचिकिच्छासहगतो उद्धच्चसहगतो मोहो। (२)  
आचयगामिञ्च नेवाचयगामिनापचयगामिञ्च धम्मं पच्चया आचयगामी धम्मो उप्पज्जति नहेतुपच्चया – विचिकिच्छासहगते उद्धच्चसहगते खन्धे च वत्थुञ्च पच्चया विचिकिच्छासहगतो उद्धच्चसहगतो मोहो। (१)  


## नआरम्मणपच्चयो

२७. आचयगामिं धम्मं पच्चया नेवाचयगामिनापचयगामी धम्मो उप्पज्जति नआरम्मणपच्चया (संखित्तं। पटिच्चवारसदिसं)।  


## नअधिपतिपच्चयो

२८. आचयगामिं धम्मं पच्चया आचयगामी धम्मो उप्पज्जति नअधिपतिपच्चया… तीणि।  
अपचयगामिं धम्मं पच्चया अपचयगामी धम्मो उप्पज्जति नअधिपतिपच्चया – अपचयगामी खन्धे पच्चया अपचयगामी अधिपति। (१)  
नेवाचयगामिनापचयगामिं धम्मं पच्चया नेवाचयगामिनापचयगामी धम्मो उप्पज्जति नअधिपतिपच्चया…पे॰… असञ्ञसत्तानं…पे॰… चक्खायतनं पच्चया चक्खुविञ्ञाणं…पे॰… कायायतनं पच्चया कायविञ्ञाणं। वत्थुं पच्चया नेवाचयगामिनापचयगामी खन्धा। (१)  
नेवाचयगामिनापचयगामिं धम्मं पच्चया आचयगामी धम्मो उप्पज्जति नअधिपतिपच्चया – वत्थुं पच्चया आचयगामी खन्धा। (२)  
नेवाचयगामिनापचयगामिं धम्मं पच्चया अपचयगामी धम्मो उप्पज्जति नअधिपतिपच्चया – वत्थुं पच्चया अपचयगामी अधिपति। (३)  
नेवाचयगामिनापचयगामिं धम्मं पच्चया आचयगामी च नेवाचयगामिनापचयगामी च धम्मा उप्पज्जन्ति नअधिपतिपच्चया – वत्थुं पच्चया आचयगामी खन्धा, महाभूते पच्चया चित्तसमुट्ठानं रूपं। (४)  
२९. आचयगामिञ्च नेवाचयगामिनापचयगामिञ्च धम्मं पच्चया आचयगामी धम्मो उप्पज्जति नअधिपतिपच्चया – आचयगामिं एकं खन्धञ्च वत्थुञ्च पच्चया तयो खन्धा…पे॰… द्वे खन्धे…पे॰…। (१)  
आचयगामिञ्च नेवाचयगामिनापचयगामिञ्च धम्मं पच्चया नेवाचयगामिनापचयगामी धम्मो उप्पज्जति नअधिपतिपच्चया – आचयगामी खन्धे च महाभूते च पच्चया चित्तसमुट्ठानं रूपं। (२)  
आचयगामिञ्च नेवाचयगामिनापचयगामिञ्च धम्मं पच्चया आचयगामी च नेवाचयगामिनापचयगामी च धम्मा उप्पज्जन्ति नअधिपतिपच्चया – आचयगामिं एकं खन्धञ्च वत्थुञ्च पच्चया तयो खन्धा…पे॰… द्वे खन्धे…पे॰… आचयगामी खन्धे च महाभूते च पच्चया चित्तसमुट्ठानं रूपं। (३)  
अपचयगामिञ्च नेवाचयगामिनापचयगामिञ्च धम्मं पच्चया अपचयगामी धम्मो उप्पज्जति नअधिपतिपच्चया – अपचयगामी खन्धे च वत्थुञ्च पच्चया अपचयगामी अधिपति। (१)  


## नअनन्तरपच्चयादि

३०. नअनन्तरपच्चया… नसमनन्तरपच्चया… नअञ्ञमञ्ञपच्चया… नउपनिस्सयपच्चया… नपुरेजातपच्चया (पटिच्चवारसदिसा, सत्त पञ्हा)… नपच्छाजातपच्चया (परिपुण्णं)।  


## नआसेवनपच्चयो

३१. आचयगामिं धम्मं पच्चया आचयगामी धम्मो उप्पज्जति नआसेवनपच्चया… तीणि।  
अपचयगामिं धम्मं पच्चया नेवाचयगामिनापचयगामी धम्मो उप्पज्जति नआसेवनपच्चया – अपचयगामी खन्धे पच्चया चित्तसमुट्ठानं रूपं। (१)  
नेवाचयगामिनापचयगामिं धम्मं पच्चया नेवाचयगामिनापचयगामी धम्मो उप्पज्जति नआसेवनपच्चया – असञ्ञसत्तानं…पे॰… चक्खायतनं पच्चया चक्खुविञ्ञाणं…पे॰… कायायतनं पच्चया कायविञ्ञाणं। वत्थुं पच्चया नेवाचयगामिनापचयगामी खन्धा। (१)  
नेवाचयगामिनापचयगामिं धम्मं पच्चया आचयगामी धम्मो उप्पज्जति नआसेवनपच्चया – वत्थुं पच्चया आचयगामी खन्धा। (२)  
नेवाचयगामिनापचयगामिं धम्मं पच्चया आचयगामी च नेवाचयगामिनापचयगामी च धम्मा उप्पज्जन्ति नआसेवनपच्चया – वत्थुं पच्चया आचयगामी खन्धा, महाभूते पच्चया चित्तसमुट्ठानं रूपं। (३)  
आचयगामिञ्च नेवाचयगामिनापचयगामिञ्च धम्मं पच्चया आचयगामी धम्मो उप्पज्जति नआसेवनपच्चया – आचयगामिं एकं खन्धञ्च वत्थुञ्च पच्चया तयो खन्धा…पे॰… द्वे खन्धे…पे॰…। (१)  
आचयगामिञ्च नेवाचयगामिनापचयगामिञ्च धम्मं पच्चया नेवाचयगामिनापचयगामी धम्मो उप्पज्जति नआसेवनपच्चया – आचयगामी खन्धे च महाभूते च पच्चया चित्तसमुट्ठानं रूपं। (२)  
आचयगामिञ्च नेवाचयगामिनापचयगामिञ्च धम्मं पच्चया आचयगामी च नेवाचयगामिनापचयगामी च धम्मा उप्पज्जन्ति नआसेवनपच्चया – आचयगामिं एकं खन्धञ्च वत्थुञ्च पच्चया तयो खन्धा…पे॰… द्वे खन्धे…पे॰… आचयगामी खन्धे च महाभूते च पच्चया चित्तसमुट्ठानं रूपं। (३)  
अपचयगामिञ्च नेवाचयगामिनापचयगामिञ्च धम्मं पच्चया नेवाचयगामिनापचयगामी धम्मो उप्पज्जति नआसेवनपच्चया – अपचयगामी खन्धे च महाभूते च पच्चया चित्तसमुट्ठानं रूपं। (१)  


## नकम्मपच्चयो

३२. आचयगामिं धम्मं पच्चया आचयगामी धम्मो उप्पज्जति नकम्मपच्चया – आचयगामी खन्धे पच्चया आचयगामी चेतना। (१)  
अपचयगामिं धम्मं पच्चया अपचयगामी धम्मो उप्पज्जति नकम्मपच्चया – अपचयगामी खन्धे पच्चया अपचयगामी चेतना। (१)  
नेवाचयगामिनापचयगामिं धम्मं पच्चया नेवाचयगामिनापचयगामी धम्मो उप्पज्जति नकम्मपच्चया – नेवाचयगामिनापचयगामी खन्धे पच्चया नेवाचयगामिनापचयगामी चेतना; बाहिरं… आहारसमुट्ठानं… उतुसमुट्ठानं…पे॰… वत्थुं पच्चया नेवाचयगामिनापचयगामी चेतना। (१)  
नेवाचयगामिनापचयगामिं धम्मं पच्चया आचयगामी धम्मो उप्पज्जति नकम्मपच्चया – वत्थुं पच्चया आचयगामी चेतना। (२)  
नेवाचयगामिनापचयगामिं धम्मं पच्चया अपचयगामी धम्मो उप्पज्जति नकम्मपच्चया – वत्थुं पच्चया अपचयगामी चेतना। (३)  
आचयगामिञ्च नेवाचयगामिनापचयगामिञ्च धम्मं पच्चया आचयगामी धम्मो उप्पज्जति नकम्मपच्चया – आचयगामी खन्धे च वत्थुञ्च पच्चया आचयगामी चेतना। (१)  
अपचयगामिञ्च नेवाचयगामिनापचयगामिञ्च धम्मं पच्चया अपचयगामी धम्मो उप्पज्जति नकम्मपच्चया – अपचयगामी खन्धे च वत्थुञ्च पच्चया अपचयगामी चेतना। (१)  


## नविपाकपच्चयादि

३३. आचयगामिं धम्मं पच्चया आचयगामी धम्मो उप्पज्जति नविपाकपच्चया (परिपुण्णं कातब्बं, पटिसन्धिक्खणे नत्थि)।  
नेवाचयगामिनापचयगामिं धम्मं पच्चया नेवाचयगामिनापचयगामी धम्मो उप्पज्जति नआहारपच्चया – बाहिरं… उतुसमुट्ठानं… असञ्ञसत्तानं…पे॰… नइन्द्रियपच्चया – बाहिरं… आहारसमुट्ठानं… उतुसमुट्ठानं… असञ्ञसत्तानं…पे॰… महाभूते पच्चया रूपजीवितिन्द्रियं… नझानपच्चया – पञ्चविञ्ञाणं…पे॰… बाहिरं… आहारसमुट्ठानं… उतुसमुट्ठानं… असञ्ञसत्तानं…पे॰… चक्खायतनं पच्चया चक्खुविञ्ञाणं…पे॰… कायायतनं पच्चया कायविञ्ञाणं…पे॰… नमग्गपच्चया – अहेतुका नेवाचयगामिनापचयगामी…पे॰… असञ्ञसत्तानं एकं महाभूतं…पे॰… चक्खायतनं पच्चया चक्खुविञ्ञाणं…पे॰… कायायतनं पच्चया कायविञ्ञाणं, वत्थुं पच्चया अहेतुका नेवाचयगामिनापचयगामी…पे॰… नसम्पयुत्तपच्चया… नविप्पयुत्तपच्चया (पटिच्चवारसदिसं, तीणि)… नोनत्थिपच्चया… नोविगतपच्चया।  
२. पच्चयपच्चनीयं  
२. सङ्ख्यावारो  


## सुद्धं

३४. नहेतुया चत्तारि, नआरम्मणे पञ्च, नअधिपतिया द्वादस, नअनन्तरे पञ्च, नसमनन्तरे नअञ्ञमञ्ञे नउपनिस्सये पञ्च, नपुरेजाते सत्त, नपच्छाजाते सत्तरस, नआसेवने एकादस, नकम्मे सत्त, नविपाके सत्तरस, नआहारे नइन्द्रिये नझाने नमग्गे एकं, नसम्पयुत्ते पञ्च, नविप्पयुत्ते तीणि, नोनत्थिया नोविगते पञ्च (एवं गणेतब्बं)।  
पच्चनीयं।  
३. पच्चयानुलोमपच्चनीयं  


## हेतुदुकं

३५. हेतुपच्चया नआरम्मणे पञ्च, नअधिपतिया द्वादस, नअनन्तरे नसमनन्तरे नअञ्ञमञ्ञे नउपनिस्सये पञ्च, नपुरेजाते सत्त, नपच्छाजाते सत्तरस, नआसेवने एकादस, नकम्मे सत्त, नविपाके सत्तरस, नसम्पयुत्ते पञ्च, नविप्पयुत्ते तीणि, नोनत्थिया नोविगते पञ्च (एवं गणेतब्बं)।  
अनुलोमपच्चनीयं।  
४. पच्चयपच्चनीयानुलोमं  


## नहेतुदुकं

३६. नहेतुपच्चया आरम्मणे चत्तारि, अनन्तरे समनन्तरे सहजाते अञ्ञमञ्ञे निस्सये उपनिस्सये पुरेजाते आसेवने कम्मे चत्तारि, विपाके एकं, आहारे चत्तारि, इन्द्रिये झाने चत्तारि, मग्गे तीणि, सम्पयुत्ते विप्पयुत्ते अत्थिया नत्थिया विगते चत्तारि, अविगते चत्तारि (एवं गणेतब्बं)।  
पच्चनीयानुलोमं।  
पच्चयवारो।  
४. निस्सयवारो  
(निस्सयवारो पच्चयवारसदिसो)।  
५. संसट्ठवारो  
१. पच्चयानुलोमं  
१. विभङ्गवारो  


## हेतुपच्चयो

३७. आचयगामिं धम्मं संसट्ठो आचयगामी धम्मो उप्पज्जति हेतुपच्चया – आचयगामिं एकं खन्धं संसट्ठा तयो खन्धा…पे॰… द्वे खन्धे संसट्ठा द्वे खन्धा। (१)  
अपचयगामिं धम्मं संसट्ठो अपचयगामी धम्मो उप्पज्जति हेतुपच्चया – अपचयगामिं एकं खन्धं संसट्ठा तयो खन्धा…पे॰… द्वे खन्धे…पे॰…। (१)  
नेवाचयगामिनापचयगामिं धम्मं संसट्ठो नेवाचयगामिनापचयगामी धम्मो उप्पज्जति हेतुपच्चया – नेवाचयगामिनापचयगामिं एकं खन्धं संसट्ठा तयो खन्धा…पे॰… द्वे खन्धे…पे॰… पटिसन्धिक्खणे…पे॰…। (१)  


## आरम्मणपच्चयादि

३८. आचयगामिं धम्मं संसट्ठो आचयगामी धम्मो उप्पज्जति आरम्मणपच्चया… अधिपतिपच्चया… अनन्तरपच्चया… समनन्तरपच्चया… सहजातपच्चया… अञ्ञमञ्ञपच्चया… निस्सयपच्चया… उपनिस्सयपच्चया… पुरेजातपच्चया… आसेवनपच्चया… कम्मपच्चया… विपाकपच्चया… आहारपच्चया… इन्द्रियपच्चया… झानपच्चया… मग्गपच्चया… सम्पयुत्तपच्चया… विप्पयुत्तपच्चया… अत्थिपच्चया… नत्थिपच्चया… विगतपच्चया… अविगतपच्चया।  
१. पच्चयानुलोमं  
२. सङ्ख्यावारो  


## सुद्धं

३९. हेतुया तीणि, आरम्मणे अधिपतिया अनन्तरे समनन्तरे सहजाते अञ्ञमञ्ञे निस्सये उपनिस्सये पुरेजाते आसेवने कम्मे सब्बत्थ तीणि, विपाके एकं, आहारे तीणि, इन्द्रिये झाने मग्गे सम्पयुत्ते विप्पयुत्ते अत्थिया नत्थिया विगते अविगते तीणि (एवं गणेतब्बं)।  
अनुलोमं।  
२. पच्चयपच्चनीयं  
१. विभङ्गवारो  


## नहेतुपच्चयो

४०. आचयगामिं धम्मं संसट्ठो आचयगामी धम्मो उप्पज्जति नहेतुपच्चया – विचिकिच्छासहगते उद्धच्चसहगते खन्धे संसट्ठो विचिकिच्छासहगतो उद्धच्चसहगतो मोहो। (१)  
नेवाचयगामिनापचयगामिं धम्मं संसट्ठो नेवाचयगामिनापचयगामी धम्मो उप्पज्जति नहेतुपच्चया – अहेतुकं नेवाचयगामिनापचयगामिं एकं खन्धं संसट्ठा तयो खन्धा…पे॰… द्वे खन्धे…पे॰… अहेतुकपटिसन्धिक्खणे…पे॰…। (१)  


## नअधिपतिपच्चयादि

४१. आचयगामिं धम्मं संसट्ठो आचयगामी धम्मो उप्पज्जति नअधिपतिपच्चया… नपुरेजातपच्चया… नपच्छाजातपच्चया… नआसेवनपच्चया… आचयगामिं एकं खन्धं संसट्ठा तयो खन्धा…पे॰… द्वे खन्धे…पे॰…।  
नेवाचयगामिनापचयगामिं धम्मं संसट्ठो नेवाचयगामिनापचयगामी धम्मो उप्पज्जति नआसेवनपच्चया – नेवाचयगामिनापचयगामिं एकं खन्धं संसट्ठा…पे॰… पटिसन्धिक्खणे…पे॰… नकम्मपच्चया… नविपाकपच्चया… नझानपच्चया… नमग्गपच्चया… नविप्पयुत्तपच्चया।  
२. पच्चयपच्चनीयं  
२. सङ्ख्यावारो  


## सुद्धं

४२. नहेतुया द्वे, नअधिपतिया तीणि, नपुरेजाते तीणि, नपच्छाजाते तीणि, नआसेवने द्वे, नकम्मे तीणि, नविपाके तीणि, नझाने एकं, नमग्गे एकं, नविप्पयुत्ते तीणि (एवं गणेतब्बं)।  
पच्चनीयं।  
३. पच्चयानुलोमपच्चनीयं  
४३. हेतुपच्चया नअधिपतिया तीणि, नपुरेजाते तीणि, नपच्छाजाते तीणि, नआसेवने द्वे, नकम्मे तीणि, नविपाके तीणि, नविप्पयुत्ते तीणि (एवं गणेतब्बं)।  
अनुलोमपच्चनीयं।  


## ४. पच्चयपच्चनीयानुलोमं

४४. नहेतुपच्चया आरम्मणे द्वे, अनन्तरे समनन्तरे सहजाते अञ्ञमञ्ञे निस्सये उपनिस्सये पुरेजाते आसेवने कम्मे सब्बत्थ द्वे, विपाके एकं, आहारे द्वे, इन्द्रिये द्वे, झाने द्वे, मग्गे एकं, सम्पयुत्ते द्वे, विप्पयुत्ते अत्थिया नत्थिया विगते अविगते द्वे (एवं गणेतब्बं)।  
पच्चनीयानुलोमं।  
संसट्ठवारो।  
६. सम्पयुत्तवारो  
(सम्पयुत्तवारो संसट्ठवारसदिसो।)  
७. पञ्हावारो  
१. पच्चयानुलोमं  
१. विभङ्गवारो  


## हेतुपच्चयो

४५. आचयगामी [आचयगामि (सी॰ स्या॰) एवमुपरिपि] धम्मो आचयगामिस्स धम्मस्स हेतुपच्चयेन पच्चयो – आचयगामी हेतू सम्पयुत्तकानं खन्धानं हेतुपच्चयेन पच्चयो। (१)  
आचयगामी धम्मो नेवाचयगामिनापचयगामिस्स धम्मस्स हेतुपच्चयेन पच्चयो – आचयगामी हेतू चित्तसमुट्ठानानं रूपानं हेतुपच्चयेन पच्चयो। (२)  
आचयगामी धम्मो आचयगामिस्स च नेवाचयगामिनापचयगामिस्स च धम्मस्स हेतुपच्चयेन पच्चयो – आचयगामी हेतू सम्पयुत्तकानं खन्धानं चित्तसमुट्ठानानञ्च रूपानं हेतुपच्चयेन पच्चयो। (३)  
अपचयगामी धम्मो अपचयगामिस्स धम्मस्स हेतुपच्चयेन पच्चयो… तीणि।  
नेवाचयगामिनापचयगामी धम्मो नेवाचयगामिनापचयगामिस्स धम्मस्स हेतुपच्चयेन पच्चयो – नेवाचयगामिनापचयगामी हेतू सम्पयुत्तकानं खन्धानं चित्तसमुट्ठानानञ्च रूपानं हेतुपच्चयेन पच्चयो। पटिसन्धिक्खणे नेवाचयगामिनापचयगामी हेतू सम्पयुत्तकानं खन्धानं कटत्ता च रूपानं हेतुपच्चयेन पच्चयो। (१)  


## आरम्मणपच्चयो

४६. आचयगामी धम्मो आचयगामिस्स धम्मस्स आरम्मणपच्चयेन पच्चयो – दानं दत्वा सीलं समादियित्वा उपोसथकम्मं कत्वा तं पच्चवेक्खति, पुब्बे सुचिण्णानि पच्चवेक्खति, झाना वुट्ठहित्वा झानं पच्चवेक्खति। सेक्खा पहीने किलेसे पच्चवेक्खन्ति, विक्खम्भिते किलेसे पच्चवेक्खन्ति, पुब्बे समुदाचिण्णे किलेसे जानन्ति। सेक्खा वा पुथुज्जना वा आचयगामी खन्धे अनिच्चतो दुक्खतो अनत्ततो विपस्सन्ति, अस्सादेन्ति अभिनन्दन्ति, तं आरब्भ रागो उप्पज्जति, दिट्ठि…पे॰… विचिकिच्छा…पे॰… उद्धच्चं…पे॰… दोमनस्सं उप्पज्जति, चेतोपरियञाणेन आचयगामिचित्तसमङ्गिस्स चित्तं जानन्ति, आकासानञ्चायतनकुसलं विञ्ञाणञ्चायतनकुसलस्स आरम्मणपच्चयेन पच्चयो। आकिञ्चञ्ञायतनकुसलं नेवसञ्ञानासञ्ञायतनकुसलस्स…पे॰… आचयगामी खन्धा इद्धिविधञाणस्स, चेतोपरियञाणस्स, पुब्बेनिवासानुस्सतिञाणस्स, यथाकम्मूपगञाणस्स, अनागतंसञाणस्स आरम्मणपच्चयेन पच्चयो। (१)  
आचयगामी धम्मो नेवाचयगामिनापचयगामिस्स धम्मस्स आरम्मणपच्चयेन पच्चयो – अरहा पहीने किलेसे पच्चवेक्खति, पुब्बे समुदाचिण्णे किलेसे जानाति, आचयगामी खन्धे अनिच्चतो दुक्खतो अनत्ततो विपस्सति; चेतोपरियञाणेन आचयगामिचित्तसमङ्गिस्स चित्तं जानाति । सेक्खा वा पुथुज्जना वा आचयगामी खन्धे अनिच्चतो दुक्खतो अनत्ततो विपस्सन्ति, कुसले निरुद्धे विपाको तदारम्मणता उप्पज्जति, आचयगामी खन्धे अस्सादेति अभिनन्दति, तं आरब्भ रागो उप्पज्जति…पे॰… दोमनस्सं उप्पज्जति, अकुसले निरुद्धे विपाको तदारम्मणता उप्पज्जति, आकासानञ्चायतनकुसलं विञ्ञाणञ्चायतनविपाकस्स च किरियस्स च आरम्मणपच्चयेन पच्चयो। आकिञ्चञ्ञायतनकुसलं नेवसञ्ञानासञ्ञायतनविपाकस्स च किरियस्स च आरम्मणपच्चयेन पच्चयो। आचयगामी खन्धा चेतोपरियञाणस्स, पुब्बेनिवासानुस्सतिञाणस्स, यथाकम्मूपगञाणस्स, अनागतंसञाणस्स, आवज्जनाय आरम्मणपच्चयेन पच्चयो। (२)  
४७. अपचयगामी धम्मो आचयगामिस्स धम्मस्स आरम्मणपच्चयेन पच्चयो – सेक्खा मग्गा वुट्ठहित्वा मग्गं पच्चवेक्खन्ति, चेतोपरियञाणेन अपचयगामिचित्तसमङ्गिस्स चित्तं जानन्ति, अपचयगामी खन्धा चेतोपरियञाणस्स, पुब्बेनिवासानुस्सतिञाणस्स, अनागतंसञाणस्स, आरम्मणपच्चयेन पच्चयो। (१)  
अपचयगामी धम्मो नेवाचयगामिनापचयगामिस्स धम्मस्स आरम्मणपच्चयेन पच्चयो – अरहा मग्गा वुट्ठहित्वा मग्गं पच्चवेक्खति , चेतोपरियञाणेन अपचयगामिचित्तसमङ्गिस्स चित्तं जानाति, अपचयगामी खन्धा चेतोपरियञाणस्स, पुब्बेनिवासानुस्सतिञाणस्स, अनागतंसञाणस्स, आवज्जनाय आरम्मणपच्चयेन पच्चयो। (२)  
४८. नेवाचयगामिनापचयगामी धम्मो नेवाचयगामिनापचयगामिस्स धम्मस्स आरम्मणपच्चयेन पच्चयो – अरहा फलं पच्चवेक्खति, निब्बानं पच्चवेक्खति, निब्बानं फलस्स आवज्जनाय आरम्मणपच्चयेन पच्चयो। अरहा चक्खुं अनिच्चतो दुक्खतो अनत्ततो विपस्सति, सोतं…पे॰… वत्थुं… नेवाचयगामिनापचयगामी खन्धे अनिच्चतो दुक्खतो अनत्ततो विपस्सति, दिब्बेन चक्खुना रूपं पस्सति, दिब्बाय सोतधातुया सद्दं सुणाति, चेतोपरियञाणेन नेवाचयगामिनापचयगामिचित्तसमङ्गिस्स चित्तं जानाति, आकासानञ्चायतनकिरियं विञ्ञाणञ्चायतनकिरियस्स आरम्मणपच्चयेन पच्चयो। आकिञ्चञ्ञायतनकिरियं नेवसञ्ञानासञ्ञायतनकिरियस्स…पे॰… रूपायतनं चक्खुविञ्ञाणस्स…पे॰… फोट्ठब्बायतनं कायविञ्ञाणस्स…पे॰… नेवाचयगामिनापचयगामी खन्धा इद्धिविधञाणस्स, चेतोपरियञाणस्स, पुब्बेनिवासानुस्सतिञाणस्स, अनागतंसञाणस्स आवज्जनाय आरम्मणपच्चयेन पच्चयो। (१)  
नेवाचयगामिनापचयगामी धम्मो आचयगामिस्स धम्मस्स आरम्मणपच्चयेन पच्चयो – सेक्खा फलं पच्चवेक्खन्ति, निब्बानं पच्चवेक्खन्ति, निब्बानं गोत्रभुस्स, वोदानस्स आरम्मणपच्चयेन पच्चयो । सेक्खा वा पुथुज्जना वा चक्खुं अनिच्चतो दुक्खतो अनत्ततो विपस्सन्ति, अस्सादेन्ति अभिनन्दन्ति; तं आरब्भ रागो उप्पज्जति…पे॰… दोमनस्सं उप्पज्जति। सोतं…पे॰… वत्थुं… नेवाचयगामिनापचयगामी खन्धे अनिच्चतो दुक्खतो अनत्ततो विपस्सन्ति, अस्सादेन्ति अभिनन्दन्ति; तं आरब्भ रागो उप्पज्जति, दिट्ठि उप्पज्जति, विचिकिच्छा…पे॰… उद्धच्चं…पे॰… दोमनस्सं…पे॰… दिब्बेन चक्खुना रूपं पस्सन्ति, दिब्बाय सोतधातुया सद्दं सुणन्ति, चेतोपरियञाणेन नेवाचयगामिनापचयगामिचित्तसमङ्गिस्स चित्तं जानन्ति, नेवाचयगामिनापचयगामी खन्धा इद्धिविधञाणस्स, चेतोपरियञाणस्स, पुब्बेनिवासानुस्सतिञाणस्स, अनागतंसञाणस्स आरम्मणपच्चयेन पच्चयो। (२)  
नेवाचयगामिनापचयगामी धम्मो अपचयगामिस्स धम्मस्स आरम्मणपच्चयेन पच्चयो – निब्बानं मग्गस्स आरम्मणपच्चयेन पच्चयो। (३)  


## अधिपतिपच्चयो

४९. आचयगामी धम्मो आचयगामिस्स धम्मस्स अधिपतिपच्चयेन पच्चयो – आरम्मणाधिपति, सहजाताधिपति। आरम्मणाधिपति – दानं दत्वा सीलं समादियित्वा उपोसथकम्मं कत्वा तं गरुं कत्वा पच्चवेक्खति, पुब्बे सुचिण्णानि गरुं कत्वा पच्चवेक्खति, झाना वुट्ठहित्वा झानं गरुं कत्वा पच्चवेक्खति, आचयगामी खन्धे गरुं कत्वा अस्सादेति अभिनन्दति; तं गरुं कत्वा रागो उप्पज्जति, दिट्ठि उप्पज्जति। सहजाताधिपति – आचयगामी अधिपति सम्पयुत्तकानं खन्धानं अधिपतिपच्चयेन पच्चयो। (१)  
आचयगामी धम्मो नेवाचयगामिनापचयगामिस्स धम्मस्स अधिपतिपच्चयेन पच्चयो। सहजाताधिपति – आचयगामी अधिपति चित्तसमुट्ठानानं रूपानं अधिपतिपच्चयेन पच्चयो। (२)  
आचयगामी धम्मो आचयगामिस्स च नेवाचयगामिनापचयगामिस्स च धम्मस्स अधिपतिपच्चयेन पच्चयो। सहजाताधिपति – आचयगामी अधिपति सम्पयुत्तकानं खन्धानं चित्तसमुट्ठानानञ्च रूपानं अधिपतिपच्चयेन पच्चयो। (३)  
५०. अपचयगामी धम्मो अपचयगामिस्स धम्मस्स अधिपतिपच्चयेन पच्चयो। सहजाताधिपति – अपचयगामी अधिपति सम्पयुत्तकानं खन्धानं अधिपतिपच्चयेन पच्चयो। (१)  
अपचयगामी धम्मो आचयगामिस्स धम्मस्स अधिपतिपच्चयेन पच्चयो। आरम्मणाधिपति – सेक्खा मग्गा वुट्ठहित्वा मग्गं गरुं कत्वा पच्चवेक्खन्ति। (२)  
अपचयगामी धम्मो नेवाचयगामिनापचयगामिस्स धम्मस्स अधिपतिपच्चयेन पच्चयो – आरम्मणाधिपति, सहजाताधिपति। आरम्मणाधिपति – अरहा मग्गा वुट्ठहित्वा मग्गं गरुं कत्वा पच्चवेक्खति। सहजाताधिपति – अपचयगामी अधिपति चित्तसमुट्ठानानं रूपानं अधिपतिपच्चयेन पच्चयो। (३)  
अपचयगामी धम्मो अपचयगामिस्स च नेवाचयगामिनापचयगामिस्स च धम्मस्स अधिपतिपच्चयेन पच्चयो। सहजाताधिपति – अपचयगामी अधिपति सम्पयुत्तकानं खन्धानं चित्तसमुट्ठानानञ्च रूपानं अधिपतिपच्चयेन पच्चयो। (४)  
५१. नेवाचयगामिनापचयगामी धम्मो नेवाचयगामिनापचयगामिस्स धम्मस्स अधिपतिपच्चयेन पच्चयो – आरम्मणाधिपति, सहजाताधिपति। आरम्मणाधिपति – अरहा फलं गरुं कत्वा पच्चवेक्खति, निब्बानं गरुं कत्वा पच्चवेक्खति, निब्बानं फलस्स अधिपतिपच्चयेन पच्चयो। सहजाताधिपति – नेवाचयगामिनापचयगामी अधिपति सम्पयुत्तकानं खन्धानं चित्तसमुट्ठानानञ्च रूपानं अधिपतिपच्चयेन पच्चयो। (१)  
नेवाचयगामिनापचयगामी धम्मो आचयगामिस्स धम्मस्स अधिपतिपच्चयेन पच्चयो। आरम्मणाधिपति – सेक्खा फलं गरुं कत्वा पच्चवेक्खन्ति, निब्बानं गरुं कत्वा पच्चवेक्खन्ति, निब्बानं गोत्रभुस्स, वोदानस्स अधिपतिपच्चयेन पच्चयो। चक्खुं गरुं कत्वा अस्सादेति…पे॰… वत्थुं… नेवाचयगामिनापचयगामी खन्धे गरुं कत्वा अस्सादेति अभिनन्दति; तं गरुं कत्वा रागो उप्पज्जति, दिट्ठि उप्पज्जति। (२)  
नेवाचयगामिनापचयगामी धम्मो अपचयगामिस्स धम्मस्स अधिपतिपच्चयेन पच्चयो। आरम्मणाधिपति – निब्बानं मग्गस्स अधिपतिपच्चयेन पच्चयो। (३)  


## अनन्तरपच्चयो

५२. आचयगामी धम्मो आचयगामिस्स धम्मस्स अनन्तरपच्चयेन पच्चयो – पुरिमा पुरिमा आचयगामी खन्धा पच्छिमानं पच्छिमानं आचयगामीनं खन्धानं अनन्तरपच्चयेन पच्चयो। अनुलोमं गोत्रभुस्स… अनुलोमं वोदानस्स अनन्तरपच्चयेन पच्चयो। (१)  
आचयगामी धम्मो अपचयगामिस्स धम्मस्स अनन्तरपच्चयेन पच्चयो – गोत्रभु मग्गस्स… वोदानं मग्गस्स अनन्तरपच्चयेन पच्चयो। (२)  
आचयगामी धम्मो नेवाचयगामिनापचयगामिस्स धम्मस्स अनन्तरपच्चयेन पच्चयो – आचयगामी खन्धा वुट्ठानस्स अनन्तरपच्चयेन पच्चयो। सेक्खानं अनुलोमं फलसमापत्तिया, निरोधा वुट्ठहन्तस्स नेवसञ्ञानासञ्ञायतनकुसलं फलसमापत्तिया अनन्तरपच्चयेन पच्चयो। (३)  
अपचयगामी धम्मो नेवाचयगामिनापचयगामिस्स धम्मस्स अनन्तरपच्चयेन पच्चयो – मग्गो फलस्स अनन्तरपच्चयेन पच्चयो। (१)  
नेवाचयगामिनापचयगामी धम्मो नेवाचयगामिनापचयगामिस्स धम्मस्स अनन्तरपच्चयेन पच्चयो – पुरिमा पुरिमा नेवाचयगामिनापचयगामी खन्धा पच्छिमानं पच्छिमानं नेवाचयगामिनापचयगामीनं खन्धानं अनन्तरपच्चयेन पच्चयो। भवङ्गं आवज्जनाय… किरियं वुट्ठानस्स… अरहतो अनुलोमं फलसमापत्तिया… निरोधा वुट्ठहन्तस्स नेवसञ्ञानासञ्ञायतनकिरियं फलसमापत्तिया अनन्तरपच्चयेन पच्चयो। (१)  
नेवाचयगामिनापचयगामी धम्मो आचयगामिस्स धम्मस्स अनन्तरपच्चयेन पच्चयो – आवज्जना आचयगामीनं खन्धानं अनन्तरपच्चयेन पच्चयो। (२)  


## समनन्तरपच्चयादि

५३. आचयगामी धम्मो आचयगामिस्स धम्मस्स समनन्तरपच्चयेन पच्चयो…पे॰… (अनन्तरसदिसं)। (सहजातपच्चये पटिच्चवारे सहजातवारसदिसा नव पञ्हा। अञ्ञमञ्ञपच्चये पटिच्चवारे अञ्ञमञ्ञसदिसं तीणि। निस्सयपच्चये पच्चयवारे निस्सयवारसदिसं। चत्तारिपि हि विसुं घटना नत्थि। तेरस पञ्हा।)  


## उपनिस्सयपच्चयो

५४. आचयगामी धम्मो आचयगामिस्स धम्मस्स उपनिस्सयपच्चयेन पच्चयो – आरम्मणूपनिस्सयो, अनन्तरूपनिस्सयो, पकतूपनिस्सयो…पे॰…। पकतूपनिस्सयो – आचयगामिं सद्धं उपनिस्साय दानं देति, सीलं…पे॰… उपोसथकम्मं…पे॰… झानं…पे॰… विपस्सनं…पे॰… अभिञ्ञं…पे॰… समापत्तिं उप्पादेति, मानं जप्पेति, दिट्ठिं गण्हाति, आचयगामिं सीलं… सुतं… चागं… पञ्ञं… रागं… दोसं… मोहं… मानं… दिट्ठिं… पत्थनं उपनिस्साय दानं देति। सीलं…पे॰… उपोसथकम्मं…पे॰… झानं…पे॰… विपस्सनं…पे॰… अभिञ्ञं…पे॰… समापत्तिं…पे॰… पाणं हनति…पे॰… सङ्घं भिन्दति। आचयगामी सद्धा…पे॰… पञ्ञा, रागो…पे॰… पत्थना आचयगामिया सद्धाय…पे॰… पञ्ञाय, रागस्स…पे॰… पत्थनाय उपनिस्सयपच्चयेन पच्चयो। पठमस्स झानस्स परिकम्मं पठमस्स झानस्स उपनिस्सयपच्चयेन पच्चयो…पे॰…। नेवसञ्ञानासञ्ञायतनस्स परिकम्मं नेवसञ्ञानासञ्ञायतनस्स उपनिस्सयपच्चयेन पच्चयो। पठमं झानं दुतियस्स झानस्स…पे॰… आकिञ्चञ्ञायतनं नेवसञ्ञानासञ्ञायतनस्स उपनिस्सयपच्चयेन पच्चयो। (१)  
आचयगामी धम्मो अपचयगामिस्स धम्मस्स उपनिस्सयपच्चयेन पच्चयो – अनन्तरूपनिस्सयो, पकतूपनिस्सयो…पे॰…। पकतूपनिस्सयो – पठमस्स मग्गस्स परिकम्मं पठमस्स मग्गस्स…पे॰… चतुत्थस्स मग्गस्स परिकम्मं चतुत्थस्स मग्गस्स उपनिस्सयपच्चयेन पच्चयो। (२)  
आचयगामी धम्मो नेवाचयगामिनापचयगामिस्स धम्मस्स उपनिस्सयपच्चयेन पच्चयो – अनन्तरूपनिस्सयो, पकतूपनिस्सयो…पे॰…। पकतूपनिस्सयो – आचयगामिं सद्धं उपनिस्साय अत्तानं आतापेति परितापेति परियिट्ठिमूलकं दुक्खं पच्चनुभोति। आचयगामिं सीलं…पे॰… पञ्ञं। रागं…पे॰… पत्थनं उपनिस्साय अत्तानं आतापेति परितापेति परियिट्ठिमूलकं दुक्खं पच्चनुभोति। आचयगामी सद्धा…पे॰… पञ्ञा। रागो…पे॰… पत्थना, कायिकस्स सुखस्स, कायिकस्स दुक्खस्स फलसमापत्तिया उपनिस्सयपच्चयेन पच्चयो। कुसलाकुसलं कम्मं विपाकस्स उपनिस्सयपच्चयेन पच्चयो। (३)  
५५. अपचयगामी धम्मो अपचयगामिस्स धम्मस्स उपनिस्सयपच्चयेन पच्चयो। पकतूपनिस्सयो – पठमो मग्गो दुतियस्स मग्गस्स…पे॰… ततियो मग्गो चतुत्थस्स मग्गस्स उपनिस्सयपच्चयेन पच्चयो। (१)  
अपचयगामी धम्मो आचयगामिस्स धम्मस्स उपनिस्सयपच्चयेन पच्चयो – आरम्मणूपनिस्सयो, पकतूपनिस्सयो…पे॰…। पकतूपनिस्सयो – सेक्खा मग्गं उपनिस्साय अनुप्पन्नं कुसलसमापत्तिं उप्पादेन्ति, उप्पन्नं समापज्जन्ति , सङ्खारे अनिच्चतो दुक्खतो अनत्ततो विपस्सन्ति, मग्गो सेक्खानं अत्थप्पटिसम्भिदाय…पे॰… पटिभानपटिसम्भिदाय ठानाठानकोसल्लस्स उपनिस्सयपच्चयेन पच्चयो। (२)  
अपचयगामी धम्मो नेवाचयगामिनापचयगामिस्स धम्मस्स उपनिस्सयपच्चयेन पच्चयो – आरम्मणूपनिस्सयो, अनन्तरूपनिस्सयो, पकतूपनिस्सयो…पे॰…। पकतूपनिस्सयो – अरहा मग्गं उपनिस्साय अनुप्पन्नं किरियसमापत्तिं उप्पादेति, उप्पन्नं समापज्जति…पे॰… ठानाठानकोसल्लस्स उपनिस्सयपच्चयेन पच्चयो। मग्गो फलसमापत्तिया उपनिस्सयपच्चयेन पच्चयो। (३)  
५६. नेवाचयगामिनापचयगामी धम्मो नेवाचयगामिनापचयगामिस्स धम्मस्स उपनिस्सयपच्चयेन पच्चयो – आरम्मणूपनिस्सयो, अनन्तरूपनिस्सयो, पकतूपनिस्सयो…पे॰…। पकतूपनिस्सयो – कायिकं सुखं उपनिस्साय अत्तानं आतापेति परितापेति परियिट्ठिमूलकं दुक्खं पच्चनुभोति। कायिकं दुक्खं… उतुं… भोजनं… सेनासनं उपनिस्साय अत्तानं आतापेति परितापेति…पे॰… कायिकं सुखं… कायिकं दुक्खं… उतु… भोजनं… सेनासनं कायिकस्स सुखस्स, कायिकस्स दुक्खस्स फलसमापत्तिया उपनिस्सयपच्चयेन पच्चयो। अरहा कायिकं सुखं उपनिस्साय अनुप्पन्नं किरियसमापत्तिं उप्पादेति…पे॰… विपस्सति। कायिकं दुक्खं… उतुं… भोजनं… सेनासनं उपनिस्साय…पे॰… विपस्सति। (१)  
नेवाचयगामीनापचयगामी धम्मो आचयगामिस्स धम्मस्स उपनिस्सयपच्चयेन पच्चयो – आरम्मणूपनिस्सयो, अनन्तरूपनिस्सयो, पकतूपनिस्सयो…पे॰… । पकतूपनिस्सयो – कायिकं सुखं उपनिस्साय दानं देति…पे॰… समापत्तिं उप्पादेति, पाणं हनति…पे॰… सङ्घं भिन्दति। कायिकं दुक्खं… उतुं… भोजनं… सेनासनं उपनिस्साय दानं देति…पे॰… सङ्घं भिन्दति, कायिकं सुखं…पे॰… सेनासनं आचयगामिया सद्धाय…पे॰… पञ्ञाय, रागस्स…पे॰… पत्थनाय उपनिस्सयपच्चयेन पच्चयो। (२)  
नेवाचयगामिनापचयगामी धम्मो अपचयगामिस्स धम्मस्स उपनिस्सयपच्चयेन पच्चयो – आरम्मणूपनिस्सयो, पकतूपनिस्सयो…पे॰…। पकतूपनिस्सयो – कायिकं सुखं उपनिस्साय मग्गं उप्पादेति। कायिकं दुक्खं …पे॰… सेनासनं उपनिस्साय मग्गं उप्पादेति, कायिकं सुखं, कायिकं दुक्खं…पे॰… सेनासनं मग्गस्स उपनिस्सयपच्चयेन पच्चयो। (३)  


## पुरेजातपच्चयो

५७. नेवाचयगामिनापचयगामी धम्मो नेवाचयगामिनापचयगामिस्स धम्मस्स पुरेजातपच्चयेन पच्चयो – आरम्मणपुरेजातं, वत्थुपुरेजातं। आरम्मणपुरेजातं – अरहा चक्खुं…पे॰… वत्थुं अनिच्चतो दुक्खतो अनत्ततो विपस्सति, दिब्बेन चक्खुना रूपं पस्सति, दिब्बाय सोतधातुया सद्दं सुणाति, रूपायतनं चक्खुविञ्ञाणस्स…पे॰… फोट्ठब्बायतनं कायविञ्ञाणस्स पुरेजातपच्चयेन पच्चयो। वत्थुपुरेजातं – चक्खायतनं चक्खुविञ्ञाणस्स…पे॰… कायायतनं कायविञ्ञाणस्स…पे॰… वत्थु नेवाचयगामिनापचयगामीनं खन्धानं पुरेजातपच्चयेन पच्चयो। (१)  
नेवाचयगामिनापचयगामी धम्मो आचयगामिस्स धम्मस्स पुरेजातपच्चयेन पच्चयो – आरम्मणपुरेजातं, वत्थुपुरेजातं। आरम्मणपुरेजातं – सेक्खा वा पुथुज्जना वा चक्खुं…पे॰… वत्थुं अनिच्चतो दुक्खतो अनत्ततो विपस्सन्ति, अस्सादेन्ति अभिनन्दन्ति; तं आरब्भ रागो उप्पज्जति…पे॰… दोमनस्सं उप्पज्जति, दिब्बेन चक्खुना रूपं पस्सति, दिब्बाय सोतधातुया सद्दं सुणाति। वत्थुपुरेजातं – वत्थु आचयगामीनं खन्धानं पुरेजातपच्चयेन पच्चयो। (२)  
नेवाचयगामिनापचयगामी धम्मो अपचयगामिस्स धम्मस्स पुरेजातपच्चयेन पच्चयो। वत्थुपुरेजातं – वत्थु अपचयगामीनं खन्धानं पुरेजातपच्चयेन पच्चयो। (३)  


## पच्छाजातपच्चयो

५८. आचयगामी धम्मो नेवाचयगामिनापचयगामिस्स धम्मस्स पच्छाजातपच्चयेन पच्चयो – पच्छाजाता आचयगामी खन्धा पुरेजातस्स इमस्स कायस्स पच्छाजातपच्चयेन पच्चयो। (१)  
अपचयगामी धम्मो नेवाचयगामिनापचयगामिस्स धम्मस्स पच्छाजातपच्चयेन पच्चयो – पच्छाजाता अपचयगामी खन्धा पुरेजातस्स इमस्स कायस्स पच्छाजातपच्चयेन पच्चयो। (१)  
नेवाचयगामिनापचयगामी धम्मो नेवाचयगामिनापचयगामिस्स धम्मस्स पच्छाजातपच्चयेन पच्चयो – पच्छाजाता नेवाचयगामिनापचयगामी खन्धा पुरेजातस्स इमस्स कायस्स पच्छाजातपच्चयेन पच्चयो।  


## आसेवनपच्चयो

५९. आचयगामी धम्मो आचयगामिस्स धम्मस्स आसेवनपच्चयेन पच्चयो – पुरिमा पुरिमा आचयगामी खन्धा पच्छिमानं पच्छिमानं आचयगामीनं खन्धानं आसेवनपच्चयेन पच्चयो। अनुलोमं गोत्रभुस्स… अनुलोमं वोदानस्स आसेवनपच्चयेन पच्चयो। (१)  
आचयगामी धम्मो अपचयगामिस्स धम्मस्स आसेवनपच्चयेन पच्चयो – गोत्रभु मग्गस्स… वोदानं मग्गस्स आसेवनपच्चयेन पच्चयो। (२)  
नेवाचयगामिनापचयगामी धम्मो नेवाचयगामिनापचयगामिस्स धम्मस्स आसेवनपच्चयेन पच्चयो – पुरिमा पुरिमा नेवाचयगामिनापचयगामी खन्धा पच्छिमानं पच्छिमानं नेवाचयगामिनापचयगामीनं खन्धानं आसेवनपच्चयेन पच्चयो। (१)  


## कम्मपच्चयो

६०. आचयगामी धम्मो आचयगामिस्स धम्मस्स कम्मपच्चयेन पच्चयो – आचयगामी चेतना सम्पयुत्तकानं खन्धानं कम्मपच्चयेन पच्चयो। (१)  
आचयगामी धम्मो नेवाचयगामिनापचयगामिस्स धम्मस्स कम्मपच्चयेन पच्चयो – सहजाता, नानाक्खणिका। सहजाता – आचयगामी चेतना चित्तसमुट्ठानानं रूपानं कम्मपच्चयेन पच्चयो। नानाक्खणिका – आचयगामी चेतना विपाकानं खन्धानं कटत्ता च रूपानं कम्मपच्चयेन पच्चयो। (२)  
आचयगामी धम्मो आचयगामिस्स च नेवाचयगामिनापचयगामिस्स च धम्मस्स कम्मपच्चयेन पच्चयो – आचयगामी चेतना सम्पयुत्तकानं खन्धानं चित्तसमुट्ठानानञ्च रूपानं कम्मपच्चयेन पच्चयो। (३)  
६१. अपचयगामी धम्मो अपचयगामिस्स धम्मस्स कम्मपच्चयेन पच्चयो – अपचयगामी चेतना सम्पयुत्तकानं खन्धानं कम्मपच्चयेन पच्चयो। (१)  
अपचयगामी धम्मो नेवाचयगामिनापचयगामिस्स धम्मस्स कम्मपच्चयेन पच्चयो – सहजाता, नानाक्खणिका। सहजाता – अपचयगामी चेतना चित्तसमुट्ठानानं रूपानं कम्मपच्चयेन पच्चयो। नानाक्खणिका – अपचयगामी चेतना विपाकानं खन्धानं कम्मपच्चयेन पच्चयो। (२)  
अपचयगामी धम्मो अपचयगामिस्स च नेवाचयगामिनापचयगामिस्स च धम्मस्स कम्मपच्चयेन पच्चयो – अपचयगामी चेतना सम्पयुत्तकानं खन्धानं चित्तसमुट्ठानानञ्च रूपानं कम्मपच्चयेन पच्चयो। (३)  
नेवाचयगामिनापचयगामी धम्मो नेवाचयगामिनापचयगामिस्स धम्मस्स कम्मपच्चयेन पच्चयो – नेवाचयगामिनापचयगामी चेतना सम्पयुत्तकानं खन्धानं चित्तसमुट्ठानानञ्च रूपानं कम्मपच्चयेन पच्चयो। पटिसन्धिक्खणे नेवाचयगामिनापचयगामी चेतना सम्पयुत्तकानं खन्धानं कटत्ता च रूपानं कम्मपच्चयेन पच्चयो। (१)  


## विपाकपच्चयो

६२. नेवाचयगामिनापचयगामी धम्मो नेवाचयगामिनापचयगामिस्स धम्मस्स विपाकपच्चयेन पच्चयो – विपाको नेवाचयगामिनापचयगामी एको खन्धो तिण्णन्नं खन्धानं…पे॰… पटिसन्धिक्खणे…पे॰… खन्धा वत्थुस्स विपाकपच्चयेन पच्चयो। (१)  


## आहारपच्चयादि

६३. आचयगामी धम्मो आचयगामिस्स धम्मस्स आहारपच्चयेन पच्चयो… इन्द्रियपच्चयेन पच्चयो… झानपच्चयेन पच्चयो… मग्गपच्चयेन पच्चयो… सम्पयुत्तपच्चयेन पच्चयो।  


## विप्पयुत्तपच्चयो

६४. आचयगामी धम्मो नेवाचयगामिनापचयगामिस्स धम्मस्स विप्पयुत्तपच्चयेन पच्चयो – सहजातं, पच्छाजातं। सहजाता – आचयगामी खन्धा चित्तसमुट्ठानानं रूपानं विप्पयुत्तपच्चयेन पच्चयो। पच्छाजाता – आचयगामी खन्धा पुरेजातस्स इमस्स कायस्स विप्पयुत्तपच्चयेन पच्चयो। (१)  
अपचयगामी धम्मो नेवाचयगामिनापचयगामिस्स धम्मस्स विप्पयुत्तपच्चयेन पच्चयो – सहजातं, पच्छाजातं। सहजाता – अपचयगामी खन्धा चित्तसमुट्ठानानं रूपानं विप्पयुत्तपच्चयेन पच्चयो। पच्छाजाता – अपचयगामी खन्धा पुरेजातस्स इमस्स कायस्स विप्पयुत्तपच्चयेन पच्चयो। (१)  
नेवाचयगामिनापचयगामी धम्मो नेवाचयगामिनापचयगामिस्स धम्मस्स विप्पयुत्तपच्चयेन पच्चयो – सहजातं, पुरेजातं, पच्छाजातं। सहजाता – नेवाचयगामिनापचयगामी खन्धा चित्तसमुट्ठानानं रूपानं विप्पयुत्तपच्चयेन पच्चयो। पटिसन्धिक्खणे नेवाचयगामिनापचयगामी खन्धा कटत्तारूपानं विप्पयुत्तपच्चयेन पच्चयो । खन्धा वत्थुस्स विप्पयुत्तपच्चयेन पच्चयो। वत्थु खन्धानं विप्पयुत्तपच्चयेन पच्चयो। पुरेजातं – चक्खायतनं चक्खुविञ्ञाणस्स…पे॰… कायायतनं कायविञ्ञाणस्स…पे॰… वत्थु नेवाचयगामिनापचयगामीनं खन्धानं विप्पयुत्तपच्चयेन पच्चयो। पच्छाजाता – नेवाचयगामिनापचयगामी खन्धा पुरेजातस्स इमस्स कायस्स…पे॰…। (१)  
नेवाचयगामिनापचयगामी धम्मो आचयगामिस्स धम्मस्स विप्पयुत्तपच्चयेन पच्चयो। पुरेजातं – वत्थु आचयगामीनं खन्धानं विप्पयुत्तपच्चयेन पच्चयो। (२)  
नेवाचयगामिनापचयगामी धम्मो अपचयगामिस्स धम्मस्स विप्पयुत्तपच्चयेन पच्चयो। पुरेजातं – वत्थु अपचयगामीनं खन्धानं विप्पयुत्तपच्चयेन पच्चयो। (३)  


## अत्थिपच्चयादि

६५. आचयगामी धम्मो आचयगामिस्स धम्मस्स अत्थिपच्चयेन पच्चयो – आचयगामी एको खन्धो तिण्णन्नं खन्धानं…पे॰…। (१)  
आचयगामी धम्मो नेवाचयगामिनापचयगामिस्स धम्मस्स अत्थिपच्चयेन पच्चयो – सहजातं, पच्छाजातं। सहजाता – आचयगामी खन्धा चित्तसमुट्ठानानं रूपानं अत्थिपच्चयेन पच्चयो। पच्छाजाता – आचयगामी खन्धा पुरेजातस्स इमस्स कायस्स अत्थिपच्चयेन पच्चयो। (२)  
आचयगामी धम्मो आचयगामिस्स च नेवाचयगामिनापचयगामिस्स च धम्मस्स अत्थिपच्चयेन पच्चयो – आचयगामी एको खन्धो तिण्णन्नं खन्धानं चित्तसमुट्ठानानञ्च रूपानं अत्थिपच्चयेन पच्चयो…पे॰… द्वे खन्धा…पे॰…। (३)  
अपचयगामी धम्मो… तीणि (आचयगामिनयेन कातब्बं)।  
६६. नेवाचयगामिनापचयगामी धम्मो नेवाचयगामिनापचयगामिस्स धम्मस्स अत्थिपच्चयेन पच्चयो – सहजातं, पुरेजातं, पच्छाजातं, आहारं, इन्द्रियं। सहजातो – नेवाचयगामिनापचयगामी एको खन्धो तिण्णन्नं खन्धानं चित्तसमुट्ठानानञ्च रूपानं अत्थिपच्चयेन पच्चयो…पे॰… द्वे खन्धा…पे॰… पटिसन्धिक्खणे…पे॰… खन्धा वत्थुस्स अत्थिपच्चयेन पच्चयो। वत्थु खन्धानं अत्थिपच्चयेन पच्चयो। एकं महाभूतं…पे॰… बाहिरं… आहारसमुट्ठानं… उतुसमुट्ठानं… असञ्ञसत्तानं…पे॰…। पुरेजातं – अरहा चक्खुं…पे॰… वत्थुं अनिच्चतो दुक्खतो अनत्ततो विपस्सति, दिब्बेन चक्खुना रूपं पस्सति, दिब्बाय सोतधातुया सद्दं सुणाति, रूपायतनं चक्खुविञ्ञाणस्स…पे॰… फोट्ठब्बायतनं कायविञ्ञाणस्स…पे॰… चक्खायतनं चक्खुविञ्ञाणस्स…पे॰… कायायतनं कायविञ्ञाणस्स…पे॰… वत्थु नेवाचयगामिनापचयगामीनं खन्धानं अत्थिपच्चयेन पच्चयो। पच्छाजाता – नेवाचयगामिनापचयगामी खन्धा पुरेजातस्स इमस्स कायस्स अत्थिपच्चयेन पच्चयो। कबळीकारो आहारो इमस्स कायस्स…पे॰… रूपजीवितिन्द्रियं कटत्तारूपानं…पे॰…। (१)  
नेवाचयगामिनापचयगामी धम्मो आचयगामिस्स धम्मस्स अत्थिपच्चयेन पच्चयो। पुरेजातं – सेक्खा वा पुथुज्जना वा चक्खुं अनिच्चतो दुक्खतो अनत्ततो विपस्सन्ति, अस्सादेन्ति अभिनन्दन्ति; तं आरब्भ रागो…पे॰… दोमनस्सं उप्पज्जति, सोतं…पे॰… वत्थुं अनिच्चतो…पे॰… विपस्सन्ति, अस्सादेन्ति अभिनन्दन्ति; तं आरब्भ रागो…पे॰… दोमनस्सं उप्पज्जति, दिब्बेन चक्खुना रूपं पस्सति, दिब्बाय सोतधातुया सद्दं सुणाति, वत्थु आचयगामीनं खन्धानं अत्थिपच्चयेन पच्चयो। (२)  
नेवाचयगामिनापचयगामी धम्मो अपचयगामिस्स धम्मस्स अत्थिपच्चयेन पच्चयो। पुरेजातं – वत्थु अपचयगामीनं खन्धानं अत्थिपच्चयेन पच्चयो। (३)  
६७. आचयगामी च नेवाचयगामिनापचयगामी च धम्मा आचयगामिस्स धम्मस्स अत्थिपच्चयेन पच्चयो सहजातं, पुरेजातं। सहजातो – आचयगामी एको खन्धो च वत्थु च तिण्णन्नं खन्धानं अत्थिपच्चयेन पच्चयो…पे॰… द्वे खन्धा…पे॰…। (१)  
आचयगामी च नेवाचयगामिनापचयगामी च धम्मा नेवाचयगामिनापचयगामिस्स धम्मस्स अत्थिपच्चयेन पच्चयो – सहजातं, पच्छाजातं, आहारं, इन्द्रियं। सहजाता – आचयगामी खन्धा च महाभूता च चित्तसमुट्ठानानं रूपानं अत्थिपच्चयेन पच्चयो। पच्छाजाता – आचयगामी खन्धा च कबळीकारो आहारो च इमस्स कायस्स अत्थिपच्चयेन पच्चयो। पच्छाजाता – आचयगामी खन्धा च रूपजीवितिन्द्रियञ्च कटत्तारूपानं अत्थिपच्चयेन पच्चयो। (२)  
अपचयगामी च नेवाचयगामिनापचयगामी च धम्मा अपचयगामिस्स धम्मस्स अत्थिपच्चयेन पच्चयो (द्वे कातब्बा दस्सितनयेन), नत्थिपच्चयेन पच्चयो, विगतपच्चयेन पच्चयो, अविगतपच्चयेन पच्चयो।  
१. पच्चयानुलोमं  
२. सङ्ख्यावारो  


## सुद्धं

६८. हेतुया सत्त, आरम्मणे सत्त, अधिपतिया दस, अनन्तरे छ, समनन्तरे छ, सहजाते नव, अञ्ञमञ्ञे तीणि, निस्सये तेरस, उपनिस्सये नव, पुरेजाते तीणि, पच्छाजाते तीणि, आसेवने तीणि, कम्मे सत्त, विपाके एकं, आहारे सत्त, इन्द्रिये सत्त, झाने सत्त, मग्गे सत्त, सम्पयुत्ते तीणि, विप्पयुत्ते पञ्च, अत्थिया तेरस, नत्थिया छ, विगते छ, अविगते तेरस।  
अनुलोमं।  


## पच्चनीयुद्धारो

६९. आचयगामी धम्मो आचयगामिस्स धम्मस्स आरम्मणपच्चयेन पच्चयो… सहजातपच्चयेन पच्चयो… उपनिस्सयपच्चयेन पच्चयो। (१)  
आचयगामी धम्मो अपचयगामिस्स धम्मस्स उपनिस्सयपच्चयेन पच्चयो। (२)  
आचयगामी धम्मो नेवाचयगामिनापचयगामिस्स धम्मस्स आरम्मणपच्चयेन पच्चयो… सहजातपच्चयेन पच्चयो… उपनिस्सयपच्चयेन पच्चयो… पच्छाजातपच्चयेन पच्चयो… कम्मपच्चयेन पच्चयो। (३)  
आचयगामी धम्मो आचयगामिस्स च नेवाचयगामिनापचयगामिस्स च धम्मस्स सहजातपच्चयेन पच्चयो। (४)  
७०. अपचयगामी धम्मो अपचयगामिस्स धम्मस्स सहजातपच्चयेन पच्चयो… उपनिस्सयपच्चयेन पच्चयो। (१)  
अपचयगामी धम्मो आचयगामिस्स धम्मस्स आरम्मणपच्चयेन पच्चयो… उपनिस्सयपच्चयेन पच्चयो। (२)  
अपचयगामी धम्मो नेवाचयगामिनापचयगामिस्स धम्मस्स आरम्मणपच्चयेन पच्चयो… सहजातपच्चयेन पच्चयो… उपनिस्सयपच्चयेन पच्चयो… पच्छाजातपच्चयेन पच्चयो। (३)  
अपचयगामी धम्मो अपचयगामिस्स च नेवाचयगामिनापचयगामिस्स च धम्मस्स सहजातपच्चयेन पच्चयो। (४)  
७१. नेवाचयगामिनापचयगामी धम्मो नेवाचयगामिनापचयगामिस्स धम्मस्स आरम्मणपच्चयेन पच्चयो… सहजातपच्चयेन पच्चयो… उपनिस्सयपच्चयेन पच्चयो… पुरेजातपच्चयेन पच्चयो… पच्छाजातपच्चयेन पच्चयो… आहारपच्चयेन पच्चयो… इन्द्रियपच्चयेन पच्चयो। (१)  
नेवाचयगामिनापचयगामी धम्मो आचयगामिस्स धम्मस्स आरम्मणपच्चयेन पच्चयो… उपनिस्सयपच्चयेन पच्चयो… पुरेजातपच्चयेन पच्चयो। (२)  
नेवाचयगामिनापचयगामी धम्मो अपचयगामिस्स धम्मस्स उपनिस्सयपच्चयेन पच्चयो… पुरेजातपच्चयेन पच्चयो। (३)  
७२. आचयगामी च नेवाचयगामिनापचयगामी च धम्मा आचयगामिस्स धम्मस्स सहजातं, पुरेजातं। (१)  
आचयगामी च नेवाचयगामिनापचयगामी च धम्मा नेवाचयगामिनापचयगामिस्स धम्मस्स सहजातं, पच्छाजातं, आहारं, इन्द्रियं। (२)  
अपचयगामी च नेवाचयगामिनापचयगामी च धम्मा अपचयगामिस्स धम्मस्स सहजातं, पुरेजातं। (१)  
अपचयगामी च नेवाचयगामिनापचयगामी च धम्मा नेवाचयगामिनापचयगामिस्स धम्मस्स सहजातं, पच्छाजातं, आहारं, इन्द्रियं। (२)  
२. पच्चयपच्चनीयं  
२. सङ्ख्यावारो  


## सुद्धं

७३. नहेतुया पन्नरस, नआरम्मणे नअधिपतिया नअनन्तरे नसमनन्तरे पन्नरस, नसहजाते एकादस, नअञ्ञमञ्ञे एकादस, ननिस्सये एकादस, नउपनिस्सये चुद्दस, नपुरेजाते तेरस, नपच्छाजाते पन्नरस, नआसेवने नकम्मे नविपाके नआहारे नइन्द्रिये नझाने नमग्गे पन्नरस, नसम्पयुत्ते एकादस, नविप्पयुत्ते नव, नोअत्थिया नव, नोनत्थिया पन्नरस, नोविगते पन्नरस, नोअविगते नव (एवं गणेतब्बं)।  
पच्चनीयं।  
३. पच्चयानुलोमपच्चनीयं  


## हेतुदुकं

७४. हेतुपच्चया नआरम्मणे सत्त, नअधिपतिया नअनन्तरे नसमनन्तरे सत्त, नअञ्ञमञ्ञे तीणि, नउपनिस्सये सत्त, नपुरेजाते नपच्छाजाते नआसेवने नकम्मे नविपाके नआहारे नइन्द्रिये नझाने नमग्गे सत्त, नसम्पयुत्ते तीणि, नविप्पयुत्ते तीणि, नोनत्थिया सत्त, नोविगते सत्त (एवं गणेतब्बं)।  
अनुलोमपच्चनीयं।  
४. पच्चयपच्चनीयानुलोमं  


## नहेतुदुकं

७५. नहेतुपच्चया आरम्मणे सत्त, अधिपतिया दस, अनन्तरे छ, समनन्तरे छ, सहजाते नव, अञ्ञमञ्ञे तीणि, निस्सये तेरस, उपनिस्सये नव, पुरेजाते तीणि, पच्छाजाते तीणि, आसेवने तीणि, कम्मे सत्त, विपाके एकं, आहारे सत्त, इन्द्रिये झाने मग्गे सत्त, सम्पयुत्ते तीणि, विप्पयुत्ते पञ्च, अत्थिया तेरस, नत्थिया छ, विगते छ, अविगते तेरस (एवं गणेतब्बं)।  
पच्चनीयानुलोमं।  
आचयगामित्तिकं निट्ठितं।  