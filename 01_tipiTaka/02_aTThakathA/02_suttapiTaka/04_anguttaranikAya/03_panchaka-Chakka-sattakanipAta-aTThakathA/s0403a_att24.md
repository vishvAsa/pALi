---
title: (२५) ५. दुच्चरितवग्गो

---
(२५) ५. दुच्चरितवग्गो  


## १. पठमदुच्चरितसुत्तवण्णना

२४१. पञ्चमस्स पठमे दुच्चरिते सुचरितेति इदं अभेदतो वुत्तं, कायदुच्चरितेतिआदि कायद्वारादीनं वसेन भेदतो। सद्धम्माति दसकुसलकम्मपथधम्मतो। असद्धम्मेति अकुसलकम्मपथसङ्खाते अस्सद्धम्मे।  


## ९. सिवथिकसुत्तवण्णना

२४९. नवमे सिवथिकायाति सुसाने। आरोदनाति आरोदनट्ठानं। असुचिनाति जिगुच्छनीयेन।  


## १०. पुग्गलप्पसादसुत्तवण्णना

२५०. दसमे पुग्गलप्पसादेति एकपुग्गलस्मिं उप्पन्नप्पसादे। अन्ते निसीदापेतीति भिक्खूनं आसनपरियन्ते निसीदापेति। सेसं सब्बत्थ उत्तानत्थमेवाति।  
दुच्चरितवग्गो पञ्चमो।  
पञ्चमपण्णासकं निट्ठितं।  