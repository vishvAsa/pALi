---
title: १०. आनिसंसवग्गो

---
१०. आनिसंसवग्गो  


## १-२. पातुभावसुत्तादिवण्णना

९६-९७. दसमस्स पठमे अरियायतनेति मज्झिमदेसे। इन्द्रियानन्ति मनच्छट्ठानं। दुतिये सद्धम्मनियतोति सासनसद्धम्मे नियतो। असाधारणेनाति पुथुज्जनेहि असाधारणेन।  


## ७. अनवत्थितसुत्तवण्णना

१०२. सत्तमे अनोधिं करित्वाति ‘‘एत्तकाव सङ्खारा अनिच्चा, न इतो परे’’ति एवं सीमं मरियादं अकत्वा। अनवत्थिताति अवत्थिताय रहिता, भिज्जमानाव हुत्वा उपट्ठहिस्सन्तीति अत्थो। सब्बलोकेति सकले तेधातुके। सामञ्ञेनाति समणभावेन, अरियमग्गेनाति अत्थो।  


## ८. उक्खित्तासिकसुत्तवण्णना

१०३. अट्ठमे मेत्तावतायाति मेत्तायुत्ताय पारिचरियाय। सत्त हि सेखा तथागतं मेत्तावताय परिचरन्ति, खीणासवो परिचिण्णसत्थुको।  


## ९. अतम्मयसुत्तवण्णना

१०४. नवमे अतम्मयोति तम्मया वुच्चन्ति तण्हादिट्ठियो, ताहि रहितो। अहंकाराति अहंकारदिट्ठि। ममंकाराति ममंकारतण्हा। सेसं सब्बत्थ उत्तानमेवाति।  
आनिसंसवग्गो दसमो।  
दुतियपण्णासकं निट्ठितं।  