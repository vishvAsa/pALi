---
title: १२. वच्छगोत्तसंयुत्तवण्णना

---
१२. वच्छगोत्तसंयुत्तवण्णना  
६०७-६६१. अञ्ञाणाति अञ्ञाणहेतु, सच्चपटिच्छादकसम्मोहहेतूति अत्थो। अट्ठकथायं पन इममेव अत्थं हेतुअत्थेन करणवचनेन दस्सेतुं ‘‘अञ्ञाणेना’’ति वुत्तं। सब्बानीति ‘‘अञ्ञाणा अदस्सना अनभिसमया’’तिआदीनि पदानि एकादससु सुत्तेसु आगतानि, पञ्चपञ्ञास वेय्याकरणानि वुत्तानि सुत्तेसु पञ्चन्नं खन्धानं वसेन वेय्याकरणस्स आगतत्ता।  
वच्छगोत्तसंयुत्तवण्णना निट्ठिता।  