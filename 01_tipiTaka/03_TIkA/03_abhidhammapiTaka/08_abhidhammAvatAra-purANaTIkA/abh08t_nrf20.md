---
title: २१. एकवीसतिमो परिच्छेदो

---
२१. एकवीसतिमो परिच्छेदो  


## पटिपदाञाणदस्सनविसुद्धिनिद्देसवण्णना

१२९९. उपल्‍लेसविमुत्तं सुविसदं ञाणन्ति अट्ठविधञाणं सन्धायाह।  
१३०२. सच्‍चानुलोमञाणन्ति अयमेव पवुच्‍चति।  
१३०६. अयं सिखापत्ता विपस्सना एव सच्‍चानुलोमञाणं नाम पवुच्‍चति।  
१३०९. भवङ्गानन्तरं सङ्खारु-पेक्खागतनयेनाति भवङ्गानन्तरं सङ्खारुपेक्खासङ्खातेन ञाणेन कतनयेन।  
१३१४-६. बोधिपक्खियधम्मानं , उद्धञ्‍च अनुलोमतोति उद्धं वत्तमानानं बोधिपक्खियधम्मानं अनुलोमतो, इदं अनुलोमञाणं वुट्ठानगामिनिया परियोसानं नाम भासितं महेसिना कथितं। सच्‍चानुलोमञाणं आहच्‍च उप्पन्‍ना, सब्बप्पकारेन गोत्रभुपरियोसानं।  
१३१८. तत्थाति विपस्सनाय।  
इति अभिधम्मावतारटीकाय  
पटिपदाञाणदस्सनविसुद्धिनिद्देसवण्णना निट्ठिता।  
एकवीसतिमो परिच्छेदो।  