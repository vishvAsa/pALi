<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ पञ्चपकरण-मूलटीका on पाळिषु विश्वासटिप्पणयो</title>
    <link>https://vishvAsa.github.io/pALi/03_TIkA/03_abhidhammapiTaka/03_panchapakaraNa-mUlaTIkA/</link>
    <description>Recent content in &#43;०३ पञ्चपकरण-मूलटीका on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/03_TIkA/03_abhidhammapiTaka/03_panchapakaraNa-mUlaTIkA/index.xml" rel="self" type="application/rss+xml" />
    <item>
      <title>० धातुकथापकरण-मूलटीका</title>
      <link>https://vishvAsa.github.io/pALi/03_TIkA/03_abhidhammapiTaka/03_panchapakaraNa-mUlaTIkA/0_dhAtukathApakaraNa-mUlaTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/03_abhidhammapiTaka/03_panchapakaraNa-mUlaTIkA/0_dhAtukathApakaraNa-mUlaTIkA/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;अभिधम्मपिटके&lt;br&gt;&#xA;पञ्चपकरण-मूलटीका&lt;br&gt;&#xA;धातुकथापकरण-मूलटीका&lt;/p&gt;&#xA;&lt;h2 id=&#34;गनथरमभवणणन&#34;&gt;गन्थारम्भवण्णना&lt;/h2&gt;&#xA;&lt;p&gt;धातुकथापकरणं देसेन्तो भगवा यस्मिं समये देसेसि, तं समयं दस्सेतुं, विभङ्गानन्तरं देसितस्स पकरणस्स धातुकथाभावं दस्सेतुं वा ‘‘अट्ठारसही’’तिआदिमाह। तत्थ बलविधमनविसयातिक्कमनवसेन देवपुत्तमारस्स, अप्पवत्तिकरणवसेन किलेसाभिसङ्खारमारानं, समुदयप्पहानपरिञ्ञावसेन खन्धमारस्स, मच्चुमारस्स च बोधिमूले एव भञ्जितत्ता परूपनिस्सयरहितं निरतिसयं तं भञ्जनं उपादाय भगवा एव ‘‘मारभञ्जनो’’ति थोमितो। तत्थ मारे अभञ्जेसि, मारभञ्जनं वा एतस्स, न परराजादिभञ्जनन्ति मारभञ्जनो। महाविक्कन्तो महावीरियोति महावीरो।&lt;br&gt;&#xA;खन्धादयो अरणन्ता धम्मा सभावट्ठेन धातुयो, अभिधम्मकथाधिट्ठानट्ठेन वाति कत्वा तेसं कथनतो इमस्स पकरणस्स धातुकथाति अधिवचनम्। यदिपि अञ्ञेसु च पकरणेसु ते सभावा कथिता, एत्थ पन तेसं सब्बेसं सङ्गहासङ्गहादीसु चुद्दससु नयेसु एकेकस्मिं कथितत्ता सातिसयं कथनन्ति इदमेव एवंनामकम्। एकदेसकथनमेव हि अञ्ञत्थ कतन्ति। खन्धायतनधातूहि वा खन्धादीनं अरणन्तानं सङ्गहासङ्गहादयो नया वुत्ताति तत्थ महाविसयानं धातूनं वसेन धातूहि कथा धातुकथाति एवं अस्स नामं वुत्तन्ति वेदितब्बम्। द्विधा तिधा छधा अट्ठारसधाति अनेकधा धातुभेदं पकासेसीति धातुभेदप्पकासनोति। तस्सत्थन्ति तस्सा धातुकथाय अत्थम्। अ-कारे आ-कारस्स लोपो दट्ठब्बो। ‘‘यं धातुकथ’’न्ति वा एत्थ पकरणन्ति वचनसेसो सत्तन्नं पकरणानं कमेन वण्णनाय पवत्तत्ताति तेन योजनं कत्वा तस्स पकरणस्स अत्थं तस्सत्थन्ति अ-कारलोपो वा। तन्ति तं दीपनं सुणाथ, तं वा अत्थं तंदीपनवचनसवनेन उपधारेथाति अत्थो। समाहिताति नानाकिच्चेहि अविक्खित्तचित्ता, अत्तनो चित्ते आहिताति वा अत्थो।&lt;br&gt;&#xA;गन्थारम्भवण्णना निट्ठिता।&lt;/p&gt;</description>
    </item>
    <item>
      <title>१ पुग्गलपञ्ञत्तिपकरण-मूलटीका</title>
      <link>https://vishvAsa.github.io/pALi/03_TIkA/03_abhidhammapiTaka/03_panchapakaraNa-mUlaTIkA/1_puggalapa~n~nattipakaraNa-mUlaTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/03_abhidhammapiTaka/03_panchapakaraNa-mUlaTIkA/1_puggalapa~n~nattipakaraNa-mUlaTIkA/</guid>
      <description>&lt;p&gt;पुग्गलपञ्ञत्तिपकरण-मूलटीका&lt;/p&gt;&#xA;&lt;h2 id=&#34;१-मतकवणणन&#34;&gt;१. मातिकावण्णना&lt;/h2&gt;&#xA;&lt;p&gt;१. धम्मसङ्गहे तिकदुकवसेन सङ्गहितानं धम्मानं विभङ्गे खन्धादिविभागं दस्सेत्वा तथासङ्गहितविभत्तानं धातुकथाय सङ्गहासङ्गहादिप्पभेदं वत्वा याय पञ्ञत्तिया तेसं सभावतो उपादाय च पञ्ञापनं होति, तं पभेदतो दस्सेतुं ‘‘छ पञ्ञत्तियो’’तिआदिना पुग्गलपञ्ञत्ति आरद्धा। तत्थ ये धम्मे पुब्बापरियभावेन पवत्तमाने असभावसमूहवसेन उपादाय ‘‘पुग्गलो, इत्थी, पुरिसो, देवो, मनुस्सो’’तिआदिका पुग्गलपञ्ञत्ति होति, तेसं अञ्ञेसञ्च बाहिररूपनिब्बानानं ससभावसमूहससभावभेदवसेन पञ्ञापना सभावपञ्ञत्तीति खन्धपञ्ञत्तिआदिका पञ्चविधा वेदितब्बा। ताय धम्मसङ्गहादीसु विभत्ता सभावपञ्ञत्ति सब्बापि सङ्गहिता होति। पुग्गलपञ्ञत्ति पन असभावपञ्ञत्ति। ताय च समयविमुत्तादिप्पभेदाय सत्तसन्तानगते परिञ्ञेय्यादिसभावधम्मे उपादाय पवत्तितो पधानाय ‘‘विहारो मञ्चो’’तिआदिका च सब्बा असभावपञ्ञत्ति सङ्गहिता होति।&lt;br&gt;&#xA;एत्तावता च पञ्ञत्ति नाम विज्जमानपञ्ञत्ति अविज्जमानपञ्ञत्ति च। ता एव हि वोमिस्सा इतरा चतस्सोति। तस्मा तासं दस्सनेन इमस्मिं पकरणे सब्बा पञ्ञत्तियो दस्सिताति वेदितब्बा। खन्धादिपञ्ञत्तीसु पन छसु अञ्ञत्थ अदस्सितप्पभेदं इधेव च दस्सितप्पभेदं पुग्गलपञ्ञत्तिं उपादाय इमस्स पकरणस्स पुग्गलपञ्ञत्तीति नामं वुत्तन्ति वेदितब्बम्। ये धम्मे इध पञ्ञपेतुकामोति पञ्ञत्तिया वत्थुभावेन दस्सेतुकामोति अधिप्पायो। न हि एतस्मिं पकरणे पञ्ञापनं करोति, वत्थूहि पन पञ्ञत्तियो दस्सेतीति।&lt;br&gt;&#xA;खन्धाति पञ्ञापनाति इदं खन्धाति रूपं पथवीतिआदिका सब्बापि सामञ्ञप्पभेदपञ्ञापना नाम होति, तं सन्धाय वुत्तन्ति दट्ठब्बम्। पञ्ञापनाति एतस्स पन दस्सना ठपनाति एते द्वे अत्था, तेसं पकासना निक्खिपनाति। तत्थ ‘‘रूपक्खन्धो…पे॰… अञ्ञाताविन्द्रियं समयविमुत्तो’’तिआदिना इदमेवंनामकं इदमेवंनामकन्ति तंतंकोट्ठासिककरणं बोधनमेव निक्खिपना, न पञ्ञपेतब्बानं मञ्चादीनं विय ठानसम्बन्धकरणम्। यो पनायं ‘‘नामपञ्ञत्ति हि दस्सेति च ठपेति चा’’ति कत्तुनिद्देसो कतो, सो भावभूताय करणभूताय वा नामपञ्ञत्तिया तेसं तेसं धम्मानं दिट्ठताय ठपितताय च तंनिमित्ततं सन्धाय कतोति वेदितब्बो।&lt;br&gt;&#xA;विज्जमानपञ्ञत्तीतिआदिना वचनेन पाळियं अनागततं सन्धाय ‘‘पाळिमुत्तकेना’’तिआदिमाह। कुसलाकुसलस्सेवाति कुसलाकुसलस्स विय। विज्जमानस्साति एतस्स अत्थो सतोति, तस्स अत्थो सम्भूतस्साति। विज्जमानस्स सतोति वा विज्जमानभूतस्साति अत्थो। तमेवत्थं दस्सेन्तो आह ‘‘सम्भूतस्सा’’ति। तेन अविज्जमानभावं पटिक्खिपति। तथा अविज्जमानस्साति यथा कुसलादीनि अकुसलादिसभावतो, फस्सादयो च वेदनादिसभावतो विनिवत्तसभावानि विज्जन्ति, तथा अविज्जमानस्स ये धम्मे उपादाय ‘‘इत्थी, पुरिसो’’ति उपलद्धि होति, ते अपनेत्वा तेहि विनिवत्तस्स इत्थिआदिसभावस्स अभावतो असम्भूतस्साति अत्थो। यं पनेतस्स ‘‘तेनाकारेन अविज्जमानस्स अञ्ञेनाकारेन विज्जमानस्सा’’ति अत्थं केचि वदन्ति, तत्थ यं वत्तब्बं, तं पञ्ञत्तिदुके वुत्तमेव। अविज्जमानेपि सभावे लोकनिरुत्तिं अनुगन्त्वा अनभिनिवेसेन चित्तेन ‘‘इत्थी, पुरिसो’’ति गहणसब्भावा ‘‘लोकनिरुत्तिमत्तसिद्धस्सा’’ति आह। साभिनिवेसेन पन चित्तेन गय्हमानं पञ्चमसच्चादिकं न सभावतो, नापि सङ्केतेन सिद्धन्ति ‘‘सब्बाकारेनपि अनुपलब्भनेय्य’’न्ति वुत्तम्। तासु इमस्मिं…पे॰… लब्भन्तीति इमस्मिं पकरणे सरूपतो तिस्सन्नं आगततं सन्धाय वुत्तम्।&lt;br&gt;&#xA;यथावुत्तस्स पन अट्ठकथानयस्स अविरोधेन आचरियवादा योजेतब्बा, तस्मा पञ्ञपेतब्बट्ठेन चेसा पञ्ञत्तीति एतस्स सभावतो अविज्जमानत्ता पञ्ञपेतब्बमत्तट्ठेन पञ्ञत्तीति अत्थो। पञ्ञपेतब्बम्पि हि ससभावं तज्जपरमत्थनामलाभतो न परतो लभितब्बं पञ्ञत्तिनामं लभति, निसभावं पन सभावाभावतो न अत्तनो सभावेन नामं लभतीति। सत्तोतिआदिकेन नामेन पञ्ञपितब्बमत्तट्ठेन पञ्ञत्तीति नामं लभति, निसभावा च सत्तादयो। न हि ससभावस्स रूपादीहि एकत्तेन अञ्ञत्तेन वा अनुपलब्भसभावता अत्थीति।&lt;br&gt;&#xA;किरीटं मकुटं, तं अस्स अत्थीति किरीटी। एतस्मिञ्च आचरियवादे अनूनेन लक्खणेन भवितब्बन्ति सब्बसमोरोधो कातब्बो। दुतियं ततियन्ति एवंपकारा हि उपनिधापञ्ञत्ति उपनिक्खित्तकपञ्ञत्ति च सङ्खातब्बप्पधानत्ता छपि पञ्ञत्तियो भजतीति युत्तं वत्तुं, इतरा च यथायोगं तं तं पञ्ञत्तिन्ति। दुतियं ततियं द्वे तीणीतिआदि पन सङ्खा नाम काचि नत्थीति तासं उपादासन्ततिपञ्ञत्तीनं अविज्जमानपञ्ञत्तिभावं, इतरासञ्च उपनिधापञ्ञत्तीनं यथानिदस्सितानं अविज्जमानेनअविज्जमानपञ्ञत्तिभावं मञ्ञमानो आह ‘‘सेसा अविज्जमानपक्खञ्चेव अविज्जमानेनअविज्जमानपक्खञ्च भजन्ती’’ति। दुतियं ततियं द्वे तीणीतिआदीनं उपनिधाउपनिक्खित्तकपञ्ञत्तीनं अविज्जमानेनअविज्जमानपञ्ञत्तिभावमेव मञ्ञति। यञ्हि पठमादिकं अपेक्खित्वा यस्स चेकादिकस्स उपनिक्खिपित्वा पञ्ञापीयति, तञ्च सङ्खानं किञ्चि नत्थीति। तथा सन्ततिपञ्ञत्तिया च। न हि असीति आसीतिको च विज्जमानोति।&lt;br&gt;&#xA;एकच्चा भूमिपञ्ञत्तीति कामावचरादिपञ्ञत्तिं सन्धायाह। कामावचरादी हि सभावधम्माति अधिप्पायो। कामोति पन ओकासे गहिते अविज्जमानेनविज्जमानपञ्ञत्ति एसा भवितुं अरहति, कम्मनिब्बत्तक्खन्धेसु गहितेसु विज्जमानेनविज्जमानपञ्ञत्ति। यथा पन वचनसङ्खाताय वचनसमुट्ठापकचेतनासङ्खाताय वा किरियाय भाणकोति पुग्गलस्स पञ्ञत्ति विज्जमानेनअविज्जमानपञ्ञत्तिपक्खं भजति, एवं किसो थूलोति रूपायतनसङ्खातेन सण्ठानेन पुग्गलादीनं पञ्ञापना विज्जमानेनअविज्जमानपञ्ञत्ति भवितुं अरहति। सण्ठानन्ति वा रूपायतने अग्गहिते अविज्जमानेनअविज्जमानपञ्ञत्ति। रूपं फस्सोतिआदिका पन विज्जमानपञ्ञत्ति रुप्पनादिकिच्चवसेन किच्चपञ्ञत्तियं, पच्चत्तधम्मनामवसेन पच्चत्तपञ्ञत्तियं वा अवरोधेतब्बा। विज्जमानाविज्जमानपञ्ञत्तीसु च वुत्तासु तासं वोमिस्सतावसेन पवत्ता इतरापि वुत्तायेव होन्तीति अयम्पि आचरियवादो सब्बसङ्गाहकोति दट्ठब्बो।&lt;br&gt;&#xA;२. ‘‘यावता पञ्चक्खन्धा’’तिआदिकस्स अत्थं दस्सेन्तो ‘‘यत्तकेन पञ्ञापनेना’’तिआदिमाह। तत्थ यावता पञ्चक्खन्धाति यावता रूपक्खन्धो…पे॰… विञ्ञाणक्खन्धोति खन्धानं खन्धपञ्ञत्ति, एत्तावता खन्धानं खन्धपञ्ञत्ति, एवं पाळियोजनं कत्वा सङ्खेपप्पभेदवसेन अयं अत्थो वुत्तोति वेदितब्बो। ‘‘यावता पञ्चक्खन्धा’’ति, ‘‘खन्धानं खन्धपञ्ञत्ती’’ति हि इमस्स अत्थो ‘‘यत्तकेन पञ्ञापनेन सङ्खेपतो पञ्चक्खन्धाति वा’’ति एतेन दस्सितो, ‘‘यावता रूपक्खन्धो’’तिआदिकस्स पन ‘‘पभेदतो रूपक्खन्धो’’तिआदिकेनाति। तत्थ रूपक्खन्धो…पे॰… विञ्ञाणक्खन्धोति पभेदनिदस्सनमत्तमेतम्। तेन अवुत्तोपि सब्बो सङ्गहितो होतीति ‘‘तत्रापि रूपक्खन्धो कामावचरो’’तिआदि वुत्तम्। अयं वा एत्थ पाळिया अत्थयोजना – ‘‘यावता’’ति इदं सब्बेहि पदेहि योजेत्वा यत्तका पञ्चक्खन्धा, तत्तका खन्धानं खन्धपञ्ञत्ति। यत्तको पञ्चन्नं खन्धानं तप्पभेदानञ्च रूपक्खन्धादीनं पभेदो, तत्तको खन्धानं खन्धपञ्ञत्तिया पभेदोति पकरणन्तरे वुत्तेन वत्थुभेदेन खन्धपञ्ञत्तिया पभेदं दस्सेति। एस नयो ‘‘यावता आयतनान’’न्तिआदीसुपि।&lt;br&gt;&#xA;७. एकदेसेनेवाति उद्देसमत्तेनेवाति अत्थो।&lt;br&gt;&#xA;मातिकावण्णना निट्ठिता।&lt;/p&gt;</description>
    </item>
    <item>
      <title>२ कथावत्थुपकरण-मूलटीका</title>
      <link>https://vishvAsa.github.io/pALi/03_TIkA/03_abhidhammapiTaka/03_panchapakaraNa-mUlaTIkA/2_kathAvatthupakaraNa-mUlaTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/03_abhidhammapiTaka/03_panchapakaraNa-mUlaTIkA/2_kathAvatthupakaraNa-mUlaTIkA/</guid>
      <description>&lt;p&gt;कथावत्थुपकरण-मूलटीका&lt;/p&gt;&#xA;&lt;h2 id=&#34;गनथरमभकथवणणन&#34;&gt;गन्थारम्भकथावण्णना&lt;/h2&gt;&#xA;&lt;p&gt;कथानं वत्थुभावतोति कथासमुदायस्स पकरणस्स अत्तनो एकदेसानं ओकासभावं वदति। समुदाये हि एकदेसा अन्तोगधाति। येन पकारेन सङ्खेपेन अदेसयि, तं दस्सेन्तो ‘‘मातिकाठपनेनेव ठपितस्सा’’ति आह।&lt;/p&gt;&#xA;&lt;h2 id=&#34;नदनकथवणणन&#34;&gt;निदानकथावण्णना&lt;/h2&gt;&#xA;&lt;p&gt;अनुपादिसेसाय निब्बानधातुया परिनिब्बायीति परिनिब्बानमेव परिनिब्बानस्स परिनिब्बानन्तरतो विसेसनत्थं करणभावेन वुत्तम्। याय वा निब्बानधातुया अधिगताय पच्छिमचित्तं अप्पटिसन्धिकं जातं, सा तस्स अप्पटिसन्धिवूपसमस्स करणभावेन वुत्ताति। दुब्बलपक्खन्ति न काळासोकं विय बलवन्तं, अथ खो एकमण्डलिकन्ति वदन्ति। धम्मवादीअधम्मवादीविसेसजननसमत्थाय पन पञ्ञाय अभावतो दुब्बलता वुत्ता। तेसंयेवाति बाहुलियानमेव , बहुस्सुतिकातिपि नामम्। भिन्नकाति मूलसङ्गीतितो मूलनिकायतो वा भिन्ना, लद्धिया सुत्तन्तेहि लिङ्गाकप्पेहि च विसदिसभावं गताति अत्थो।&lt;br&gt;&#xA;मूलसङ्गहन्ति पञ्चसतिकसङ्गीतिम्। अञ्ञत्र सङ्गहितातिआदीसु दीघादीसु अञ्ञत्र सङ्गहिततो सुत्तन्तरासितो तं तं सुत्तं निक्कड्ढित्वा अञ्ञत्र अकरिंसूति वुत्तं होति। सङ्गहिततो वा अञ्ञत्र असङ्गहितं सुत्तं अञ्ञत्र कत्थचि अकरिंसु, अञ्ञं वा अकरिंसूति अत्थो। अत्थं धम्मञ्चाति पाळिया अत्थं पाळिञ्च। विनये निकायेसु च पञ्चसूति विनये च अवसेसपञ्चनिकायेसु च।&lt;br&gt;&#xA;‘‘द्वेपानन्द , वेदना वुत्ता मया परियायेना’’तिआदि (म॰ नि॰ २.८९) परियायदेसितम्। उपेक्खावेदना हि सन्तस्मिं पणीते सुखे वुत्ता भगवताति अयञ्हेत्थ परियायो। ‘‘तिस्सो इमा, भिक्खवे, वेदना सुखा दुक्खा उपेक्खा वेदना’’तिआदि (सं॰ नि॰ ४.२४९-२५१) निप्परियायदेसितम्। वेदनासभावो हि तिविधोति अयमेत्थ निप्परियायता। ‘‘सुखापि वेदना अनिच्चा सङ्खता’’तिआदि (दी॰ नि॰ २.१२३) नीतत्थम्। ‘‘यं किञ्चि वेदयितं, सब्बं तं दुक्ख’’न्तिआदि (सं॰ नि॰ २.३२) नेय्यत्थम्। ‘‘तीहि, भिक्खवे, ठानेहि जम्बुदीपका मनुस्सा उत्तरकुरुके च मनुस्से अधिग्गण्हन्ति देवे च तावतिंसे’’तिआदिकं (अ॰ नि॰ ९.२१) अञ्ञं सन्धाय भणितं गहेत्वा अञ्ञं अत्थं ठपयिंसु। ‘‘नत्थि देवेसु ब्रह्मचरियवासो’’तिआदिकं (कथा॰ २७०) सुत्तञ्च अञ्ञं सन्धाय भणितं अत्थञ्च अञ्ञं ठपयिंसूति एवमेत्थ अत्थो दट्ठब्बो। ‘‘अत्थेकच्चो पुग्गलो अत्तहिताय पटिपन्नो’’तिआदि (पु॰ प॰ मातिका ४.२४) ब्यञ्जनच्छायाय सण्हसुखुमं सुञ्ञतादिअत्थं बहुं विनासयुम्।&lt;br&gt;&#xA;विनयगम्भीरन्ति विनये गम्भीरञ्च एकदेसं छड्डेत्वाति अत्थो। किलेसविनयेन वा गम्भीरं एकदेसं सुत्तं छड्डेत्वाति अत्थो। पतिरूपन्ति अत्तनो अधिप्पायानुरूपं सुत्तं, सुत्तपतिरूपकं वा असुत्तम्। एकच्चे अट्ठकथाकण्डमेव विस्सज्जिंसु, एकच्चे सकलं अभिधम्मपिटकन्ति आह ‘‘अत्थुद्धारं अभिधम्मं छप्पकरण’’न्ति। कथावत्थुस्स सविवादत्तेपि अविवादानि छप्पकरणानि पठितब्बानि सियुं, तानि नप्पवत्तन्तीति हि दस्सनत्थं ‘‘छप्पकरण’’न्ति वुत्तन्ति। ततियसङ्गीतितो वा पुब्बे पवत्तमानानं वसेन ‘‘छप्पकरण’’न्ति वुत्तम्। अञ्ञानीति अञ्ञानि अभिधम्मपकरणादीनि। नामन्ति यं बुद्धादिपटिसंयुत्तं न होति मञ्जुसिरीतिआदिकं, तं निकायनामम्। लिङ्गन्ति निवासनपारुपनादिविसेसकतं सण्ठानविसेसम्। सिक्कादिकं परिक्खारम्। आकप्पो ठानादीसु अङ्गट्ठपनविसेसो दट्ठब्बो। करणन्ति चीवरसिब्बनादिकिच्चविसेसो।&lt;br&gt;&#xA;सङ्कन्तिकस्सपिकेन निकायेन वादेन वा भिन्ना सङ्कन्तिकाति अत्थो। सङ्कन्तिकानं भेदा सुत्तवादी अनुपुब्बेन भिज्जथ भिज्जिंसूति अत्थो। भिन्नवादेनाति भिन्ना वादा एतस्मिन्ति भिन्नवादो, तेन अभिन्नेन थेरवादेन सह अट्ठारस होन्तीति वुत्तं होति। भिन्नवादेनाति वा भिन्नाय लद्धिया अट्ठारस होन्ति, ते सब्बेपि सहाति अत्थो। थेरवादानमुत्तमोति एत्थ थेर-इति अविभत्तिको निद्देसो। थेरानं अयन्ति थेरो। को सो? वादो। थेरो वादानमुत्तमोति अयमेत्थ अत्थो।&lt;br&gt;&#xA;उप्पन्ने वादे सन्धाय ‘‘परप्पवादमथन’’न्ति आह। आयतिं उप्पज्जनकवादानं पटिसेधनलक्खणभावतो ‘‘आयतिलक्खण’’न्ति वुत्तम्।&lt;br&gt;&#xA;निदानकथावण्णना निट्ठिता।&lt;br&gt;&#xA;महावग्गो&lt;/p&gt;</description>
    </item>
    <item>
      <title>३ यमकपकरण-मूलटीका</title>
      <link>https://vishvAsa.github.io/pALi/03_TIkA/03_abhidhammapiTaka/03_panchapakaraNa-mUlaTIkA/3_yamakapakaraNa-mUlaTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/03_abhidhammapiTaka/03_panchapakaraNa-mUlaTIkA/3_yamakapakaraNa-mUlaTIkA/</guid>
      <description>&lt;p&gt;यमकपकरण-मूलटीका&lt;/p&gt;&#xA;&lt;h2 id=&#34;गनथरमभवणणन&#34;&gt;गन्थारम्भवण्णना&lt;/h2&gt;&#xA;&lt;p&gt;कथावत्थुपकरणेन सङ्खेपेनेव देसितेन धम्मेसु विपरीतग्गहणं निवारेत्वा तेस्वेव धम्मेसु धम्मसङ्गहादीसु पकासितेसु धम्मपुग्गलोकासादिनिस्सयानं सन्निट्ठानसंसयानं वसेन नानप्पकारकओसल्लत्थं यमकपकरणं आरद्धं, तं समयदेसदेसकवसेनेव दस्सेत्वा संवण्णनाक्कमञ्चस्स अनुप्पत्तं ‘‘आगतो भारो अवस्सं वहितब्बो’’ति संवण्णनमस्स पटिजानन्तो आह ‘‘सङ्खेपेनेवा’’तिआदि।&lt;br&gt;&#xA;तत्थ यमस्स विसयातीतोति जातिया सति मरणं होतीति जाति, पञ्च वा उपादानक्खन्धा यमस्स विसयो, तं समुदयप्पहानेन अतीतोति अत्थो। यमस्स वा रञ्ञो विसयं मरणं, तस्स आणापवत्तिट्ठानं देसं वा अतीतो। ‘‘छच्चाभिठानानि अभब्ब कातु’’न्ति (खु॰ पा॰ ६.११; सु॰ नि॰ २३४) वुत्तानं छन्नं अभब्बट्ठानानं देसकोति छट्ठानदेसको । अयमा एकेका हुत्वा आवत्ता नीला अमला च तनुरुहा अस्साति अयमावत्तनीलामलतनुरुहो।&lt;br&gt;&#xA;गन्थारम्भवण्णना निट्ठिता।&lt;/p&gt;</description>
    </item>
    <item>
      <title>४ पट्ठानपकरण-मूलटीका</title>
      <link>https://vishvAsa.github.io/pALi/03_TIkA/03_abhidhammapiTaka/03_panchapakaraNa-mUlaTIkA/4_paTThAnapakaraNa-mUlaTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/03_abhidhammapiTaka/03_panchapakaraNa-mUlaTIkA/4_paTThAnapakaraNa-mUlaTIkA/</guid>
      <description>&lt;p&gt;पट्ठानपकरण-मूलटीका&lt;/p&gt;&#xA;&lt;h2 id=&#34;गनथरमभवणणन&#34;&gt;गन्थारम्भवण्णना&lt;/h2&gt;&#xA;&lt;p&gt;दिब्बन्ति कामगुणादीहि कीळन्ति लळन्ति, तेसु वा विहरन्ति, विजयसमत्थतायोगेन पच्चत्थिके विजेतुं इच्छन्ति, इस्सरियट्ठानादिसक्कारदानग्गहणं तंतंअत्थानुसासनञ्च करोन्ता वोहरन्ति, पुञ्ञयोगानुभावप्पत्ताय जुतिया जोतन्ति, यथाभिलासितञ्च विसयं अप्पटिघातेन गच्छन्ति, यथिच्छितनिप्फादने सक्कोन्तीति वा देवा, देवनीया वा तंतंब्यसननित्थरणत्थिकेहि सरणं परायणन्ति गमनीया, अभित्थवनीया वा। सोभाविसेसयोगेन कमनीयाति वा देवा। ते तिविधा – सम्मुतिदेवा उपपत्तिदेवा विसुद्धिदेवाति। भगवा पन निरतिसयाय अभिञ्ञाकीळाय, उत्तमेहि दिब्बब्रह्मअरियविहारेहि, सपरसन्तानसिद्धाय पञ्चविधमारविजयिच्छानिप्फत्तिया, चित्तिस्सरियसत्तधनादिसम्मापटिपत्तिअवेच्चप्पसादसक्कारदानग्गहणसङ्खातेन धम्मसभावपुग्गलज्झासयानुरूपानुसासनीसङ्खातेन च वोहारातिसयेन, परमाय पञ्ञासरीरप्पभासङ्खाताय जुतिया, अनोपमाय च ञाणसरीरगतिया, मारविजयसब्बञ्ञुगुणपरहितनिप्फादनेसु अप्पटिहताय सत्तिया च समन्नागतत्ता सदेवकेन लोकेन सरणन्ति गमनीयतो, अभित्थवनीयतो, भत्तिवसेन कमनीयतो च सब्बे ते देवे तेहि गुणेहि अतिक्कन्तो अतिसयो वा देवोति देवातिदेवो। सब्बदेवेहि पूजनीयतरो देवोति वा देवातिदेवो, विसुद्धिदेवभावं वा सब्बञ्ञुगुणालङ्कारं पत्तत्ता अञ्ञदेवेहि अतिरेकतरो वा देवो देवातिदेवो। देवानन्ति उपपत्तिदेवानं तदा धम्मपटिग्गाहकानम्। सक्कादीहि देवेहि पहारादअसुरिन्दादीहि दानवेहि च पूजितो। कायवचीसंयमस्स सीलस्स इन्द्रियसंवरस्स चित्तसंयमस्स समाधिस्स च पटिपक्खानं अच्चन्तपटिप्पस्सद्धिया सुद्धसंयमो।&lt;br&gt;&#xA;इसिसत्तमोति चतुसच्चावबोधगतिया इसयोति सङ्ख्यं गतानं सतं पसत्थानं इसीनं अतिसयेन सन्तो पसत्थोति अत्थो। विपस्सीआदयो च उपादाय भगवा ‘‘सत्तमो’’ति वुत्तो। यतो विञ्ञाणं पच्चुदावत्तति, तं नामरूपं समुदयनिरोधनेन निरोधेसीति नामरूपनिरोधनो। अतिगम्भीरनयमण्डितदेसनं पट्ठानं नाम देसेसि पकरणन्ति सम्बन्धो।&lt;br&gt;&#xA;गन्थारम्भवण्णना निट्ठिता।&lt;/p&gt;</description>
    </item>
  </channel>
</rss>
