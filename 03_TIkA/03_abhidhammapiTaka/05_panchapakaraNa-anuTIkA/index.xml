<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ पञ्चपकरण-अनुटीका on पाळिषु विश्वासटिप्पणयो</title>
    <link>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/</link>
    <description>Recent content in &#43;०५ पञ्चपकरण-अनुटीका on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/index.xml" rel="self" type="application/rss+xml" />
    <item>
      <title>० पञ्चपकरण-अनुटीका</title>
      <link>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/0_panchapakaraNa-anuTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/0_panchapakaraNa-anuTIkA/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;अभिधम्मपिटके&lt;br&gt;&#xA;पञ्चपकरण-अनुटीका&lt;/p&gt;</description>
    </item>
    <item>
      <title>१ धातुकथापकरण-अनुटीका</title>
      <link>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/1_dhAtukathApakaraNa-anuTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/1_dhAtukathApakaraNa-anuTIkA/</guid>
      <description>&lt;p&gt;धातुकथापकरण-अनुटीका&lt;/p&gt;&#xA;&lt;h2 id=&#34;गनथरमभवणणन&#34;&gt;गन्थारम्भवण्णना&lt;/h2&gt;&#xA;&lt;p&gt;धातुकथापकरणदेसनाय देसदेसकपरिसापदेसा वुत्तप्पकारा एवाति कालापदेसं दस्सेन्तो ‘‘धातुकथापकरणं देसेन्तो’’तिआदिमाह। ‘‘तस्सेव अनन्तरं अदेसयी’’ति हि इमिना विभङ्गानन्तरं धातुकथा देसिताति तस्सा देसनाकालो अपदिट्ठो होति। ये पन ‘‘विभङ्गानन्तरं कथावत्थुपकरणं देसित’’न्ति वदन्ति, तेसं वादं पटिक्खिपन्तो ‘‘विभङ्गानन्तरं…पे॰… दस्सेतु’’न्ति आह।&lt;br&gt;&#xA;‘‘कामा ते पठमा सेना’’तिआदिवचनतो (सु॰ नि॰ ४३८; महानि॰ २८; चूळनि॰ नन्दमाणवपुच्छानिद्देस ४७) किलेसविद्धंसनम्पि देवपुत्तमारस्स बलविधमनन्ति सक्का वत्तुं, ‘‘अप्पवत्तिकरणवसेन किलेसाभिसङ्खारमारान’’न्ति पन वुच्चमानत्ता खन्तिबलसद्धाबलादिआनुभावेन उस्साहपरिसाबलभञ्जनमेव देवपुत्तमारस्स बलविद्धंसनं दट्ठब्बम्। विसयातिक्कमनं कामधातुसमतिक्कमो। समुदयप्पहानपरिञ्ञावसेनाति पहानाभिसमयपरिञ्ञाभिसमयानं वसेन। ननु चेतं पञ्चन्नं मारानं भञ्जनं सावकेसुपि लब्भतेवाति चोदनं मनसि कत्वा आह ‘‘परूपनिस्सयरहित’’न्तिआदि। वीरस्स भावो वीरियन्ति कत्वा वुत्तं ‘‘महावीरियोति महावीरो’’ति। महावीरियता च परिपुण्णवीरियपारमिताय चतुरङ्गसमन्नागतवीरियाधिट्ठानेन अनञ्ञसाधारणचतुब्बिधसम्मप्पधानसम्पत्तिया च वेदितब्बा। ततो एव हिस्स वीरियाहानिसिद्धिपीति।&lt;br&gt;&#xA;खन्धादिके धम्मे अधिट्ठाय निस्साय विसयं कत्वा अभिधम्मकथा पवत्ताति आह ‘‘अभिधम्मकथाधिट्ठानट्ठेन वा’’ति। तेसं कथनतोति तेसं खन्धादीनं कथाभावतो। एतेन अत्थविसेससन्निस्सयो ब्यञ्जनसमुदायो पकरणन्ति वुत्तं होति। अथ वा धातुयो कथीयन्ति एत्थ, एतेन वाति धातुकथा, तथापवत्तो ब्यञ्जनत्थसमुदायो। यदि एवं सत्तन्नम्पि पकरणानं धातुकथाभावो आपज्जतीति चोदनं सन्धायाह ‘‘यदिपी’’तिआदि। तत्थ सातिसयन्ति सविसेसं विचित्तातिरेकवसेन अनवसेसतो च देसनाय पवत्तत्ता। तथा हि वुत्तं ‘‘सब्बापि धम्मसङ्गणी धातुकथाय मातिका’’ति (धातु॰ ५)। तेनेवाह ‘‘एकदेसकथनमेव हि अञ्ञत्थ कत’’न्ति।&lt;br&gt;&#xA;इदानि सासने येसु धातु-सद्दो निरुळ्हो, तेसं वसेन अञ्ञेहिपि असाधारणं इमस्स पकरणस्स धातुकथाभावं दस्सेन्तो ‘‘खन्धायतनधातूहि वा’’तिआदिमाह। तत्थ तत्थाति खन्धायतनधातूसु। महन्तो पभेदानुगतो विसयो एतासन्ति महाविसया, धातुयो, न खन्धायतनानि अप्पतरपदत्ता। येन वा सभावेन धम्मा सङ्गहासङ्गहसम्पयोगविप्पयोगेहि उद्देसनिद्देसे लभन्ति, सो सभावो धातु। सा धातु इध सातिसयं देसिताति सविसेसं धातुया कथनतो इदं पकरणं ‘‘धातुकथा’’ति वुत्तम्। सभावत्थो हि अयं धातु-सद्दो ‘‘धातुसो, भिक्खवे , सत्ता संसन्दन्ती’’तिआदीसु (सं॰ नि॰ २.९८) विय। धातुभेदन्ति धातुविभागम्। पकरणन्ति वचनसेसो। कुतो पकरण-सद्दो लब्भतीति आह ‘‘सत्तन्नं पकरणानं कमेन वण्णनाय पवत्तत्ता’’ति। तेन योजनं कत्वाति तेन पकरण-सद्देन ‘‘धातुकथाव पकरणं धातुकथापकरण’’न्ति योजनं कत्वा। तं दीपनन्ति तं धातुकथापकरणस्स अत्थदीपनं, अत्थदीपनाकारेन पवत्तं वण्णनम्। ‘‘अत्थं दीपयिस्सामी’’ति वत्वा ‘‘तं सुणाथा’’ति वदन्तो सोतद्वारानुसारेन तत्थ उपधारणे नियोजेतीति आह ‘‘तंदीपनवचनसवनेन उपधारेथाति अत्थो’’ति।&lt;br&gt;&#xA;गन्थारम्भवण्णना निट्ठिता।&lt;/p&gt;</description>
    </item>
    <item>
      <title>२ पुग्गलपञ्ञत्तिपकरण-अनुटीका</title>
      <link>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/2_puggalapa~n~nattipakaraNa-anuTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/2_puggalapa~n~nattipakaraNa-anuTIkA/</guid>
      <description>&lt;p&gt;पुग्गलपञ्ञत्तिपकरण-अनुटीका&lt;/p&gt;&#xA;&lt;h2 id=&#34;१-मतकवणणन&#34;&gt;१. मातिकावण्णना&lt;/h2&gt;&#xA;&lt;p&gt;१. ‘‘धातुकथं देसयित्वा अनन्तरं तस्स आह पुग्गलपञ्ञत्ति’’न्ति वुत्ते तत्थ कारणं समुदागमतो पट्ठाय विभावेन्तो ‘‘धम्मसङ्गहे’’तिआदिमाह। तत्थ यदिपि धम्मसङ्गहे फस्सादीनं पथवीआदीनञ्च धम्मानं नानानयविचित्तो अनुपदविभागोपि कतो, न सङ्गहो एव, सो पन तेसं कुसलत्तिकादिहेतुदुकादितिकदुकेहि सङ्गहसन्दस्सनत्थोति वुत्तं ‘‘धम्मसङ्गहे तिकदुकादिवसेन सङ्गहितानं धम्मान’’न्ति। तेनेव हि तं पकरणं ‘‘धम्मसङ्गहो’’ति समञ्ञं लभि। कामञ्च धम्मसङ्गहेपि ‘‘तस्मिं खो पन समये चत्तारो खन्धा होन्ती’’तिआदिना (ध॰ स॰ ५८) खन्धादिविभागो दस्सितो, सो पन न तथा सातिसयो, यथा विभङ्गपकरणेति सातिसयं तं गहेत्वा आह ‘‘विभङ्गे खन्धादिविभागं दस्सेत्वा’’ति, यतो तं ‘‘विभङ्गो’’त्वेव पञ्ञायित्थ। धातुकथायाति आधारे भुम्मं, तथा ‘‘धम्मसङ्गहे विभङ्गे’’ति एत्थापि। आधारो हि सङ्गहणविभजनप्पभेदवचनसङ्खातानं अवयवकिरियानं तंसमुदायभूतानि पकरणानि यथा ‘‘रुक्खे साखा’’ति। करणवचनं वा एतं, धातुकथाय करणभूतायाति अत्थो।&lt;br&gt;&#xA;एत्थ च अभिञ्ञेय्यधम्मे देसेन्तो देसनाकुसलो भगवा तिकदुकवसेन ताव नेसं सङ्गहं दस्सेन्तो धम्मसङ्गणिं देसेत्वा सङ्गहपुब्बकत्ता विभागस्स तदनन्तरं खन्धादिवसेन विभागं दस्सेन्तो विभङ्गं देसेसि। पुन यथावुत्तविभागसङ्गहयुत्ते धम्मे सङ्गहासङ्गहादिनयप्पभेदतो दस्सेन्तो धातुकथं देसेसि तस्सा अब्भन्तरबाहिरमातिकासरीरकत्ता। न हि सक्का खन्धादिके कुसलादिके च विना सङ्गहासङ्गहादिनयं नेतुन्ति। तेनाह ‘‘तथासङ्गहितविभत्तान’’न्ति। एवं सङ्गहतो विभागतो पभेदतो च धम्मानं देसना यस्सा पञ्ञत्तिया वसेन होति, यो चायं यथावुत्तधम्मुपादानो पुग्गलवोहारो, तस्स च समयविमुत्तादिवसेन विभागो, तं सब्बं विभावेतुं पुग्गलपञ्ञत्ति देसिताति इदमेतेसं चतुन्नं पकरणानं देसनानुक्कमकारणं दट्ठब्बम्।&lt;br&gt;&#xA;तेसन्ति धम्मानम्। सभावतोति ‘‘फस्सो वेदना’’तिआदिसभावतो। उपादायाति ‘‘पुग्गलो सत्तो पोसो’’तिआदिना खन्धे उपादाय। पञ्ञापनं याय तज्जाउपादादिभेदाय पञ्ञत्तिया होति, तं पञ्ञत्तिम्। पभेदतोति खन्धादिसमयविमुत्तादिविभागतो। याय पञ्ञत्तिया सभावतो उपादाय च पञ्ञापनन्ति सङ्खेपतो वुत्तमत्थं विवरन्तो ‘‘तत्थ ये धम्मे’’तिआदिमाह। तत्थ असभावपञ्ञत्तियापि मूलभूतं उपादानं सभावधम्मो एव, केवलं पन तेसं पवत्तिआकारभेदसन्निस्सयतो विसेसोति दस्सेन्तो ‘‘ये धम्मे…पे॰… होती’’ति आह। तत्थ पुब्बापरियभावेन पवत्तमानेति इमिना पबन्धसन्निस्सयतं दस्सेन्तो सन्तानपञ्ञत्तिं वदति, असभावसमूहवसेनाति इमिना सेसपञ्ञत्तिम्। तिस्सो हि पञ्ञत्तियो सन्तानपञ्ञत्ति समूहपञ्ञत्ति अवत्थाविसेसपञ्ञत्तीति। तत्थ पबन्धो सन्तानो। समुदायो समूहो। उप्पादादिको दहरभावादिको च अवत्थाविसेसो। तेसु असभावग्गहणेन विना पबन्धसमूहानं असभावत्ते सिद्धे असभावसमूहवसेनाति असभावग्गहणं पबन्धसमूहविनिमुत्तपञ्ञत्तिसन्दस्सनत्थन्ति तेन अवत्थाविसेसपञ्ञत्तिया परिग्गहो वुत्तोति वेदितब्बो।&lt;br&gt;&#xA;तेसन्ति पुब्बे यं-सद्देन परामट्ठानं इन्द्रियबद्धधम्मानम्। तेनेवाह ‘‘अञ्ञेसञ्च बाहिररूपनिब्बानान’’न्ति। ससभावसमूहससभावप्पभेदवसेनाति रूपक्खन्धादिससभावसमूहवसेन चक्खायतनादिससभावविसेसवसेन च। ‘‘ससभावसमूहसभावभेदवसेना’’ति च पाठो। तत्थ समूहसभावोति सभावसन्तानं अवत्थाविसेसविधुरं समूहवसेन लक्खणमेवाह। तथा हि खन्धपञ्ञत्तियापि सभावपञ्ञत्तिता वुत्ता। तायाति आयतनपञ्ञत्तिआदिप्पभेदाय सभावपञ्ञत्तिया। विभत्ता सभावपञ्ञत्तीति ‘‘फस्सो फुसना’’तिआदिना (ध॰ स॰ २) विभत्ता फस्सादिसभावपञ्ञत्ति। सब्बापीति पि-सद्देन सभावधम्मेसु सामञ्ञवसेन पवत्तं कुसलादिपञ्ञत्तिं सङ्गण्हाति। रूपादिधम्मानं समूहो सन्तानेन पवत्तमानो अवत्थाविसेससहितो एकत्तग्गहणनिबन्धनो सत्तोति वोहरीयतीति सो सभावधम्मो नाम पन न होतीति आह ‘‘पुग्गलपञ्ञत्ति पन असभावपञ्ञत्ती’’ति। तायाति पुग्गलपञ्ञत्तिया। यस्मा पन धम्मानं पबन्धो समूहो च धम्मसन्निस्सितोति वत्तब्बतं अरहति, तस्मा ‘‘परिञ्ञेय्यादिसभावधम्मे उपादाय पवत्तितो’’ति वुत्तम्।&lt;br&gt;&#xA;विज्जमानपञ्ञत्ति पन ‘‘सभावपञ्ञत्ती’’ति वुत्ता, अविज्जमानपञ्ञत्ति ‘‘असभावपञ्ञत्ती’’ति वुत्ता। सब्बा पञ्ञत्तियोति उपादायपञ्ञत्तिकिच्चपञ्ञत्तिआदयो सब्बा पञ्ञत्तियो। यदि सब्बा पञ्ञत्तियो इध दस्सिता होन्ति, कथं ‘‘पुग्गलपञ्ञत्ती’’ति नामं जातन्ति आह ‘‘खन्धादिपञ्ञत्तीसू’’तिआदि। अञ्ञत्थाति धम्मसङ्गहादीसु। ये धम्मेति ये खन्धादिधम्मे। पञ्ञत्तिया वत्थुभावेनाति पञ्ञापनस्स अधिट्ठानभावेन। अधिट्ठानञ्हि पञ्ञापेतब्बधम्मा पञ्ञापनस्स। एवञ्च कत्वा खन्धादीहि सद्धिं पुग्गलो गहितो। ये धम्मेति वा ये पञ्ञत्तिधम्मे। पञ्ञापेतुकामोति निक्खिपितुकामो वत्थुभेदतो असङ्करतो ठपेतुकामो। पञ्ञत्तिपरिच्छेदन्ति च वत्थुभेदभिन्नं पञ्ञत्तिभूतं परिच्छेदम्। एवमेत्थ अत्थो दट्ठब्बो।&lt;br&gt;&#xA;सामञ्ञप्पभेदपञ्ञापनाति सामञ्ञभूतानं विसेसभूतानञ्च अत्थानं पञ्ञापना। तेसन्ति अत्थ-सद्दापेक्खाय पुल्लिङ्गनिद्देसो। तत्थाति पञ्ञापनाय अत्थदस्सनभूतेसु दस्सनादीसु। इदमेवंनामकन्ति इदं रुप्पनादिअत्थजातं इत्थन्नामकं रूपक्खन्धवेदनाक्खन्धादिसमञ्ञम्। तंतंकोट्ठासिककरणन्ति रूपवेदनादितंतंअत्थविभागपरियापन्नतापादनम्। तथा सञ्ञुप्पादानमेवाति आह ‘‘बोधनमेव निक्खिपना’’ति। बोधनञ्हि बोधनेय्यसन्ताने बोधेतब्बस्स अत्थस्स ठपनन्ति कत्वा ‘‘निक्खिपना’’ति वुत्तम्। ‘‘पञ्ञापना’’तिआदिना भावसाधनेन वत्वा साधनन्तरामसनेन अत्थन्तरपरिकप्पासङ्का सियाति तं निवारेतुं ‘‘यो पनायं…पे॰… वेदितब्बो’’ति आह। तेसं तेसं धम्मानन्ति तंतंपञ्ञापेतब्बधम्मानम्। दस्सनभूताय नामपञ्ञत्तिया दिट्ठताय, ठपनभूताय ठपितताय। तंनिमित्ततन्ति तस्स दस्सनस्स ठपनस्स च निमित्तकारणतम्। निमित्तञ्हि कत्तुभावेन वोहरीयति यथा ‘‘भिक्खा वासेती’’ति, ‘‘अरियभावकरानि सच्चानि अरियसच्चानी’’ति च।&lt;br&gt;&#xA;पाळियं अनागततन्ति विज्जमानतादिविसेसवचनेन सह पाठानारुळ्हतम्। विज्जमानस्स सतोति विज्जमानस्स समानस्साति इममत्थं दस्सेन्तो ‘‘विज्जमानभूतस्साति अत्थो’’ति आह। तथाति सच्चिकट्ठपरमत्थवसेन अविज्जमानस्स अनुपलब्भमानस्स। तं पन अनुपलब्भमानतं तथा-सद्देन ब्यतिरेकवसेन दीपितं पाकटतरं कातुं ‘‘यथा कुसलादीनी’’तिआदिमाह। तत्थ विनिवत्तसभावानीति विभत्तसभावानि। उपलद्धीति गहणम्। तेनाकारेनाति तेन रूपवेदनादिआकारेन अविज्जमानस्स। अञ्ञेनाकारेनाति ततो रूपवेदनादितो अञ्ञेन तब्बिनिमुत्तेन पञ्ञापेतब्बपञ्ञापनाकारेन विज्जमानस्स। पञ्ञत्तिदुके वुत्तमेव ‘‘अयञ्च वादो सेवत्थिकथाय पटिसिद्धो’’तिआदिना। लोकनिरुत्तिमत्तसिद्धस्साति एत्थ मत्तग्गहणं तस्स पञ्ञत्तिवत्थुस्स न केवलं विज्जमानसभावतानिवत्तनत्थमेव, अथ खो विपरीतग्गाहनिवत्तनत्थम्पीति दस्सेन्तो ‘‘अनभिनिवेसेन चित्तेना’’ति आह। चतुसच्चपञ्चक्खन्धादिविनिमुत्तं सच्चन्तरखन्धन्तरादिकं पञ्चमसच्चादिकम्। सचे तं कोचि अत्थीति पटिजानेय्य, अयाथावगहितस्स तं वाचावत्थुमत्तमेवस्साति दस्सेन्तो आह ‘‘साभिनिवेसेन…पे॰… वुत्त’’न्ति। उद्देसे निद्देसे च सत्तवन्तं पधानभावेन आगमनं सन्धायाह ‘‘सरूपतो तिस्सन्नं आगतत’’न्ति। गुणभावेन पन उद्धंसोतपञ्ञाविमुत्तपासाणलेखादिग्गहणेसु इतरापि तिस्सो पञ्ञत्तियो इमस्मिं पकरणे आगता एव।&lt;br&gt;&#xA;यथावुत्तस्स…पे॰… अविरोधेनाति ‘‘विज्जमानपञ्ञत्ति अविज्जमानपञ्ञत्ती’’ति एवं वुत्तप्पकारस्स अविलोमनेन। आचरियवादाति चेत्थ अत्तनोमतियो वेदितब्बा, अञ्ञत्थ पन अट्ठकथा च। यथा च अविरोधो होति, तं दस्सेन्तो ‘‘तस्मा’’तिआदिमाह। तत्थ अविज्जमानत्ता पञ्ञापेतब्बमत्तत्थेन पञ्ञत्तीति एतेन ‘‘अविज्जमाना पञ्ञत्ति अविज्जमानपञ्ञत्ती’’ति इमं समासविकप्पमाह। अविज्जमानपञ्ञत्तीति एत्थ हि द्वे समासा अविज्जमानस्स, अविज्जमाना वा पञ्ञत्तीति अविज्जमानपञ्ञत्ति। तेसु पुरिमेन नामपञ्ञत्ति वुत्ता, दुतियेन उपादापञ्ञत्तिआदिभेदा इतरापि। ससभावं वेदनादिकम्। तज्जपरमत्थनामलाभतोति तज्जस्स तदनुरूपस्स परमत्थस्स अन्वत्थस्स नामस्स लभनतो, अनुभवनादिसभावानं धम्मानं परमत्थिकस्स वेदनादिनामस्स लभनत्ताति अत्थो । एतेन विसेसनिवत्तिअत्थो मत्त-सद्दो, तेन चायं विसेसो निवत्तितोति दस्सेति। परतो लभितब्बन्ति परं उपादाय लद्धब्बं यथा रूपादिके उपादाय सत्तोति निस्सभावसमूहसन्तानादि पञ्ञत्तिवत्थु। एकत्तेनाति अनञ्ञत्तेन। अनुपलब्भसभावता ञाणेन अग्गहेतब्बसभावता, यतो ते नवत्तब्बाति वुच्चन्ति।&lt;br&gt;&#xA;ससूकसालिरासिआदिआकारेन संकुचितग्गो वासववासुदेवादीनं विय मोलिविसेसो किरीटं, सो पन मकुटविसेसोपि होतियेवाति आह ‘‘किरीटं मकुट’’न्ति। सब्बसमोरोधोति सब्बासं विज्जमानपञ्ञत्तिआदीनं छन्नं पञ्ञत्तीनं अन्तोकरणम्। सङ्खातब्बप्पधानत्ताति इदं लक्खणवचनम्। न हि सब्बापि उपनिधापञ्ञत्तिसङ्खावसेन पवत्ता, नापि सब्बा सङ्खातब्बप्पधाना। दुतियं ततियन्तिआदिकं पन उपनिधापञ्ञत्तिया, द्वे तीणीतिआदिकं उपनिक्खित्तपञ्ञत्तिया एकदेसं उपलक्खणवसेन दस्सेन्तो तस्स च सङ्ख्येय्यप्पधानतायाह ‘‘सङ्खातब्बप्पधानत्ता’’ति। पूरणत्थो हि सद्दो तदत्थदीपनमुखेन पूरेतब्बमत्थं दीपेति। सो च सङ्खाविसयो पधानोवाति दुतियादीनं पञ्ञत्तीनं सङ्खातब्बप्पधानता वुत्ता। याव हि दससङ्खा सङ्ख्येय्यप्पधानाति। तथा द्वे तीणीतिआदीनम्पि पञ्ञत्तीनम्। सङ्खातब्बो पन अत्थो कोचि विज्जमानो, कोचि अविज्जमानो, कोचि सह विसुञ्च तदुभयं मिस्सोति छपि पञ्ञत्तियो भजतीति।&lt;br&gt;&#xA;इतराति उपादासमोधानतज्जासन्ततिपञ्ञत्तियो वुत्तावसेसा उपनिधापञ्ञत्तिउपनिक्खित्तपञ्ञत्तियो च। सत्तरथादिभेदा उपादापञ्ञत्ति, दीघरस्सादिभेदा उपनिधापञ्ञत्ति च अविज्जमानपञ्ञत्ति। हत्थगतादिविसिट्ठा उपनिधापञ्ञत्ति, समोधानपञ्ञत्ति च अविज्जमानेनअविज्जमानपञ्ञत्ति। तथेव ‘‘सुवण्णवण्णो ब्रह्मस्सरो’’तिआदिका विज्जमानगब्भा विज्जमानेनअविज्जमानपञ्ञत्तिं भजन्तीति आह ‘‘यथायोगं तं तं पञ्ञत्ति’’न्ति। तेन वुत्तं ‘‘दुतियं ततियं…पे॰… भजन्ती’’ति। यञ्हीतिआदि यथावुत्तउपनिधाउपनिक्खित्तपञ्ञत्तीनं अविज्जमानेनअविज्जमानपञ्ञत्तिभावसमत्थनम्। तत्थ तञ्च सङ्खानन्ति यं ‘‘पठमं एक’’न्तिआदिकं सङ्खानं, तञ्च सङ्खामुखेन गहेतब्बरूपम्। च-सद्देन सङ्ख्येय्यं सङ्गण्हाति। तम्पि हि पञ्ञापेतब्बं पञ्ञत्तीति। तस्सा पन परमत्थतो अभावो वुत्तोयेव। किञ्चि नत्थीति परमत्थतो किञ्चि नत्थि। तथाति इमिना अविज्जमानेनअविज्जमानभावन्ति एतं आकड्ढति। तेनाह ‘‘न हि…पे॰… विज्जमानो’’ति।&lt;br&gt;&#xA;ओकासेति अवीचिपरनिम्मितवसवत्तीपरिच्छिन्ने पदेसे। सो हि कामाधिट्ठानतो ‘‘कामो’’ति वुच्चति। कम्मनिब्बत्तक्खन्धेसूति इमिना उत्तरपदलोपेन कामभवं ‘‘कामो’’ति वदति। भणनं सद्दो चेतना वा, तंसमङ्गिताय तब्बिसिट्ठे पुग्गले भाणकोति पञ्ञत्तीति आह ‘‘विज्जमानेनअविज्जमानपञ्ञत्तिपक्खं भजती’’ति। येभुय्येन रूपायतनग्गहणमुखेन रूपसङ्खातेन सण्ठानं गय्हतीति तस्स तेन अभेदोपचारं कत्वा वुत्तं ‘‘रूपायतनसङ्खातेन सण्ठानेना’’ति। यं अभेदोपचारं भिन्दितुं अजानन्ता निकायन्तरिया रूपायतनं सण्ठानसभावं पटिजानन्ति। ‘‘किसो पुग्गलो, थूलो पुग्गलो, किसो दण्डो, थूलो दण्डो’’तिआदिना पुग्गलादीनं पञ्ञापना तथातथासन्निविट्ठे रूपसङ्खाते किसादिसण्ठानपञ्ञत्ति, न रूपायतनमत्तेति आह ‘‘सण्ठानन्ति वा रूपायतने अग्गहिते’’ति। पच्चत्तधम्मनामवसेनाति ‘‘पथवी फस्सो’’तिआदिना धम्मानं तंतंनामवसेन। किच्चपञ्ञत्तिआदिविभागेन पवत्तो अयम्पि आचरियवादो ‘‘किच्चपञ्ञत्ति एकच्चा भूमिपञ्ञत्ति पच्चत्तपञ्ञत्ति असङ्खतपञ्ञत्ति च विज्जमानपञ्ञत्ति, लिङ्गपञ्ञत्ति एकच्चा पच्चत्तपञ्ञत्ति च अविज्जमानपञ्ञत्ति, एकच्चा किच्चपञ्ञत्ति विज्जमानेनअविज्जमानपञ्ञत्ति, एकच्चा भूमिसण्ठानपञ्ञत्ति विज्जमानेन वा अविज्जमानेन वा अविज्जमानपञ्ञत्ती’’ति दस्सितत्ता ‘‘धम्मकथा इत्थिलिङ्ग’’न्तिआदीनं विज्जमानेनविज्जमानपञ्ञत्तिभावो, अविज्जमानेनअविज्जमानपञ्ञत्तिभावो च दस्सितनयोति आह ‘‘सब्बसङ्गाहकोति दट्ठब्बो’’ति। उपादापञ्ञत्तिआदिभावो चेत्थ किच्चपञ्ञत्तिआदीनं किच्चपञ्ञत्तिआदिभावो च तासं यथारहं विभावेतब्बो।&lt;br&gt;&#xA;२. सङ्खेपप्पभेदवसेनाति ‘‘यावता पञ्चक्खन्धा’’ति सब्बेपि खन्धे खन्धभावसामञ्ञेन संखिपनवसेन, ‘‘यावता रूपक्खन्धो’’तिआदिना खन्धानं ततो सामञ्ञतो पकारेहि भिन्दनवसेन च। अयं अत्थोति अयं पञ्ञत्तिसङ्खातो अत्थो। सामञ्ञतो वा हि धम्मानं पञ्ञापनं होति विसेसतो वा। विसेसो चेत्थ अत्तनो सामञ्ञापेक्खाय वेदितब्बो, विसेसापेक्खाय पन सोपि सामञ्ञं सम्पज्जतीति ‘‘कित्तावता खन्धानं खन्धपञ्ञत्ती’’ति पुच्छाय सङ्खेपतो विस्सज्जनवसेन ‘‘यावता पञ्चक्खन्धा’’ति वुत्तन्ति तत्थापि ‘‘खन्धानं खन्धपञ्ञत्ती’’ति आनेत्वा योजेतब्बन्ति आह ‘‘यावता…पे॰… पञ्ञत्ती’’ति। ‘‘यावता पञ्चक्खन्धा, एत्तावता खन्धानं खन्धपञ्ञत्ति। यावता रूपक्खन्धो…पे॰… विञ्ञाणक्खन्धो, एत्तावता खन्धानं खन्धपञ्ञत्ती’’ति एवमेत्थ पाळियोजना कातब्बा। एवञ्हि सङ्खेपतो पभेदतो च खन्धपञ्ञत्ति विस्सज्जिता होति। तथा हि इमस्सेव अत्थस्स अट्ठकथायं वुत्तभावं दस्सेन्तो ‘‘यत्तकेन…पे॰… आदिकेना’’ति आह। तत्थाति तस्मिं विस्सज्जनस्स अत्थवचने, तस्मिं वा विस्सज्जनपाठे तदत्थवचने च। पभेदनिदस्सनमत्तन्ति पभेदस्स उदाहरणमत्तम्। अवुत्तोपि सब्बो भूतुपादिको, सुखादिको च पभेदो। तं पन भूमिमुखेन दस्सेतुं ‘‘रूपक्खन्धो कामावचरो’’तिआदि वुत्तन्ति दट्ठब्बम्।&lt;br&gt;&#xA;एवं अट्ठकथायं आगतनयेन पाळिया अत्थयोजनं दस्सेत्वा इदानि तं पकारन्तरेन दस्सेतुं ‘‘अयं वा’’तिआदि वुत्तम्। तत्थ अयं वाति वुच्चमानं सन्धायाह। एत्थाति एतस्मिं खन्धपञ्ञत्तिविस्सज्जने। इदन्ति इदं पदम्। यत्तको…पे॰… खन्धपञ्ञत्तिया पभेदोति इमिना सङ्खेपतो वित्थारतो च खन्धानं पभेदं पति पञ्ञत्तिविभागोति दस्सितं होति। तेनाह ‘‘वत्थुभेदेन…पे॰… दस्सेती’’ति। पकरणन्तरेति विभङ्गपकरणे। तत्थ हि सातिसयं खन्धानं विभागपञ्ञत्ति वुत्ता। तेनाह अट्ठकथायं ‘‘सम्मासम्बुद्धेन हि…पे॰… कथिता’’ति। एत्थ च पठमनये समुखेन, दुतिये वत्थुमुखेन पञ्ञत्तिया विभागा दस्सिताति अयमेतेसं विसेसो।&lt;br&gt;&#xA;एस नयोति इमिना खन्धपञ्ञत्तिया वुत्तमत्थं आयतनपञ्ञत्तियादीसु अतिदिसति। तत्थ ‘‘यावता पञ्चक्खन्धा’’ति, ‘‘खन्धानं खन्धपञ्ञत्ती’’ति इदं पञ्ञत्तिनिद्देसपाळिया आदिपरियोसानग्गहणमुखेन दस्सनम्। ‘‘यावता द्वादसायतनानी’’ति, ‘‘आयतनानं आयतनपञ्ञत्ती’’ति इमस्स अत्थो ‘‘यत्तकेन पञ्ञापनेन सङ्खेपतो द्वादसायतनानी’’ति एतेन दस्सितो, ‘‘यावता चक्खायतन’’न्तिआदिकस्स पन ‘‘पभेदतो चक्खायतन’’न्तिआदिकेनाति। तत्थ ‘‘चक्खायतनं…पे॰… धम्मायतन’’न्ति पभेदनिदस्सनमत्तमेतम्। एतेन अवुत्तोपि सब्बो सङ्गहितो होतीति ‘‘तत्रापि दसायतना कामावचरा’’तिआदि वुत्तम्। अयं वा एत्थ पाळिया अत्थयोजना – ‘‘यावता’’ति इदं सब्बेहि पदेहि योजेत्वा ‘‘यत्तकानि द्वादसायतनानि…पे॰… यत्तको द्वादसन्नं आयतनानं, तप्पभेदानञ्च चक्खायतनादीनं पभेदो, तत्तको आयतनानं आयतनपञ्ञत्तिया पभेदो’’ति पकरणन्तरे वुत्तेन वत्थुपभेदेन आयतनपञ्ञत्तिया पभेदं दस्सेतीतिआदिना इतरपञ्ञत्तीसुपि नयो योजेतब्बो।&lt;br&gt;&#xA;७. ‘‘छ पञ्ञत्तियो…पे॰… पुग्गलपञ्ञत्ती’’ति इमं अपेक्खित्वा ‘‘कित्तावता…पे॰… एत्तावता इन्द्रियानं इन्द्रियपञ्ञत्ती’’ति अयं पाळिपदेसो निद्देसोपि समानो पकरणन्तरे वत्थुभेदेन वुत्तं खन्धादिपञ्ञत्तिप्पभेदं उपादाय उद्देसोयेव होतीति आह ‘‘उद्देसमत्तेनेवाति अत्थो’’ति।&lt;br&gt;&#xA;मातिकावण्णना निट्ठिता।&lt;/p&gt;</description>
    </item>
    <item>
      <title>३ कथावत्थुपकरण-अनुटीका</title>
      <link>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/3_kathAvatthupakaraNa-anuTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/3_kathAvatthupakaraNa-anuTIkA/</guid>
      <description>&lt;p&gt;कथावत्थुपकरण-अनुटीका&lt;/p&gt;&#xA;&lt;h2 id=&#34;गनथरमभवणणन&#34;&gt;गन्थारम्भवण्णना&lt;/h2&gt;&#xA;&lt;p&gt;समुदाये एकदेसा अन्तोगधाति समुदायो तेसं अधिट्ठानभावेन वुत्तो यथा ‘‘रुक्खे साखा’’ति दस्सेति ‘‘कथासमुदायस्सा’’तिआदिना। तत्थ कथानन्ति तिस्सो कथा वादो जप्पो वितण्डाति। तेसु येन पमाणतक्केहि पक्खपटिपक्खानं पतिट्ठापनपटिक्खेपा होन्ति, सो वादो। एकाधिकरणा हि अञ्ञमञ्ञविरुद्धा धम्मा पक्खपटिपक्खा यथा ‘‘होति तथागतो परं मरणा, न होति तथागतो परं मरणा’’ति (दी॰ नि॰ १.६५)। नानाधिकरणा पन अञ्ञमञ्ञविरुद्धापि पक्खपटिपक्खा नाम न होन्ति यथा ‘‘अनिच्चं रूपं, निच्चं निब्बान’’न्ति। येन छलजातिनिग्गहट्ठानेहि पक्खपटिपक्खानं पतिट्ठापनं पटिक्खेपारम्भो, सो जप्पो। आरम्भमत्तमेवेत्थ, न अत्थसिद्धीति दस्सनत्थं आरम्भग्गहणम्। याय पन छलजातिनिग्गहट्ठानेहि पटिपक्खपटिक्खेपाय वायमन्ति, सा वितण्डा। तत्थ अत्थविकप्पुपपत्तिया वचनविघातो छलं यथा ‘‘नवकम्बलोयं पुरिसो, राजा नो सक्खी’’ति एवमादि । दूसनभासा जातयो, उत्तरपतिरूपकाति अत्थो। निग्गहट्ठानानि परतो आवि भविस्सन्ति। एवं वादजप्पवितण्डप्पभेदासु तीसु कथासु इध वादकथा ‘‘कथा’’ति अधिप्पेता। सा च खो अविपरीतधम्मताय पतिट्ठापनवसेन, न विग्गाहिककथाभावेनाति वेदितब्बम्। मातिकाठपनेनेवाति उद्देसदेसनाय एव। ठपितस्साति देसितस्स। देसना हि देसेतब्बमत्थं विनेय्यसन्तानेसु ठपनतो निक्खिपनतो ठपनं, निक्खेपोति च वुच्चति।&lt;br&gt;&#xA;गन्थारम्भवण्णना निट्ठिता।&lt;/p&gt;</description>
    </item>
    <item>
      <title>४ यमकपकरण-अनुटीका</title>
      <link>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/4_yamakapakaraNa-anuTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/4_yamakapakaraNa-anuTIkA/</guid>
      <description>&lt;p&gt;यमकपकरण-अनुटीका&lt;/p&gt;&#xA;&lt;h2 id=&#34;गनथरमभवणणन&#34;&gt;गन्थारम्भवण्णना&lt;/h2&gt;&#xA;&lt;p&gt;सङ्खेपेनेवाति उद्देसेनेव। यं ‘‘मातिकाठपन’’न्ति वुत्तम्। धम्मेसूति खन्धादिधम्मेसु कुसलादिधम्मेसु च। अविपरीततो गहितेसु धम्मेसु मूलयमकादिवसेन पवत्तियमाना देसना वेनेय्यानं नानप्पकारकोसल्लावहा परिञ्ञाकिच्चसाधनी च होति, न विपरीततोति आह ‘‘विपरीतग्गहणं…पे॰… आरद्ध’’न्ति। एतेन कथावत्थुपकरणदेसनानन्तरं यमकपकरणदेसनाय कारणमाह। तत्थ विपरीतग्गहणन्ति पुग्गलपरिग्गहणादिमिच्छागाहम्। धम्मपुग्गलोकासादिनिस्सयानन्ति ‘‘ये केचि कुसला धम्मा, सब्बे ते कुसलमूला’’तिआदिना (यम॰ १.मूलयमक.१) धम्मे, ‘‘यस्स रूपक्खन्धो उप्पज्जति, तस्स वेदनाक्खन्धो उप्पज्जती’’तिआदिना (यम॰ १.खन्धयमक.५०) पुग्गलं ‘‘यत्थ रूपक्खन्धो उप्पज्जति, तत्थ वेदनाक्खन्धो उप्पज्जती’’तिआदिना (यम॰ १.खन्धयमक.५१) ओकासं निस्साय आरब्भ पवत्तानम्। आदि-सद्देन पुग्गलोकासउप्पादनिरोधतदुभयपरिञ्ञादीनं सङ्गहो दट्ठब्बो। सन्निट्ठानसंसयानन्ति पाळिगतिपटिवचनसरूपदस्सनपटिक्खिपनपटिसेधननयेहि यथापुच्छितस्स अत्थस्स निच्छयकरणं सन्निट्ठानं, तदभावतो संसयनं संसयो। तेसं सन्निट्ठानसंसयानम्।&lt;br&gt;&#xA;कामञ्चेत्थ धम्मपटिग्गाहकानं संसयपुब्बकं सन्निट्ठानन्ति पठमं संसयो वत्तब्बो, देसेन्तस्स पन भगवतो सन्निट्ठानपुब्बको संसयोति दस्सनत्थं अयं पदानुक्कमो कतो। सब्बञ्हि परिञ्ञेय्यं हत्थामलकं विय पच्चक्खं कत्वा ठितस्स धम्मसामिनो न कत्थचि संसयो, विस्सज्जेतुकामताय पन विनेय्यज्झासयगतं संसयं दस्सेन्तो संसयितवसेन पुच्छं करोतीति एवं विस्सज्जनपुच्छनवसेन न सन्निट्ठानसंसया लब्भन्तीति अयमत्थो दस्सितो, निच्छितसंसयधम्मवसेनेव पनेत्थ सन्निट्ठानसंसया वेदितब्बा। तेनाह अट्ठकथायं ‘‘कुसलेसु कुसला नु खो, न नु खो कुसलाति सन्देहाभावतो’’तिआदि। तेनेव च ‘‘सन्निट्ठानसंसयान’’न्ति, ‘‘सन्निट्ठानसंसयवसेना’’ति च पठमं सन्निट्ठानग्गहणं कतम्।&lt;br&gt;&#xA;तन्ति यमकपकरणम्। तस्स ये समयादयो वत्तब्बा, ते कथावत्थुपकरणदेसनानन्तरो देसनासमयो, तावतिंसभवनमेव देसनादेसो, कुसलाकुसलमूलादियमकाकारेन देसनाति विभागतो ‘‘सङ्खेपेनेवा’’तिआदिगाथाहि विभाविता निमित्तेन सद्धिं संवण्णनपटिञ्ञा चाति इममत्थं दस्सेन्तो ‘‘समयदेसदेसनावसेना’’तिआदिमाह। निमित्तञ्हेतं इध संवण्णनाय, यदिदं कमानुप्पत्ति आगतभारवाहिता च पण्डितानं पण्डितकिच्चभावतो। तत्थ अनुप्पत्तं दस्सेत्वाति सम्बन्धो।&lt;br&gt;&#xA;तत्थाति तस्मिं समयादिदस्सने। यमनं उपरमनन्ति यमो मरणन्ति आह ‘‘जातिया सति मरणं होतीति…पे॰… विसयो’’ति। तत्थ यथा ‘‘जातिया सति मरणं होती’’ति जाति यमस्स विसयो, एवं ‘‘उपादानक्खन्धेसु सन्तेसु मरणं होती’’ति उपादानक्खन्धा यमस्स विसयोति योजेतब्बम्। ते हि मरणधम्मिनोति। अनुप्पत्तमरणंयेव किब्बिसकारिनं पुग्गलं यमपुरिसा विविधा कम्मकारणा करोन्ति, न अप्पत्तमरणन्ति मरणं यमस्स विसयो वुत्तो। आणापवत्तिट्ठानन्ति इदं विसय-सद्दस्स अत्थवचनम्। देसं वाति कामादिधातुत्तयदेसं सन्धायाह। धातुत्तयिस्सरो हि मच्चुराजा। पञ्चानन्तरियानि अञ्ञसत्थारुद्देसो च, तेन वा सद्धिं पञ्च वेरानि छ अभब्बट्ठानानि। आवत्ताति पदक्खिणावत्ता। तनुरुहाति लोमा।&lt;br&gt;&#xA;गन्थारम्भवण्णना निट्ठिता।&lt;/p&gt;</description>
    </item>
    <item>
      <title>५ पट्ठानपकरण-अनुटीका</title>
      <link>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/5_paTThAnapakaraNa-anuTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/03_abhidhammapiTaka/05_panchapakaraNa-anuTIkA/5_paTThAnapakaraNa-anuTIkA/</guid>
      <description>&lt;p&gt;पट्ठानपकरण-अनुटीका&lt;/p&gt;&#xA;&lt;h2 id=&#34;गनथरमभवणणन&#34;&gt;गन्थारम्भवण्णना&lt;/h2&gt;&#xA;&lt;p&gt;कामगुणादीहीति कामगुणझानाभिञ्ञाचित्तिस्सरियादीहि। लळन्तीति लळितानुभवनवसेन रमन्ति। तेसूति कामगुणादीसु। विहरन्तीति इरियापथपरिवत्तनादिना वत्तन्ति। पच्चत्थिकेति बाहिरब्भन्तरभेदे अमित्ते। इस्सरियं तत्थ तत्थ आधिपतेय्यम्। ठानं सेट्ठिसेनापतियुवराजादिट्ठानन्तरम्। आदि-सद्देन परिवारपरिच्छेदादि सङ्गय्हति। पुञ्ञयोगानुभावप्पत्तायाति दानमयादिपुञ्ञानुभावाधिगताय समथविपस्सनाभावनासङ्खातयोगानुभावाधिगताय च। जुतियाति सरीरप्पभाय चेव ञाणप्पभाय च। एत्थ च देव-सद्दो यथा कीळाविजिगिसावोहारजुतिगतिअत्थो, एवं सत्तिअभित्थवकमनत्थोपि होति धातुसद्दानं अनेकत्थभावतोति ‘‘यदिच्छितनिप्फादने सक्कोन्तीति वा’’तिआदि वुत्तम्।&lt;br&gt;&#xA;इद्धिविधादितामत्तेन भगवतो अभिञ्ञादीनं सावकेहि साधारणतावचनं, सभावतो पन सब्बेपि बुद्धगुणा अनञ्ञसाधारणायेवाति दस्सेन्तो ‘‘निरतिसयाय अभिञ्ञाकीळाय, उत्तमेहि दिब्बब्रह्मअरियविहारेही’’ति आह। चित्तिस्सरियसत्तधनादीनं दानसङ्खातेन सम्मापटिपत्तिअवेच्चप्पसादसक्कारानं गहणसङ्खातेनाति योजना। गहणञ्चेत्थ तेसु उपलब्भमानसम्मापटिपत्तिअवेच्चप्पसादानं तेहि उपनीयमानसक्कारस्स च अभिनन्दनं अनुमोदनं सम्पटिच्छनञ्च वेदितब्बम्। धम्मसभावानुरूपानुसासनीवचनेनेव च पन सिक्खापदपञ्ञत्तिपि सङ्गहिताति दट्ठब्बा वीतिक्कमधम्मानुरूपा अनुसासनीति कत्वा। ञाणगति ञाणेन गन्तब्बस्स ञेय्यस्स अवबोधो। समन्नागतत्ताति इदं ‘‘अभिञ्ञाकीळाया’’तिआदीसु पच्चेकं योजेतब्बं, तथा सदेवकेन लोकेनाति इदं ‘‘गमनीयतो’’तिआदीसु। ते देवेति सम्मुतिदेवादिके देवे। तेहि गुणेहीति अभिञ्ञादिगुणेहि। पूजनीयतरो देवोति इदं पूजनीयपरियायो अयं अति-सद्दोति कत्वा वुत्तम्। अतिरेकतरोति अधिकतरो। उपपत्तिदेवानन्ति इदं तब्बहुलताय वुत्तम्। विसुद्धिदेवापि हि तत्थ विज्जन्तेव, तेसुपि वा लब्भमानं उपपत्तिदेवभावमत्तमेव गहेत्वा तथा वुत्तम्। पटिपक्खानं दुस्सील्यमुट्ठस्सच्चविक्खेपानं, सीलविपत्तिअभिज्झादोमनस्सअवसिट्ठनीवरणानं वा।&lt;br&gt;&#xA;इसीनं सत्तमो, इसीसु सत्तमोति दुविधम्पि अत्थं योजेत्वा दस्सेन्तो ‘‘चतुसच्चावबोधगतिया…पे॰… वुत्तो’’ति आह। सपरसन्तानेसु सीलादिगुणानं एसनट्ठेन वा इसयो, बुद्धादयो अरिया। इसि च सो सत्तमो चाति इसिसत्तमोति एवमेत्थ अत्थो दट्ठब्बो। ‘‘नामरूपनिरोध’’न्ति एत्थ यं नामरूपं निरोधेतब्बं, तं दस्सेन्तो ‘‘यतो विञ्ञाणं पच्चुदावत्तती’’ति आह। वट्टपरियापन्नञ्हि नामरूपं निरोधेतब्बम्। तस्मिञ्हि निरोधिते सब्बसो नामरूपं निरोधितमेव होति। यथाह ‘‘सोतापत्तिमग्गञाणेन अभिसङ्खारविञ्ञाणस्स निरोधेन सत्त भवे ठपेत्वा अनमतग्गे संसारे ये उप्पज्जेय्युं नामञ्च रूपञ्च, एत्थेते निरुज्झन्ति…पे॰… अरहतो अनुपादिसेसाय निब्बानधातुया परिनिब्बायन्तस्स चरिमविञ्ञाणस्स निरोधेन पञ्ञा च सति च नामञ्च रूपञ्च, एत्थेते निरुज्झन्ति वूपसमन्ति अत्थं गच्छन्ति पटिप्पस्सम्भन्ती’’ति (चूळनि॰ अजितमाणवपुच्छानिद्देस ६)। अतिगम्भीरनयमण्डितदेसनं सातिसयं पच्चयाकारस्स विभावनतो। सभावतो च पच्चयाकारो गम्भीरो। यथाह ‘‘अधिगतो खो म्यायं धम्मो गम्भीरो’’तिआदि (दी॰ नि॰ २.६७; म॰ नि॰ १.२८१; २.३३७; सं॰ नि॰ १.१७२; महाव॰ ७, ८), ‘‘गम्भीरो चायं, आनन्द , पटिच्चसमुप्पादो गम्भीरावभासो’’ति (दी॰ नि॰ २.९५; सं॰ नि॰ २.६०) च आदि। तस्स चायं अनन्तनयपट्ठानदेसना अतिगम्भीराव।&lt;br&gt;&#xA;गन्थारम्भवण्णना निट्ठिता।&lt;/p&gt;</description>
    </item>
  </channel>
</rss>
