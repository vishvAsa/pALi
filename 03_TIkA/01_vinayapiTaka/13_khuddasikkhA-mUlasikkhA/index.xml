<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१३ खुद्दसिक्खा-मूलसिक्खा on पाळिषु विश्वासटिप्पणयो</title>
    <link>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/</link>
    <description>Recent content in &#43;१३ खुद्दसिक्खा-मूलसिक्खा on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/index.xml" rel="self" type="application/rss+xml" />
    <item>
      <title>० खुद्दसिक्खा</title>
      <link>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/0_khuddasikkhA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/0_khuddasikkhA/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;खुद्दसिक्खा-मूलसिक्खा&lt;br&gt;&#xA;खुद्दसिक्खा&lt;br&gt;&#xA;गन्थारम्भकथा&lt;br&gt;&#xA;(क)&lt;br&gt;&#xA;आदितो उपसम्पन्न-सिक्खितब्बं समातिकम्।&lt;br&gt;&#xA;खुद्दसिक्खं पवक्खामि, वन्दित्वा रतनत्तयं॥&lt;br&gt;&#xA;तत्रायं मातिका –&lt;br&gt;&#xA;(ख)&lt;br&gt;&#xA;पाराजिका च चत्तारो, गरुका नव चीवरम्।&lt;br&gt;&#xA;रजनानि च पत्तो च, थालका च पवारणा॥&lt;br&gt;&#xA;(ग)&lt;br&gt;&#xA;कालिका च पटिग्गाहो, मंसेसु च अकप्पियम्।&lt;br&gt;&#xA;निस्सग्गियानि पाचित्ति, समणकप्प भूमियो॥&lt;br&gt;&#xA;(घ)&lt;br&gt;&#xA;उपज्झाचरियवत्तानि, वच्चप्पस्सावठानिकम्।&lt;br&gt;&#xA;आपुच्छकरणं नग्गो, न्हानकप्पो अवन्दियो॥&lt;br&gt;&#xA;(ङ)&lt;br&gt;&#xA;चम्मं उपाहना चेव, अनोलोकियमञ्जनी।&lt;br&gt;&#xA;अकप्पियसयनानि, समानासनिकोपि च॥&lt;br&gt;&#xA;(च)&lt;br&gt;&#xA;असंवासिको च कम्मं, मिच्छाजीवविवज्जना।&lt;br&gt;&#xA;वत्तं विकप्पना चेव, निस्सयो कायबन्धनं॥&lt;br&gt;&#xA;(छ)&lt;br&gt;&#xA;पथवी च परिक्खारो, भेसज्जुग्गहदूसनम्।&lt;br&gt;&#xA;वस्सूपनायिका चेवावेभङ्गियं पकिण्णकं॥&lt;br&gt;&#xA;(ज)&lt;br&gt;&#xA;देसना छन्ददानादि, उपोसथप्पवारणा।&lt;br&gt;&#xA;संवरो सुद्धि सन्तोसो, चतुरक्खा विपस्सनाति॥&lt;/p&gt;</description>
    </item>
    <item>
      <title>१ खुद्दसिक्खा-पुराणटीका</title>
      <link>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/1_khuddasikkhA-purANaTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/1_khuddasikkhA-purANaTIkA/</guid>
      <description>&lt;p&gt;खुद्दसिक्खा-पुराणटीका&lt;br&gt;&#xA;गन्थारम्भकथा&lt;br&gt;&#xA;यो चिरं दीघमद्धानं, विदित्वा दुक्खितं जनम्।&lt;br&gt;&#xA;तथापि नावबुज्झन्तमनुकम्पाय चोदितो॥&lt;br&gt;&#xA;बोधाय पणिधिं कत्वा, पत्तो सम्बोधिमुत्तमम्।&lt;br&gt;&#xA;तस्स पादे नमस्सित्वा, धम्मं सङ्घञ्च साधुकं॥&lt;br&gt;&#xA;पुब्बाचरियपादेसु, ठपेत्वा सीसमत्तनो।&lt;br&gt;&#xA;थेरेन धम्मसिरिना, थिरसीलेन या कता॥&lt;br&gt;&#xA;‘‘आदितो उपसम्पन्नसिक्खितब्ब’’न्तिआदिना।&lt;br&gt;&#xA;खुद्दसिक्खा समासेन, तस्सा अत्थविनिच्छयं॥&lt;br&gt;&#xA;लिखिस्सामि हितत्थाय, आदिकम्मिकभिक्खुनम्।&lt;br&gt;&#xA;तत्थ युत्तं गहेतब्बमयुत्तं तुज्झितब्बकन्ति।&lt;br&gt;&#xA;गन्थारम्भकथावण्णना&lt;br&gt;&#xA;(क) एत्थाह – कतमा खुद्दसिक्खा, कथं सिक्खितब्बा, कस्मा सिक्खितब्बा, के सिक्खन्ति, के सिक्खितसिक्खाति? वुच्चते – अधिसीलअधिचित्तअधिपञ्ञावसेन तिस्सो सिक्खा, गन्थवसेनेत्थ सङ्खिपित्वा वुत्तत्ता तद्दीपनो गन्थो ‘‘खुद्दसिक्खा’’ति वुच्चति, अथ वा ‘‘खुद्दं अनेलकं मधुपटल’’न्तिआदीनि विय सिक्खाकामानं मधुरताय खुद्दा च ता सिक्खा चाति खुद्दसिक्खा, अथ वा ‘‘खुद्दपुत्तम्हि समण पोस म’’न्तिआदीसु विय बहुविधत्तापि खुद्दा च ता सिक्खितब्बतो सिक्खा चाति खुद्दसिक्खा। अधिसीलसिक्खा पनेत्थ चारित्तवारित्तवसेन दुविधम्पि सीलं यथानुसिट्ठं पटिपज्जमानेन तप्पटिपक्खे किलेसे तदङ्गप्पहानवसेन पजहन्तेन सिक्खितब्बा, अधिचित्तसिक्खा पन यथावुत्तेसु आरम्मणेसु अभियोगकरणवसेन झानप्पटिपक्खानं नीवरणगणानं विक्खम्भनप्पहानं कुरुमानेन सिक्खितब्बा, अधिपञ्ञासिक्खा पन यथानुरूपं समुच्छेदवसेन सानुसये किलेसे समुच्छिन्दन्तेन सिक्खितब्बा।&lt;br&gt;&#xA;कस्मा सिक्खितब्बाति एत्थ –&lt;br&gt;&#xA;जातिआदीहि दुक्खेहि, अनेकेहि उपद्दुतम्।&lt;br&gt;&#xA;खन्धलोकं जहित्वान, पत्तुं खेमं पुरं सिवं॥&lt;br&gt;&#xA;कल्याणपुथुज्जनेन सह सत्त सेक्खा सिक्खन्ति। अरहन्तो सिक्खितसिक्खा।&lt;br&gt;&#xA;ये वीतमोहा मुनिपुङ्गवस्स।&lt;br&gt;&#xA;सिस्सेसु अग्गा मुनिना पसत्था।&lt;br&gt;&#xA;ते तीसु सिक्खासु समत्तसिक्खा।&lt;br&gt;&#xA;ततो परे केन समत्तसिक्खाति॥&lt;br&gt;&#xA;आदितोति एत्थ आदिम्हियेवाति अत्थो, आदितो पट्ठायाति वा। उपसम्पन्नेन च उपसम्पन्नाय च सिक्खितब्बं उपसम्पन्नसिक्खितब्बम्। सह मातिकाय समातिकम्। पुब्बे वुत्तप्पकारं खुद्दसिक्खं पवक्खामि आदरेन, पकारेन वा वक्खामि रतनत्तयं वन्दित्वाति अत्थो। अपिच थेरो आदितोति वचनेन सद्धापब्बजितानं कुलपुत्तानं आलसियदोसेन अप्पटिपज्जन्तानं अञ्ञाणदोसेन अञ्ञथा पटिपज्जन्तानं संवेगं जनेति। कथं? अतिदुल्लभं खणसमवायं पटिलभित्वा तङ्खणं न कुसीतेन वा निरत्थककथापसुतेन वा वीतिनामेतब्बं, किं कातब्बं? आदितो पट्ठाय निरन्तरमेव तीसु सिक्खासु आदरो जनेतब्बोति। एत्थाह – किं तं रतनत्तयं नाम, यं वन्दित्वा थेरो खुद्दसिक्खं पवक्खतीति? वुच्चते – बुद्धरतनं धम्मरतनं सङ्घरतनन्ति इमानि तीणि रतनानि। तानि हि रतिजननट्ठेन ‘‘रतनानी’’ति वुच्चन्ति। अपिच –&lt;br&gt;&#xA;‘‘चित्तीकतं महग्घञ्च, अतुलं दुल्लभदस्सनम्।&lt;br&gt;&#xA;अनोमसत्तपरिभोगं, रतनं तेन वुच्चती’’ति॥ (दी॰ नी॰ अट्ठ॰ २.३३; सं॰ नि॰ अट्ठ॰ ३.५.२२३; खु॰ पा॰ अट्ठ॰ ६.३; सु॰ नि॰ अट्ठ॰ १.२२६; महानि॰ अट्ठ॰ ५०; उदा॰ अट्ठ॰ ४५) –&lt;br&gt;&#xA;इमिस्सा गाथाय वसेन रतनत्थो वेदितब्बो।&lt;/p&gt;</description>
    </item>
    <item>
      <title>२ खुद्दसिक्खा-अभिनवटीका</title>
      <link>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/2_khuddasikkhA-abhinavaTIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/2_khuddasikkhA-abhinavaTIkA/</guid>
      <description>&lt;p&gt;खुद्दसिक्खा-अभिनवटीका&lt;br&gt;&#xA;गन्थारम्भकथा&lt;br&gt;&#xA;तिलोकतिलकं वन्दे, सद्धम्मामतनिम्मितम्।&lt;br&gt;&#xA;संसुट्ठुकतसम्भत्तिं, जिनं जनमनोरमं॥&lt;br&gt;&#xA;सारिपुत्तं महासामिं, नेकसत्थविसारदम्।&lt;br&gt;&#xA;महागुणं महापञ्ञं, नमो मे सिरसा गरुं॥&lt;br&gt;&#xA;खुद्दसिक्खाय टीका या, पुरातना समीरिता।&lt;br&gt;&#xA;न ताय सक्का सक्कच्चं, अत्थो सब्बत्थ ञातवे॥&lt;br&gt;&#xA;ततोनेकगुणानं यो, मञ्जूसा रतनानव।&lt;br&gt;&#xA;सुमङ्गलसनामेन, तेन पञ्ञवता सता॥&lt;br&gt;&#xA;अज्झेसितो यतिन्देन, सदारञ्ञनिवासिना।&lt;br&gt;&#xA;सविनिच्छयमेतिस्सा, करिस्सामत्थवण्णनं॥&lt;br&gt;&#xA;गन्थारम्भकथावण्णना&lt;br&gt;&#xA;(क) एत्थाह – किमत्थमादितोवायं गाथा निक्खित्ता, ननु यथाधिप्पेतमेव पकरणमारभनीयन्ति? वुच्चते – सप्पयोजनत्ता । सप्पयोजनञ्हि तंदस्सनं ताय रतनत्तयप्पणामाभिधेय्यकरणप्पकारप्पयोजनाभिधानसन्दस्सनतो। तानि च पन सप्पयोजनानि अनन्तरायेन गन्थपरिसमापनादिप्पयोजनानमभिनिप्फादनतो। तथा हि सोतूनमत्तनो च यथाधिप्पेतत्थनिप्फादनं रतनत्तयप्पणामकरणप्पयोजनम्। विदिताभिधेय्यस्स गन्थस्स विञ्ञूनमादरणीयता अभिधेय्यकथनप्पयोजनम्। सोतुजनसमुस्साहजननं करणप्पकारप्पयोजनकथनप्पयोजनम्। वोहारसुखता पन अभिधानकथनप्पयोजनम्।&lt;br&gt;&#xA;तत्थ वन्दित्वा रतनत्तयन्ति इमिना रतनत्तयप्पणामो दस्सितो, खुद्दसिक्खन्ति इमिना खुद्दभूतानं सिक्खानं इध पटिपादेतब्बतादीपनेन अभिधेय्यं, अभिधेय्यो च नामेस समुदितेन सत्थेन वचनीयत्थोति। अभिधानञ्च पन इमिनाव दस्सितं तेन अत्थानुगतसमञ्ञापरिदीपनतो। समातिकन्ति इमिना करणप्पकारो, खुद्दसिक्खन्ति इमिना च, तेन खुद्दभूतानं सिक्खानं इध दस्सेतब्बभावप्पकासनतो। आदितो उपसम्पन्न सिक्खितब्बन्ति इमिना पयोजनपयोजनं पन इमिनाव सामत्थियतो दस्सितमेव, तासं सिक्खितब्बप्पकासनेन हि सिक्खने सति तम्मूलिकाय दिट्ठधम्मिकसम्परायिकत्थनिप्फत्तिया संसिज्झनतो। पकरणप्पयोजनानं साधनसाधियलक्खणो सम्बन्धो तन्निस्सयदस्सनेनेव दस्सितोयेवाति अयमेत्थ समुदायत्थो।&lt;br&gt;&#xA;अयं पनेत्थावयवत्थो – रतनत्तयं वन्दित्वा खुद्दसिक्खं पवक्खामीति सम्बन्धो। रतिजननट्ठेन रतनानि, बुद्धधम्मसङ्घानमेतं अधिवचनम्। अथ वा चित्तीकतादिना कारणेन रतनानि, बुद्धादयोव रतनानि। तथा च वुत्तं –&lt;br&gt;&#xA;‘‘चित्तीकतं महग्घञ्च, अतुलं दुल्लभदस्सनम्।&lt;br&gt;&#xA;अनोमसत्तपरिभोगं, रतनं तेन वुच्चती’’ति॥ (दी॰ नि॰ अट्ठ॰ २.३३; सं॰ नि॰ अट्ठ॰ ३.५.२२३; खु॰ पा॰ अट्ठ॰ ३; सु॰ नि॰ अट्ठ॰ १.२२६; उदा॰ अट्ठ॰ ४५; महानि॰ अट्ठ॰ ५०)।&lt;br&gt;&#xA;तयो अवयवा अस्साति तयं, समुदायापेक्खं एकवचनं, अवयवविनिमुत्तस्स पन समुदायस्स अभावतो तीणि एव रतनानि वुच्चन्ति। रतनानं तयं रतनत्तयम्। वन्दित्वाति तीहि द्वारेहि नमस्सित्वा। ‘‘तिस्सो इमा, भिक्खवे, वन्दना कायेन वन्दति, वचसा वन्दति, मनसा वन्दती’’ति (अ॰ नि॰ ३.१५५) हि वुत्तम्। तत्थ विञ्ञत्तिं अनुप्पादेत्वा केवलं रतनत्तयगुणानुस्सरणवसेन मनोद्वारे बहुलप्पवत्ता कुसलचेतना मनोद्वारवन्दना। तं तं विञ्ञत्तिं उप्पादेत्वा पन पवत्ता कायवचीद्वारवन्दना। सिक्खितब्बाति सिक्खा, अधिसीलअधिचित्तअधिपञ्ञावसेन तिस्सो सिक्खा। सिक्खनञ्चेत्थ यथाक्कमं सीलादिधम्मानं संवरणवसेन, एकारम्मणे चित्तचेतसिकानं समाधानवसेन, आरम्मणजाननलक्खणप्पटिवेधमग्गपातुभावपापनवसेन च आसेवनं दट्ठब्बम्। अञ्ञत्थ बहुविधा सिक्खा, इध तु सङ्खेपनयत्ता अप्पकादिअनेकत्थसम्भवेपि खुद्द-सद्दस्स अप्पकत्थोवेत्थ युत्ततरोति खुद्दा अप्पका सिक्खाति खुद्दसिक्खा। इध पन खुद्दसिक्खाप्पकासको गन्थो तब्बोहारूपचारतो इत्थिलिङ्गवसेन ‘‘खुद्दसिक्खा’’ति वुच्चति यथा ‘‘वरुणानगर’’न्ति। तं खुद्दसिक्खम्। पवक्खामीति कथेस्सामि।&lt;br&gt;&#xA;कीदिसन्ति आह ‘‘आदितो उपसम्पन्नसिक्खितब्ब’’न्तिआदि। आदि-सद्दोयमत्थि अवयववचनो यथा ‘‘सब्बादीनि सब्बनामानी’’ति। अत्थि अपादानवचनो यथा ‘‘पब्बतादीनि खेत्तानी’’ति। तत्थावयववाची कम्मसाधनो ‘‘आदियतीत्यादी’’ति। इतरो अपादानसाधनो ‘‘आदियति एतस्मात्यादी’’ति । तत्थ यो अवयववचनो, तस्सेदं गहणं, तस्मा उपसम्पन्नक्खणम्पि अन्तो कत्वा आदिभूता उपसम्पन्नक्खणतोयेव पट्ठायाति एवमेत्थ अत्थो दट्ठब्बो। एव-सद्दो पनेत्थ सब्बवाक्यानं अवधारणफलत्ता लब्भति। तो-पच्चयो अवधिम्हियेव , न आधारे। तत्थ हि तोपच्चये आधारे वत्तमाने आदिम्हियेव मज्झअन्तानं अवयवभूते उपसम्पन्नक्खणेयेवाति अत्थो भवेय्य, तथा सति अवधारणनिच्छयो नियमोति अत्थन्तरत्ता आदिक्खणनियमेन मज्झादयो निवत्तियेय्युम्। अपादानवचनस्सापि गहणे अवधिभूतो उपसम्पन्नक्खणो निवत्तियेय्य ‘‘पब्बतादीनि खेत्तानी’’ति एत्थ आदिभूतपब्बतपरिच्चागेन खेत्तग्गहणं वियाति दट्ठब्बम्। टीकायं पन आधारत्थोपि वुत्तो, सो यथावुत्तदोसं नातिगच्छति। सब्बत्थ ‘‘टीकाय’’न्ति च वुत्ते एत्थेव पुराणटीकायन्ति गहेतब्बम्। आदितोति इमिना इदं दीपेति – अतिदुल्लभं खणसमवायं लभित्वा आलसियदोसेन अप्पटिपज्जन्तेहि च अञ्ञाणदोसेन अञ्ञथा पटिपज्जन्तेहि च अहुत्वा आदितो पट्ठाय निरन्तरमेव तीसु सिक्खासु सम्मापटिपज्जनवसेन आदरो जनेतब्बोति।&lt;br&gt;&#xA;उपसम्पन्नेन उपसम्पन्नाय च सिक्खितब्बं आसेवितब्बन्ति उपसम्पन्नसिक्खितब्बं, एकसेसनयेन उपसम्पन्नतासामञ्ञेन वा उपसम्पन्नायपि एत्थेवाविरोधोति उपसम्पन्नेन सिक्खितब्बन्ति समासो। ननु अधिसीलादयोव सिक्खितब्बा, एवं सति कथं पकरणं सिक्खितब्बत्तेन वुत्तन्ति? नायं दोसो, सिक्खाय सिक्खितब्बत्ते सति तद्दीपकगन्थस्सापि आसेवितब्बता आपज्जतीति। सुखग्गहणत्थं वत्तब्बविनिच्छयं सकलम्पि सङ्गहेत्वा मातिकाय ठपनतो सह मातिकायाति समातिकम्। तग्गुणसंविञ्ञाणोयं बहुब्बीहि तस्स खुद्दसिक्खासङ्खातस्स अञ्ञपदत्थस्स यो गुणो मातिकासङ्खातं विसेसनं, तस्स इध विञ्ञायमानत्ता। सुखेनेव हि गहणं सिया मातिकानुसारेन तं तं विनिच्छयं ओलोकेन्तानं संसयापगमतो।&lt;/p&gt;</description>
    </item>
    <item>
      <title>३ मूलसिक्खा</title>
      <link>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/3_mUlasikkhA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/3_mUlasikkhA/</guid>
      <description>&lt;p&gt;मूलसिक्खा&lt;br&gt;&#xA;गन्थारम्भकथा&lt;br&gt;&#xA;नत्वा नाथं पवक्खामि, मूलसिक्खं समासतो।&lt;br&gt;&#xA;भिक्खुना नवकेनादो, मूलभासाय सिक्खितुं॥&lt;/p&gt;&#xA;&lt;h2 id=&#34;१-परजकनददस&#34;&gt;१. पाराजिकनिद्देसो&lt;/h2&gt;&#xA;&lt;p&gt;१.&lt;br&gt;&#xA;सं निमित्तं पवेसन्तो, भिक्खु मग्गत्तये चुतो।&lt;br&gt;&#xA;पवेसनट्ठितुद्धार-पविट्ठे चेपि सादियं॥&lt;br&gt;&#xA;२.&lt;br&gt;&#xA;अदिन्नं मानुसं भण्डं, थेय्यायेकेन आदियम्।&lt;br&gt;&#xA;पञ्चवीसावहारेसु, गरुकं चे चुतो भवे॥&lt;br&gt;&#xA;३.&lt;br&gt;&#xA;आदियन्तो हरन्तोव-हरन्तोपिरियापथम्।&lt;br&gt;&#xA;विकोपेन्तो तथा ठाना, चावेन्तोपि पराजिको॥&lt;br&gt;&#xA;४.&lt;br&gt;&#xA;तत्थ नानेकभण्डानं, पञ्चकानं वसा पन।&lt;br&gt;&#xA;अवहारा दसञ्चेति, विञ्ञातब्बा विभाविना॥&lt;br&gt;&#xA;५.&lt;br&gt;&#xA;साहत्थाणत्तिको चेव, निस्सग्गो चात्थसाधको।&lt;br&gt;&#xA;धुरनिक्खेपनञ्चेव, इदं साहत्थपञ्चकं॥&lt;br&gt;&#xA;६.&lt;br&gt;&#xA;पुब्बसहप्पयोगो च, संविधाहरणम्पि च।&lt;br&gt;&#xA;सङ्केतकम्मं निमित्तं, पुब्बप्पयोगपञ्चकं॥&lt;br&gt;&#xA;७.&lt;br&gt;&#xA;थेय्यापसय्हपरिकप्प-प्पटिच्छन्नकुसादिका।&lt;br&gt;&#xA;अवहारा इमे पञ्च, विञ्ञातब्बा विभाविना॥&lt;br&gt;&#xA;८.&lt;br&gt;&#xA;मनुस्सपाणं पाणोति, जानं वधकचेतसा।&lt;br&gt;&#xA;जीविता यो वियोजेति, सासना सो पराजितो॥&lt;br&gt;&#xA;९.&lt;br&gt;&#xA;झानादिभेदं हदये असन्तं,&lt;br&gt;&#xA;अञ्ञपदेसञ्च विनाधिमानम्।&lt;br&gt;&#xA;मनुस्सजातिस्स वदेय्य भिक्खु,&lt;br&gt;&#xA;ञातक्खणे तेन पराजिको भवेति॥&lt;/p&gt;</description>
    </item>
    <item>
      <title>४ मूलसिक्खा-टीका</title>
      <link>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/4_mUlasikkhA-TIkA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/01_vinayapiTaka/13_khuddasikkhA-mUlasikkhA/4_mUlasikkhA-TIkA/</guid>
      <description>&lt;p&gt;मूलसिक्खा-टीका&lt;br&gt;&#xA;गन्थारम्भकथा&lt;br&gt;&#xA;सब्बकामददं सब्बरतने रतनत्तयम्।&lt;br&gt;&#xA;उत्तमं उत्तमतरं, वन्दित्वा वन्दनारहं॥&lt;br&gt;&#xA;चरणे ब्रह्मचारीनं, आचरियानं सिरं मम।&lt;br&gt;&#xA;ठपेत्वान करिस्सामि, मूलसिक्खत्थवण्णनं॥&lt;br&gt;&#xA;गन्थारम्भकथावण्णना&lt;br&gt;&#xA;तत्थादो ताव सब्बसक्कतस्स सब्बसत्तुत्तमस्स सत्थुनो पणामं दस्सेन्तो आह ‘‘नत्वा नाथ’’न्त्यादि। नाथं चतूहि नाथङ्गेहि समन्नागतं भगवन्तं नत्वा वन्दित्वा आदो आदिम्हि उपसम्पन्नतो पट्ठाय नवकेन भिक्खुना अधुना पब्बजितेन उपसम्पन्नेन मूलभासाय मागधभासाय सिक्खितुं समासतो सङ्खेपेन मूलसिक्खं अहं पवक्खामीति पिण्डत्थो।&lt;br&gt;&#xA;अयं पन अवयवत्थो – नत्वाति तन्निन्नतप्पोणतप्पब्भारो हुत्वा कायवचीमनोद्वारेहि वन्दित्वाति अत्थो। नाथतीति नाथो, वेनेय्यानं हितसुखं मेत्तायनवसेन आसीसति पत्थेतीति अत्थो, अथ वा नाथति वेनेय्यगते किलेसे उपतापेतीति अत्थो, नाथति वा याचतीति अत्थो। भगवा हि ‘‘साधु, भिक्खवे, भिक्खु कालेन कालं अत्तसम्पत्तिं पच्चवेक्खेय्या’’तिआदिना (अ॰ नि॰ ८.७) सत्तानं तं तं हितप्पटिपत्तिं याचित्वापि करुणाय समुस्साहितो ते तत्थ नियोजेति। परमेन वा चित्तिस्सरियेन समन्नागतो सब्बसत्ते ईसति अभिभवतीति परमिस्सरो भगवा ‘‘नाथो’’ति वुच्चति। सब्बो चायमत्थो सद्दसत्थानुसारतो वेदितब्बो। पवक्खामीति पकारेन कथेस्सामि। मूलसिक्खाति अधिसीलअधिचित्तअधिपञ्ञावसेन तिस्सोपि सिक्खा, उपसम्पन्नस्स सुप्पतिट्ठितभावसाधनट्ठेन मूला च सा सिक्खितब्बतो सिक्खा चाति मूलसिक्खा। गन्थवसेनेत्थ सङ्खिपित्वा वुत्तत्ता तद्दीपनो गन्थो ‘‘मूलसिक्खा’’ति वुच्चति।&lt;br&gt;&#xA;तत्थ कतमं सीलं, कतमं अधिसीलं, कतमं चित्तं, कतमं अधिचित्तं, कतमा पञ्ञा, कतमा अधिपञ्ञाति? वुच्चते – पञ्चङ्गअट्ठङ्गदसङ्गसीलं ताव सीलमेव। पातिमोक्खसंवरसीलं पन ‘‘अधिसील’’न्ति वुच्चति। तञ्हि सूरियो विय पज्जोतानं, सिनेरु विय पब्बतानं सब्बलोकियसीलानं अधिकञ्चेव उत्तमञ्च। पातिमोक्खसंवरतोपि च मग्गफलसम्पयुत्तमेव सीलं अधिसीलं, तं पन इध नाधिप्पेतम्। न हि तं सिक्खन्तो मेथुनं धम्मं पटिसेवति। कामावचरानि पन अट्ठ कुसलचित्तानि, लोकियअट्ठसमापत्तिचित्तानि च एकज्झं कत्वा चित्तमेव। विपस्सनापादकं अट्ठसमापत्तिचित्तं पन ‘‘अधिचित्त’’न्ति वुच्चति। तञ्हि सब्बलोकियचित्तानं अधिकञ्चेव उत्तमञ्च। ततोपि च मग्गफलचित्तमेव अधिचित्तं, तं पन इध नाधिप्पेतम्। न हि तं सिक्खन्तो मेथुनं धम्मं पटिसेवति। ‘‘अत्थि दिन्नं, अत्थि यिट्ठ’’न्तिआदिनयप्पवत्तं कम्मस्सकताञाणं पञ्ञा, तिलक्खणाकारपरिच्छेदकं पन विपस्सनाञाणं ‘‘अधिपञ्ञा’’ति वुच्चति। सा हि सब्बलोकियपञ्ञानं अधिका चेव उत्तमा च। ततोपि च मग्गफलपञ्ञाव अधिपञ्ञा, सा पन इध नाधिप्पेता। न हि तं सिक्खन्तो मेथुनं धम्मं पटिसेवति।&lt;br&gt;&#xA;तासु तीसु अधिसीलसिक्खा चारित्तवारित्तवसेन दुविधम्पि सीलं यथानुसिट्ठं पटिपज्जमानेन, तप्पटिपक्खे किलेसे तदङ्गप्पहानवसेन पजहन्तेन सिक्खितब्बा। अधिचित्तसिक्खा यथावुत्तेसु आरम्मणेसु अभियोगवसेन झानप्पटिपक्खानं नीवरणगणानं विक्खम्भनप्पहानं कुरुमानेन सिक्खितब्बा। अधिपञ्ञासिक्खा पन यथानुरूपं तदङ्गप्पहानसमुच्छेदवसेन सानुसये किलेसे समुच्छिन्दन्तेन सिक्खितब्बा। तस्मा सुप्पतिट्ठितभावसाधनट्ठेन मूला च सा सिक्खितब्बतो सिक्खा चाति मूलसिक्खा, कम्मवचनिच्छायं ‘‘मूलसिक्ख’’न्ति वुत्तम्।&lt;br&gt;&#xA;समासीयते सङ्खिपीयतेति समासो, ततो समासतो। समग्गेन सङ्घेन ञत्तिचतुत्थेन कम्मेन अकुप्पेन ठानारहेन उपसम्पन्नोति भिक्खु। तत्थ सब्बन्तिमेन परियायेन पञ्चवग्गकरणीये कम्मे यावतिका भिक्खू कम्मप्पत्ता, तेसं आगतत्ता, छन्दारहानं छन्दस्स आहटत्ता, सम्मुखीभूतानञ्च अप्पटिक्कोसनतो एकस्मिं कम्मे समग्गभावं उपगतेन सङ्घेन तीहि अनुस्सावनाहि एकाय ञत्तिया कातब्बकम्मसङ्खातेन ञत्तिचतुत्थेन धम्मिकेन विनयकम्मेन वत्थुञत्तिअनुस्सावनसीमापरिसासम्पत्तिसम्पन्नत्ता अकोपेतब्बतं, अप्पटिक्कोसितब्बतं उपगतेन ठानारहेन कारणारहेन सत्थुसासनारहेन उपसम्पन्नो नाम, उपरिभावं समापन्नो पत्तोति अत्थो। भिक्खुभावो हि उपरिभावो। तञ्चेस यथावुत्तेन कम्मेन समापन्नत्ता ‘‘उपसम्पन्नो’’ति वुच्चति, तेन भिक्खुना। ऊनपञ्चवस्सताय नवको, तेन नवकेन अधुना पब्बजितेन, अचिरपब्बजितेनाति वुत्तं होति। आदोति आदिम्हियेवाति अत्थो, आदितो पट्ठायाति वा। अपि च थेरो ‘‘आदो’’ति वचनेन सद्धापब्बजितानं कुलपुत्तानं आलसियदोसेन, अप्पटिपज्जन्तानं अञ्ञाणदोसेन च अञ्ञथा पटिपज्जन्तानं संवेगं जनेति। कथं? अतिदुल्लभं खणं समवायं पटिलभित्वा तङ्खणं न कुसीतेन वा निरत्थककथापसुतेन वा वीतिनामेतब्बं, किं कातब्बं? आदितो पट्ठाय निरन्तरमेव तीसु सिक्खासु आदरो जनेतब्बोति।&lt;br&gt;&#xA;‘‘सा मागधी मूलभासा, नरा यायादिकप्पिका।&lt;br&gt;&#xA;ब्रह्मानो चस्सुतालापा, सम्बुद्धा चापि भासरे’’ति॥ –&lt;br&gt;&#xA;वचनतो मूलभासायाति मागधमूलाय भासाय, सभावनिरुत्तिया भासायाति वुत्तं होति। सिक्खितुन्ति उग्गण्हितुम्।&lt;/p&gt;</description>
    </item>
  </channel>
</rss>
