<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ महावग्ग-टीका on पाळिषु विश्वासटिप्पणयो</title>
    <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/</link>
    <description>Recent content in &#43;०५ महावग्ग-टीका on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/index.xml" rel="self" type="application/rss+xml" />
    <item>
      <title>०१. मग्गसंयुत्तम्</title>
      <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/01_maggasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/01_maggasaMyuttam/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;संयुत्तनिकाये&lt;br&gt;&#xA;महावग्गटीका&lt;br&gt;&#xA;१. मग्गसंयुत्तम्&lt;br&gt;&#xA;१. अविज्जावग्गो&lt;/p&gt;&#xA;&lt;h2 id=&#34;१-२-अवजजसततदवणणन&#34;&gt;१-२. अविज्जासुत्तादिवण्णना&lt;/h2&gt;&#xA;&lt;p&gt;१-२. पुब्बङ्गमाति पुब्बेचरा। अविज्जा हि अञ्ञाणलक्खणा सम्मुय्हनाकारेन आरम्मणे पवत्ततीति सम्पयुत्तधम्मानम्पि तदाकारानुविधानताय पच्चयो होति। तथा हि ते अनिच्चासुभदुक्खानत्तसभावेपि धम्मे निच्चादितो गण्हन्ति, अयमस्सा तेसं सहजातवसेन पुब्बङ्गमता। यं पन मोहेन अभिभूतो पापकिरियाय आदीनवं अपस्सन्तो पाणं हनति, अदिन्नं आदियति, कामेसु मिच्छा चरति, मुसा भणति, अञ्ञम्पि विविधं दुस्सील्यं आचरति, अयमस्स सहजातवसेन च उपनिस्सयवसेन च पुब्बङ्गमता। समापज्जनायाति तब्भावापज्जनाय अकुसलप्पत्तिया। सभावपटिलाभायाति अत्तलाभाय। तेनाह ‘‘उप्पत्तिया’’ति। सा पनेसा वुत्ताकारेन अकुसलानं पुब्बङ्गमभूता अविज्जा उप्पज्जतीति सम्बन्धो। यदेतन्ति यं एतं पापाजिगुच्छनताय पापतो अलज्जनाकारसण्ठितं अहिरिकं, पापानुत्रासताय पापतो अभायनाकारसण्ठितञ्च अनोत्तप्पं, एतं द्वयं अनुदेव अन्वागतमेव। अनु-सद्देन चेत्थ एतन्ति उपयोगवचनम्। अनुदेवाति एतस्स अत्थो सहेव एकतोति। एत्थ अविज्जाय वुत्तनयानुसारेन तप्पटिपक्खतो च अत्थो वेदितब्बो। अयं पन विसेसो – तत्थ यथा अकुसलकम्मपथवसेन पवत्तियं पुब्बङ्गमता अविज्जाय, एवं कुसलकम्मपथवसेन पुञ्ञकिरियवत्थुवसेन च पवत्तियं विज्जाय पुब्बङ्गमता वत्तब्बा। वीमंसाधिपतिवसेन पवत्तियं आधिपच्चाकारवसेन च पुब्बङ्गमता वेदितब्बा। द्वीहेवाति च अवधारणं आधिपच्चाकारस्स सहजातेनेव सङ्गहेतब्बतो।&lt;br&gt;&#xA;लज्जनाकारसण्ठिताति पापतो जिगुच्छनाकारसण्ठिता। भायनाकारसण्ठितन्ति उत्तसनाकारसण्ठितम्। एत्थाति हिरिओत्तप्पे। विदति, विन्दतीति वा विज्जा। विद्दसूति च सप्पञ्ञपरियायोति आह ‘‘विद्दसुनोति विदुनो’’ति। याथावदिट्ठीति अविपरीता दिट्ठि, संकिलेसतो निय्यानिकदिट्ठि। सम्मादिट्ठि पहोतीति एत्थ सा विज्जा सम्मादिट्ठि वेदितब्बा। न एकतो सब्बानि लब्भन्ति सम्मावाचाकम्मन्ताजीवानं पुब्बाभिसङ्खारस्स अनेकरूपत्ता। लोकुत्तरमग्गक्खणे एकतो लब्भन्ति किच्चतो भिन्नानम्पि तासं तत्थ सरूपतो अभिन्नत्ता। एका एव हि विरति मग्गक्खणे तिस्सन्नम्पि विरतीनं किच्चं साधेन्ती पवत्तति, यथा एका एव सम्मादिट्ठि परिजाननादिवसेन चतुब्बिधकिच्चं साधेन्ती पवत्तति। तानि च खो सब्बानि अट्ठपि पठमज्झानिके मग्गे लब्भन्तीति योजना। पठमज्झानिकेति पठमझानवन्ते।&lt;br&gt;&#xA;तथाभूतस्साति अरियमग्गसमङ्गिनो। यस्मा महासळायतनसुत्ते वुत्तं ‘‘सम्मादिट्ठिआदीनं पञ्चन्नं एव अङ्गानं वसेना’’ति, तस्मा पञ्चङ्गिको लोकुत्तरमग्गो होति। ‘‘पुब्बेव खो पना’’ति हि वचनं तदा मग्गक्खणे विरतीनं अभावं ञापेति, तस्मा कामावचरचित्तेसु विय लोकुत्तरचित्तेसु विरति अनियताति अधिप्पायो। परिसुद्धभावदस्सनन्ति परिसुद्धसीलभावदस्सनत्थम्। अयमत्थो दीपितो, न अरियमग्गे विरतीनं अभावो।&lt;br&gt;&#xA;यदि एवं कस्मा अभिधम्मे मग्गविभङ्गे पञ्चङ्गिकवारो आगतोति आह ‘‘यम्पि अभिधम्मे’’तिआदि। तन्ति ‘‘पञ्चङ्गिको मग्गो होती’’ति वचनम्। ‘‘एकं किच्चन्तरं दस्सेतुं वुत्त’’न्ति वत्वा तं दस्सेतुं ‘‘यस्मिञ्हि काले’’तिआदि वुत्तम्। यस्मिञ्हि कालेति लोकियकाले । तेन ‘‘एकं किच्चन्तर’’न्ति वुत्तं अट्ठङ्गिककिच्चं दस्सेति। विरतिउप्पादनेन मिच्छावाचादीनि पुग्गलेन मग्गसमये पजहापेन्तीति सम्मादिट्ठिआदीनि ‘‘पञ्च कारकङ्गानी’’ति वुत्तानि। सम्मावाचादिकिरिया हि विरति, तञ्च एतानि कारापेन्तीति। विरतिवसेनाति विरमणकिरियावसेन कारापकभावेन, कत्तुभावेन वाति अत्थो। ‘‘विरतित्तयवसेना’’ति वा पाठो।&lt;br&gt;&#xA;सम्माकम्मन्तो पूरतीति इमेहि सम्मादिट्ठिआदीहि सम्माकम्मन्तकिच्चं पूरति नाम तेहि वीरियादिकेहि तदत्थसिद्धितो। तम्पि सन्धाय ‘‘एकं किच्चन्तरं दस्सेतु’’न्ति वुत्तम्। इमं किच्चन्तरं दस्सेतुन्ति लोकुत्तरमग्गक्खणेपि इमानेव पञ्च सम्मावाचादिविरतित्तयस्स एकक्खणे कारापकङ्गानीति दस्सेतुम्। एवं वुत्तन्ति ‘‘तस्मिं समये पञ्चङ्गिको मग्गो होती’’ति (विभ॰ ४९४) एवं वुत्तम्। लोकियमग्गक्खणे पञ्चेव होन्ति, विरति पन अनियता, तस्मा ‘‘छअङ्गिको’’ति अवत्वा ‘‘पञ्चङ्गिको’’इच्चेव वुत्तम्। तयिदं अभिधम्मे पञ्चङ्गिकवारदेसनाय कारणकित्तनमग्गो, अरियमग्गो पन अट्ठङ्गिकोवाति दस्सेतुं, ‘‘या च, भिक्खवे’’तिआदिमाह, तं सुविञ्ञेय्यमेव। मिच्छादिट्ठिआदिका दस, तप्पच्चया अकुसला च दसाति वीसति अकुसलपक्खिया, सम्मादिट्ठिआदिका दस, तप्पच्चया कुसला च दसाति वीसति कुसलपक्खिया महाचत्तारीसकसुत्ते वुत्ता। महाचत्तारीसकन्ति तस्सेतं नामम्। मिस्सकोव कथितो लोकुत्तरस्सपि इध लब्भमानत्ता।&lt;br&gt;&#xA;यस्मा कोसलसंयुत्तेपि इध च थेरेन ‘‘उपड्ढमिदं, भन्ते, ब्रह्मचरियस्सा’’तिआदिना वुत्तं ‘‘मा हेवं आनन्दा’’तिआदिना पटिक्खिपित्वा ‘‘सकलमेविदं आनन्दा’’तिआदिना भगवता देसितं सुत्तं आगतम्। तस्सत्थो कोसलसंयुत्तवण्णनायं वुत्तो, तस्मा वुत्तं ‘‘कोसलसंयुत्ते वुत्तत्थमेवा’’ति।&lt;br&gt;&#xA;अविज्जासुत्तादिवण्णना निट्ठिता।&lt;/p&gt;</description>
    </item>
    <item>
      <title>०२. बोज्झङ्गसंयुत्तम्</title>
      <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/02_bojjhangasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/02_bojjhangasaMyuttam/</guid>
      <description>&lt;p&gt;२. बोज्झङ्गसंयुत्तम्&lt;br&gt;&#xA;१. पब्बतवग्गो&lt;/p&gt;&#xA;&lt;h2 id=&#34;१हमवनतसततवणणन&#34;&gt;१.हिमवन्तसुत्तवण्णना&lt;/h2&gt;&#xA;&lt;p&gt;१८२. बुज्झति चतुसच्चं अरियसावको एतायाति बोधं, धम्मसामग्गी, अरियसावको पन चतुसच्चं बुज्झतीति बोधि। अङ्गाति कारणा। याय धम्मसामग्गियाति सम्बन्धो। तण्हावसेन पतिट्ठानं, दिट्ठिवसेन आयूहना। सस्सतदिट्ठिया पतिट्ठानं, उच्छेददिट्ठिया आयूहना। लीनवसेन पतिट्ठानं, उद्धच्चवसेन आयूहना। कामसुखानुयोगवसेन पतिट्ठानं, अत्तकिलमथानुयोगवसेन आयूहना। ओघतरणसुत्तवण्णनायं (सं॰ नि॰ १.१) –&lt;br&gt;&#xA;‘‘किलेसवसेन पतिट्ठानं, अभिसङ्खारवसेन आयूहना। तण्हादिट्ठीहि पतिट्ठानं, अवसेसकिलेसाभिसङ्खारेहि आयूहना, सब्बाकुसलाभिसङ्खारवसेन पतिट्ठानं, सब्बलोकियकुसलाभिसङ्खारवसेन आयूहना’’ति –&lt;br&gt;&#xA;वुत्तेसु पकारेसु इध अवुत्तानं वसेन वेदितब्बो। किलेससन्ताननिद्दाय उट्ठहतीति एतेन सिखापत्तविपस्सनासहगतानम्पि सतिआदीनं बोज्झङ्गभावं दस्सेति। चत्तारीतिआदिना मग्गफलेन सहगतानम्। सत्तहि बोज्झङ्गेहि भावितेहि सच्चपटिवेधो होतीति कथमिदं जानितब्बन्ति चोदनं सन्धायाह ‘‘यथाहा’’तिआदि। झानङ्गमग्गङ्गादयो वियाति एतेन बोधिबोज्झङ्गसद्दानं समुदायावयवविसयतं दस्सेति। सेनङ्गरथङ्गादयो वियाति एतेन पुग्गलपञ्ञत्तिया अविज्जमानपञ्ञत्तिभावं दस्सेति।&lt;br&gt;&#xA;बोधाय संवत्तन्तीति बोज्झङ्गाति वुत्तं ‘‘कारणत्थो अङ्गसद्दो’’ति। बुज्झतीति बोधि, बोधिया एव अङ्गाति बोज्झङ्गाति वुत्तं ‘‘बुज्झन्तीति बोज्झङ्गा’’ति। विपस्सनादीनं कारणानं बुज्झितब्बानं सच्चानं अनुरूपं पच्चक्खभावेन पटिमुखं अविपरीतं सम्मा बुज्झन्तीति एवं वत्थुविसेसदीपकेहि उपरिमग्गेहि अनुबुज्झन्तीतिआदिना वुत्तबोधिसद्देहि निप्पदेसेन वुत्तं ‘‘बुज्झनतासामञ्ञेन सङ्गण्हाती’’ति। एत्थ च लीनपतिट्ठान-कामसुखल्लिकानुयोग-उच्छेदाभिनिवेसानं धम्मविचय-वीरियपीतिपधान-धम्मसामग्गी पटिपक्खो। उद्धच्चायूहनअत्तकिलमथानुयोग-सस्सताभिनिवेसानं पस्सद्धिसमाधि-उपेक्खापधान-धम्मसामग्गी पटिपक्खो। सति पन उभयत्थापि इच्छितब्बा। तथा हि सा सब्बत्थिका वुत्ता।&lt;br&gt;&#xA;सं-सद्दो पसंसायम्। पुनदेव सुन्दरो च अत्थोपीति आह ‘‘पसत्थो सुन्दरो च बोज्झङ्गो’’ति। अभिनिब्बत्तेतीति अभिविसिट्ठभावेन निब्बत्तेति सविसेसभावं वदति। ‘‘एके वण्णयन्ती’’ति वत्वा तत्थ यथावुत्तविवेकत्तयतो अञ्ञं विवेकद्वयं उद्धरित्वा दस्सेतुं ‘‘ते ही’’तिआदि वुत्तम्। तत्थ झानक्खणे ताव किच्चतो विक्खम्भनविवेकनिस्सितं, विपस्सनाक्खणे अज्झासयतो पटिप्पस्सद्धिविवेकनिस्सितं भावेतीति। तेनाह – ‘‘अनुत्तरं विमोक्खं उपसम्पज्ज विहरिस्सामी’’ति। तत्थ तत्थ निच्छयताय कसिणज्झानग्गहणेन अनुप्पादानम्पि गहणं दट्ठब्बम्।&lt;br&gt;&#xA;हिमवन्तसुत्तवण्णना निट्ठिता।&lt;/p&gt;</description>
    </item>
    <item>
      <title>०३. सतिपट्ठानसंयुत्तम्</title>
      <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/03_satipaTThAnasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/03_satipaTThAnasaMyuttam/</guid>
      <description>&lt;p&gt;३. सतिपट्ठानसंयुत्तम्&lt;br&gt;&#xA;१. अम्बपालिवग्गो&lt;/p&gt;&#xA;&lt;h2 id=&#34;१-अमबपलसततवणणन&#34;&gt;१. अम्बपालिसुत्तवण्णना&lt;/h2&gt;&#xA;&lt;p&gt;३६७. एकायन्वायन्ति सन्धिवसेन वुत्तं ओ-कारस्स व-कारं अ-कारस्स दीघं कत्वा। अयं किर संयुत्ताभिलापो, तत्थ अयन-सद्दो मग्गपरियायो। न केवलं अयमेव, अथ खो अञ्ञेपि मग्गपरियायाति पदुद्धारं करोन्तो ‘‘मग्गस्स ही’’तिआदिं वत्वा यदि मग्गपरियायो आयन-सद्दो, कस्मा पुन मग्गोति वुत्तन्ति चोदनं सन्धायाह ‘‘तस्मा’’तिआदि। तत्थ एकमग्गोति एकोव मग्गो। न हि निब्बानगामिमग्गो अञ्ञो अत्थीति। ननु सतिपट्ठानं इध मग्गोति अधिप्पेतं, तदञ्ञेपि बहू मग्गधम्मा अत्थीति? सच्चं अत्थि, ते पन सतिपट्ठानग्गहणेनेव गहिता तदविनाभावतो। तथा हि ञाणवीरियादयो निद्देसे गहिता, उद्देसे सतिया एव गहणं वेनेय्यज्झासयवसेनाति दट्ठब्बं, सतिया मग्गभावदस्सनत्थञ्च। न द्वेधापथभूतोति इमिना इमस्स द्वयभावाभावं विय अनिब्बानगामिभावाभावञ्च दस्सेति। निब्बानगमनट्ठेनाति निब्बानं गच्छति एतेनाति निब्बानगमनं, सो एव अविपरीतभावनाय अत्थो, तेन निब्बानगमनट्ठेन, निब्बानाधिगमूपायतायाति अत्थो। मग्गनीयट्ठेनाति गवेसितब्बताय।&lt;br&gt;&#xA;रागादीहीति ‘‘रागो मलं, दोसो मलं, मोहो मल’’न्ति (विभ॰ ९२४) एवं वुत्तेहि रागादीहि मलेहि। सा पनायं संकिलिट्ठचित्तानं विसुद्धि सिज्झमाना यस्मा सोकादीनं अनुप्पादाय संवत्तति, तस्मा वुत्तं ‘‘सोकपरिदेवानं समतिक्कमाया’’तिआदि। तत्थ सोचनं ञातिब्यसनादिनिमित्तं चेतसो सन्तापो अन्तोनिज्झानं सोको। ञातिब्यसनादिनिमित्तमेव सोकाधिकताजनितो ‘‘कहं एकपुत्तका’’तिआदिना परिदेवनवसेन वाचाविप्पलापो परिदेवनं परिदेवो। तस्स आयतिं अनुप्पज्जनं इध समतिक्कमोति आह ‘‘पहानाया’’ति। दुक्खदोमनस्सानन्ति एत्थ चेतसिकदुक्खताय दोमनस्सस्सपि दुक्खसद्देनेव गहणे सिद्धे सद्देन अनिवत्तनतो सामञ्ञजोतनाय विसेसवचनं सेट्ठन्ति ‘‘दोमनस्सान’’न्तेव वुत्तम्। चेतसिकदोमनस्सस्साति भूतकथनं दट्ठब्बम्। ञायति एतेन याथावतो पटिविज्झीयति चतुसच्चन्ति ञायो वुच्चति अरियमग्गो। ननु अयम्पि मग्गो, किं मग्गो एव मग्गस्स अधिगमाय होतीति चोदनं सन्धायाह – ‘‘अयं ही’’तिआदि। तण्हाव कम्मकिलेसविपाकानं विननट्ठेन संसिब्बनट्ठेन वानम्। तेन तण्हावानेन विरहितत्ता तस्स अभावाति अत्थो। अत्तपच्चक्खायाति अत्तपच्चक्खत्थाय।&lt;br&gt;&#xA;वण्णभासनन्ति पसंसावचनम्। विसुद्धिन्ति विसुज्झनं किलेसप्पहानम्। उग्गहेतब्बन्ति एत्थ वाचुग्गतकरणं उग्गहो। परिचयकरणं परिपुच्छामूलकत्ता तग्गहणेनेव गहितन्ति दट्ठब्बम्।&lt;br&gt;&#xA;न ततो हेट्ठाति इध अधिप्पेतकायादीनं वेदनादिसभावत्ताभावा कायवेदनाचित्तविमुत्तस्स तेभूमकधम्मस्स विसुं विपल्लासवत्थन्तरभावेन गहितत्ता च हेट्ठा गहणेसु विपल्लासवत्थूनं अनिट्ठानं सन्धाय वुत्तम्। पञ्चमस्स पन विपल्लासवत्थुनो अभावेन ‘‘न उद्ध’’न्ति आह। आरम्मणविभागेन हेत्थ सतिपट्ठानविभागोति। तयो सतिपट्ठानाति सतिपट्ठानसद्दस्स अत्थुद्धारदस्सनं, न इध पाळियं वुत्तस्स सतिपट्ठानसद्दस्स अत्थदस्सनम्। आदीसु हीति एत्थ आदि-सद्देन ‘‘फस्ससमुदया वेदनानं समुदयो, नामरूपसमुदया चित्तस्स समुदयो, मनसिकारसमुदया धम्मानं समुदयो’’ति (सं॰ नि॰ ५.४०८) सतिपट्ठानाति वुत्तानं सतिगोचरानं पकासके सुत्तपदेसे सङ्गण्हाति। एवं पटिसम्भिदामग्गपाळियम्पि अवसेसपाळिपदेसदस्सनत्थो आदि-सद्दो दट्ठब्बो। सतिया पट्ठानन्ति सतिया पतिट्ठातब्बट्ठानम्।&lt;br&gt;&#xA;अरियोति आरकत्तादिना अरियं सम्मासम्बुद्धमाह। एत्थाति एतस्मिं सळायतनविभङ्गसुत्ते (म॰ नि॰ ३.३११)। तत्थ हि –&lt;br&gt;&#xA;‘‘तयो सतिपट्ठाना यदरियो…पे॰… मरहतीति इति खो पनेतं वुत्तं, किञ्चेतं पटिच्च वुत्तम्। इध, भिक्खवे, सत्था सावकानं धम्मं देसेति अनुकम्पको हितेसी अनुकम्पं उपादाय – ‘इदं वो हिताय इदं वो सुखाया’ति। तस्स सावका न सुस्सूसन्ति, न सोतं ओदहन्ति, न अञ्ञा चित्तं उपट्ठपेन्ति, वोक्कम्म च सत्थुसासना वत्तन्ति। तत्र, भिक्खवे, तथागतो न चेव अनत्तमनो होति, न च अनत्तमनतं पटिसंवेदेति, अनवस्सुतो च विहरति सतो सम्पजानो। इदं, भिक्खवे, पठमं सतिपट्ठानम्। यदरियो सेवति…पे॰.. मरहति। पुन चपरं, भिक्खवे, सत्था …पे॰… इदं वो सुखायाति। तस्स एकच्चे सावका न सुस्सूसन्ति…पे॰… एकच्चे सावका सुस्सूसन्ति…पे॰… न च वोक्कम्म सत्थुसासना वत्तन्ति। तत्र, भिक्खवे, तथागतो न चेव अनत्तमनो होति, न च अनत्तमनतं पटिसंवेदेति, न चेव अत्तमनो होति, न च अत्तमनतं पटिसंवेदेति। अनत्तमनतञ्च अत्तमनतञ्च तदुभयं अभिनिवज्जेत्वा उपेक्खको विहरति सतो सम्पजानो। इदं, भिक्खवे, दुतियं सतिपट्ठानं…पे॰… मरहति। पुन चपरं, भिक्खवे,…पे॰… सुखायाति, तस्स सावका सुस्सूसन्ति…पे॰… वत्तन्ति। तत्र, भिक्खवे, तथागतो अत्तमनो चेव होति, अत्तमनतञ्च पटिसंवेदेति, अनवस्सुतो च विहरति सतो सम्पजानो। इदं, भिक्खवे, ततियं सतिपट्ठान’’न्ति –&lt;br&gt;&#xA;एवं पटिघानुनयेहि अनवस्सुतता निच्चं उपट्ठितस्सतिताय तदुभयवीतिवत्तता ‘‘सतिपट्ठान’’न्ति वुत्ता। बुद्धानंयेव हि निच्चं उपट्ठितस्सतिता होति आवेणिकधम्मभावतो, न पच्चेकबुद्धादीनम्। प-सद्दो आरम्भं जोतेति, आरम्भो च पवत्तीति कत्वा आह ‘‘पवत्तयितब्बतोति अत्थो’’ति। सतिया करणभूताय पट्ठानं पट्ठपेतब्बं सतिपट्ठानम्। अन-सद्दो हि बहुलवचनेन कम्मत्थोपि होतीति।&lt;br&gt;&#xA;तथास्स कत्तुअत्थोपि लब्भतीति ‘‘पतिट्ठातीति पट्ठान’’न्ति वुत्तम्। उपट्ठातीति एत्थ उप-सद्दो भुसत्थविसिट्ठं पक्खन्दनं दीपेतीति ‘‘ओक्कन्दित्वा पक्खन्दित्वा पवत्ततीति अत्थो’’ति वुत्तम्। पुन भावत्थं सतिसद्दं पट्ठानसद्दञ्च वण्णेन्तो ‘‘अथ वा’’तिआदिमाह। तेन पुरिमविकप्पे सति-सद्दो पट्ठान-सद्दो च कत्तुअत्थोति विञ्ञायति। सरणट्ठेनाति चिरकतस्स चिरभासितस्स च अनुस्सरणट्ठेन। इदन्ति यं ‘‘सतियेव सतिपट्ठान’’न्ति वुत्तं, इदं इध इमस्मिं सुत्तपदेसे अधिप्पेतम्।&lt;br&gt;&#xA;यदि एवन्ति यदि सति एव सतिपट्ठानं, सति नाम एको धम्मो, एवं सन्ते कस्मा सतिपट्ठानाति बहुवचनन्ति आह ‘‘सतीनं बहुत्ता’’तिआदि। यदि बहुका ता सतियो, अथ कस्मा मग्गोति एकवचनन्ति योजना। मग्गनट्ठेनाति निय्यानट्ठेन। निय्यानिको हि मग्गधम्मो, तेनेव निय्यानिकभावेन एकत्तुपगतो एकन्ततो निब्बानं गच्छति, अत्थिकेहि च तदत्थं मग्गीयतीति आह ‘‘वुत्तञ्हेत’’न्तिआदि। तत्थ चतस्सोपि चेताति कायानुपस्सनादिवसेन चतुब्बिधापि च एता सतियो। अपरभागेति अरियमग्गक्खणे। किच्चं साधयमानाति पुब्बभागे कायादीसु आरम्मणेसु सुभसञ्ञादिविधमनवसेन विसुं विसुं पवत्तित्वा मग्गक्खणे सकिंयेव तत्थ चतुब्बिधस्सपि विपल्लासस्स समुच्छेदवसेन पहानकिच्चं साधयमाना आरम्मणकरणवसेन निब्बानं गच्छन्ति, तमेवस्स चतुकिच्चसाधनतं उपादाय बहुवचननिद्देसो, तथापि अत्थतो भेदाभावतो मग्गोति एकवचनेन वुच्चति। तेनाह – ‘‘तस्मा चतस्सोपि एको मग्गोति वुत्ता’’ति।&lt;br&gt;&#xA;कथेतुकम्यतापुच्छा इतरासं पुच्छानं इध असम्भवतो निद्देसादिवसेन देसेतुकामताय च तथा वुत्तत्ता। ‘‘अयञ्चेव कायो बहिद्धा च नामरूप’’न्तिआदीसु (म॰ नि॰ १.२७१, २८७, २९७; पारा॰ ११) खन्धपञ्चकं, ‘‘सुखञ्च कायेन पटिसंवेदेती’’तिआदीसु वेदनादयो तयो अरूपक्खन्धा, ‘‘या तस्मिं समये कायस्स पस्सद्धि पटिप्पस्सद्धी’’तिआदीसु (ध॰ स॰ ४०) वेदनादयो तयो चेतसिका खन्धा ‘‘कायो’’ति वुच्चन्ति, ततो विसेसनत्थं ‘‘कायेति रूपकाये’’ति आह। कायानुपस्सीति एत्थ तस्सीलत्थं दस्सेन्तो ‘‘कायं अनुपस्सनसीलो’’ति आह। अनिच्चतो अनुपस्सतीति चतुसमुट्ठानिककायं ‘‘अनिच्च’’न्ति अनुपस्सति, एवं पस्सन्तो एव चस्स अनिच्चाकारम्पि अनुपस्सतीति वुच्चति, तथाभूतस्स चस्स निच्चगाहस्स विसेसोपि न होतीति वुत्तं ‘‘नो निच्चतो’’ति। तथा हेस ‘‘निच्चसञ्ञं पजहती’’ति (पटि॰ म॰ १.२८) वुत्तो। एत्थ च अनिच्चतो एव अनुपस्सतीति एवकारो लुत्तनिद्दिट्ठोति तेन निवत्तितमत्थं दस्सेतुं ‘‘नो निच्चतो’’ति वुत्तम्। न चेत्थ दुक्खानुपस्सनादिनिवत्तनमासङ्कितब्बं पटियोगिनिवत्तनपरत्ता एव-कारस्स, उपरि देसनाआरुळ्हत्ता च तासम्। दुक्खतो अनुपस्सतीतिआदीसुपि एसेव नयो। अयं पन विसेसो – अनिच्चस्स दुक्खत्ता तमेव कायं दुक्खतो अनुपस्सति, दुक्खस्स अनत्तत्ता अनत्ततो अनुपस्सतीति।&lt;br&gt;&#xA;यस्मा पन यं अनिच्चं दुक्खं अनत्ता, न तं अभिनन्दितब्बं, यञ्च न अभिनन्दितब्बं, न तत्थ रज्जितब्बं, तस्मा वुत्तं ‘‘अनिच्चतो अनुपस्सति, नो निच्चतो, दुक्खतो अनुपस्सति, नो सुखतो, अनत्ततो अनुपस्सति, नो अत्ततो, निब्बिन्दति, नो नन्दति, विरज्जति, नो रज्जती’’ति। सो एवं अरज्जन्तो रागं निरोधेति, नो समुदेति, समुदयं न करोतीति अत्थो। एवं पटिपन्नो च पटिनिस्सज्जति, नो आदियति। अयञ्हि अनिच्चादिअनुपस्सना तदङ्गवसेन सद्धिं कायतन्निस्सयखन्धाभिसङ्खारेहि किलेसानं परिच्चजनतो सङ्खतदोसदस्सनेन तब्बिपरीते निब्बाने तन्निन्नताय पक्खन्दनतो ‘‘परिच्चागपटिनिस्सग्गो चेव पक्खन्दनपटिनिस्सग्गो चा’’ति वुच्चति। तस्मा ताय समन्नागतो भिक्खु वुत्तनयेन किलेसे च परिच्चजति, निब्बाने च पक्खन्दति, तथाभूतो च परिच्चजनवसेन किलेसे न आदियति, नापि अदोसदस्सितावसेन सङ्खतारम्मणम्। तेन वुत्तं ‘‘पटिनिस्सज्जति, नो आदियती’’ति। इदानि निस्सिताहि अनुपस्सनाहि येसं धम्मानं पहानं होति, तं दस्सेतुं ‘‘अनिच्चतो अनुपस्सन्तो निच्चसञ्ञं पजहती’’तिआदि वुत्तम्। तत्थ निच्चसञ्ञन्ति सङ्खारा निच्चाति एवं पवत्तं विपरीतसञ्ञम्। दिट्ठिचित्तविपल्लासपहानमुखेनेव सञ्ञाविपल्लासप्पहानन्ति सञ्ञागहणं, सञ्ञासीसेन वा तेसम्पि गहणं दट्ठब्बम्। नन्दिन्ति सप्पीतिकतण्हम्। सेसं वुत्तनयमेव।&lt;br&gt;&#xA;विहरतीति इमिना कायानुपस्सनासमङ्गिनो इरियापथविहारो वुत्तोति आह – ‘‘इरियती’’ति, इरियापथं पवत्तेतीति अत्थो। आरम्मणकरणवसेन अभिब्यापनतो ‘‘तीसु भवेसू’’ति वुत्तं, उप्पज्जनवसेन पन किलेसा परित्तभूमका एवाति। यदिपि किलेसानं पहानं आतापनन्ति तं सम्मादिट्ठिआदीनम्पि अत्थेव, आतप्प-सद्दोविय पन आताप-सद्दोपि वीरिये एव निरुळ्होति वुत्तं ‘‘वीरियस्सेतं नाम’’न्ति। अथ वा पटिपक्खप्पहाने सम्पयुत्तधम्मानं अब्भुस्सहनवसेन पवत्तमानस्स वीरियस्स सातिसयं तदातापनन्ति वीरियमेव तथा वुच्चति, न अञ्ञे धम्मा।&lt;br&gt;&#xA;आतापीति चायमीकारो पसंसाय, अतिसयस्स वा दीपकोति आतापीगहणेन सम्मप्पधानसमङ्गितं दस्सेति। सम्मा समन्ततो सामञ्च पजानन्तो सम्पजानो, असम्मिस्सतो ववत्थाने अञ्ञधम्मानुपस्सिताभावेन सम्मा अविपरीतं, सब्बाकारपजाननेन समन्ततो, उपरूपरि विसेसावहभावेन पवत्तिया सामं पजानन्तोति अत्थो। यदि पञ्ञाय अनुपस्सति, कथं सतिपट्ठानताति आह ‘‘न ही’’तिआदि। तस्मा सतिया लद्धुपकाराय एव पञ्ञाय एत्थ यथावुत्ते काये कम्मट्ठानिको भिक्खु अनुपस्सको, तस्मा ‘‘कायानुपस्सी’’ति वुच्चति। अन्तोसङ्खेपो अन्तोलीनता, कोसज्जन्ति अत्थो। उपायपरिग्गहोति एत्थ सीलविसोधनादि गणनादि उग्गहकोसल्लादि च उपायो, तब्बिपरियायतो अनुपायो वेदितब्बो। यस्मा च उपट्ठितस्सती यथावुत्तं उपायं न परिच्चजति, अनुपायञ्च न उपादियति, तस्मा वुत्तं ‘‘मुट्ठस्सति…पे॰… असमत्थो होती’’ति। तेनाति उपायानुपायानं परिग्गहपरिवज्जनेसु अपरिच्चागापरिग्गहेसु च असमत्थभावेन। अस्स योगिनो।&lt;br&gt;&#xA;यस्मा सतियेवेत्थ सतिपट्ठानं वुत्ता, तस्मास्स सम्पयुत्तधम्मा वीरियादयो अङ्गन्ति आह – ‘‘सम्पयोगङ्गञ्चस्स दस्सेत्वा’’ति। अङ्ग-सद्दो चेत्थ कारणपरियायो दट्ठब्बो। सतिग्गहणेनेवेत्थ सम्मासमाधिस्सपि गहणं दट्ठब्बं तस्सा समाधिक्खन्धे सङ्गहितत्ता। यस्मा वा सतिसीसेनायं देसना। न हि केवलाय सतिया किलेसप्पहानं सम्भवति, निब्बानाधिगमो वा, नापि केवला सति पवत्तति, तस्मास्स झानदेसनायं सवितक्कादिवचनस्स विय सम्पयोगङ्गदस्सनताति अङ्ग-सद्दस्स अवयवपरियायता दट्ठब्बा। पहानङ्गन्ति ‘‘विविच्चेव कामेही’’तिआदीसु विय पहातब्बङ्गं दस्सेतुम्। यस्मा एत्थ पुब्बभागमग्गो अधिप्पेतो, न लोकुत्तरमग्गो, तस्मा पुब्बभागियमेव विनयं दस्सेन्तो ‘‘तदङ्गविनयेन वा विक्खम्भनविनयेन वा’’ति आह। अस्साति योगिनो। तेसं धम्मानन्ति वेदनादिधम्मानम्। तेसञ्हि तत्थ अनधिप्पेतत्ता ‘‘अत्थुद्धारनयेनेतं वुत्त’’न्ति आह। यं पनाति विभङ्गे, विभङ्गपकरणेति अधिप्पायो। एत्थाति ‘‘लोके’’ति एतस्मिं पदे, ता च लोकिया एव अनुपस्सना नाम सम्मसनन्ति कत्वा।&lt;br&gt;&#xA;दुक्खतोति विपरिणामसङ्खारदुक्खताहि दुक्खसभावतो, दुक्खाति अनुपस्सितब्बाति अत्थो। सेसपदद्वयेपि एसेव नयो। यो सुखं दुक्खतो अद्दाति यो भिक्खु सुखं वेदनं विपरिणामदुक्खताय दुक्खन्ति पञ्ञाचक्खुना अद्दक्खि। दुक्खमद्दक्खि सल्लतोति दुक्खवेदनं पीळाजननतो अन्तोतुदनतो दुन्नीहरणतो च सल्लन्ति अद्दक्खि पस्सि। अदुक्खमसुखन्ति उपेक्खावेदनम्। सन्तन्ति सुखदुक्खानं विय अनोळारिकताय पच्चयवसेन वूपसन्तसभावत्ता च सन्तम्। अनिच्चतोति हुत्वा अभावतो उदयब्बयवन्ततो तावकालिकतो निच्चपटिक्खेपतो च अनिच्चन्ति यो अद्दक्खि। स वे सम्मद्दसो भिक्खूति सो भिक्खु एकंसेन, परिब्यत्तं वा वेदनाय सम्मा पस्सनकोति अत्थो।&lt;br&gt;&#xA;दुक्खातिपीति सङ्खारदुक्खताय दुक्खा इतिपि। सब्बं तं वेदयितं दुक्खस्मिं अन्तोगधं परियापन्नन्ति वदामि सङ्खारदुक्खन्ति वत्तब्बतो। सुखदुक्खतोपि चाति सुखादीनं ठितिविपरिणामञाणसुखताय च विपरिणामट्ठितिअञ्ञाणदुक्खताय च वुत्तत्ता तिस्सोपि सुखतो तिस्सोपि च दुक्खतो अनुपस्सितब्बाति अत्थो। सत्त अनुपस्सना हेट्ठा पकासिता एव।&lt;br&gt;&#xA;आरम्मणा…पे॰… भेदानन्ति रूपादिआरम्मणनानत्तस्स नीलादितब्भेदस्स, छन्दादिअधिपतिनानत्तस्स हीनादितब्भेदस्स, ञाणझानादिसहजातनानत्तस्स ससङ्खारिकासङ्खारिक-सवितक्क-सविचारादितब्भेदस्स, कामावचरादिभूमिनानत्तस्स, उक्कट्ठमज्झिमादितब्भेदस्स, कुसलादिकम्मनानत्तस्स, देवगतिसंवत्तनियतादितब्भेदस्स, कण्हसुक्कविपाकनानत्तस्स, दिट्ठधम्मवेदनीयतादितब्भेदस्स, परित्तभूमकादिकिरियानानत्तस्स, तिहेतुकादितब्भेदस्स वसेन अनुपस्सितब्बन्ति योजना। आदि-सद्देन सवत्थुकावत्थुकादिनानत्तस्स पुग्गलत्तयसाधारणादितब्भेदस्स च सङ्गहो दट्ठब्बो। सरागादीनन्ति महासतिपट्ठानसुत्ते (दी॰ नि॰ २.३८१; म॰ नि॰ १.११४) आगतानं सरागवीतरागादिभेदानम्। सलक्खण-सामञ्ञलक्खणानन्ति फुसनादितंतंसलक्खणानञ्चेव अनिच्चतादिसामञ्ञलक्खणानञ्च वसेनाति योजना।&lt;br&gt;&#xA;सुञ्ञतधम्मस्साति अनत्ततासङ्खातसुञ्ञतसभावस्स। ‘‘सलक्खण-सामञ्ञलक्खणान’’न्ति हि इमिना यो इतो बाहिरकेहि सामिनिवासीकारकवेदकअधिट्ठायकभावेन परिकप्पितो अत्ता, तस्स सङ्खारेसु निच्चता सुखता विय कत्थचिपि अभावो विभावितो। नत्थि एतेसं अत्ताति अनत्ता, यस्मा पन सङ्खारेसु एकधम्मोपि अत्ता न होति, तस्मा ते न अत्तातिपि अनत्ताति अयं तेसं सुञ्ञतधम्मो। तस्स सुञ्ञतधम्मस्स, यं विभावेतुं अभिधम्मे (ध॰ स॰ १२१) ‘‘तस्मिं खो पन समये धम्मा होन्ती’’तिआदिना सुञ्ञतवारदेसना वुत्ता। सेसं सुविञ्ञेय्यमेव।&lt;br&gt;&#xA;अम्बपालिसुत्तवण्णना निट्ठिता।&lt;/p&gt;</description>
    </item>
    <item>
      <title>०४. इन्द्रियसंयुत्तम्</title>
      <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/04_indriyasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/04_indriyasaMyuttam/</guid>
      <description>&lt;p&gt;४. इन्द्रियसंयुत्तम्&lt;br&gt;&#xA;१. सुद्धिकवग्गो&lt;/p&gt;&#xA;&lt;h2 id=&#34;१-सदधकसततवणणन&#34;&gt;१. सुद्धिकसुत्तवण्णना&lt;/h2&gt;&#xA;&lt;p&gt;४७१. चतुभूमक …पे॰… लब्भन्ति कुसलाब्याकतभावतो तेसं तिण्णं इन्द्रियानम्। वीरियिन्द्रियसमाधिन्द्रियानि…पे॰… सब्बत्थ लब्भन्ति कुसलत्तिकसाधारणत्ता। चतुभूमक …पे॰… वसेनाति चतुभूमकधम्मपरिच्छेदवसेन चेव कुसलादीहि सब्बसङ्गाहकधम्मपरिच्छेदवसेन च वुत्तन्ति अत्थो।&lt;/p&gt;&#xA;&lt;h2 id=&#34;दतयसमणबरहमणसततवणणन&#34;&gt;दुतियसमणब्राह्मणसुत्तवण्णना&lt;/h2&gt;&#xA;&lt;p&gt;४७७. दुक्खसच्चवसेनाति दुक्खसच्चभावेन न पजानन्ति। तञ्हि परिञ्ञेय्यताय दुक्खसच्चसङ्गहम्। समुदयसच्चवसेनाति तण्हाविज्जादिं सद्धिन्द्रियस्स समुदयसच्चभावेन न पजानन्ति। निरोधन्ति सद्धिन्द्रियस्स अनुपादाय निरोधनिमित्तं निब्बानम्। पटिपदन्ति सद्धिन्द्रियनिरोधगामिनिं पटिपदं अरियमग्गम्। सेसेसूति वीरियिन्द्रियादीसु।&lt;br&gt;&#xA;सुक्कपक्खेति ‘‘सद्धिन्द्रियं पजानन्ती’’तिआदिनयप्पवत्ते अनवज्जपक्खे। अधिमोक्खवसेन आवज्जनसमुदयाति ‘‘अत्थि दिन्न’’न्तिआदिनयप्पवत्तपुब्बभागभूतसद्धाधिमोक्खवसेन आवज्जनुप्पत्तिया। तस्मा पठमुप्पन्ना सद्धा एव हेत्थ ‘‘आवज्जन’’न्ति वुत्ता, न मनोद्वारावज्जनम्। एस नयो सेसेसुपि। तस्मा पठमुप्पन्ना आवज्जना पग्गहुप्पत्तिट्ठानानं तिक्खानं वीरियिन्द्रियादीनं पठमुप्पत्तिया आवज्जनपरियायेन वुत्ताति दट्ठब्बम्। दुब्बला हि पठमुप्पन्ना पग्गहाभावतो वीरियिन्द्रियादीनं समुदयोति बलवभावप्पत्तवीरियिन्द्रियादिकस्स आवज्जनट्ठानियानि होन्तीति तेसं समुदयोति वुत्ता, पुब्बे अधिमुच्चनादिवसेन पवत्तस्स आवज्जनस्स समुदयाति अत्थो। पुन छन्दवसेनाति कत्तुकामताकुसलच्छन्दवसेन सद्धादीनं उप्पादेतुकामताकारप्पवत्तस्स छन्दस्स वसेन। मनसिकारवसेन आवज्जनसमुदयाति सद्धिन्द्रियादिवसेन पवत्तस्स दुब्बलस्स तस्स निब्बत्तकयोनिसोमनसिकारवसेन आवज्जनस्स उप्पत्तिया। एवम्पीति ‘‘अधिमोक्खवसेना’’तिआदिना वुत्ताकारेनपि। छसु सुत्तेसूति दुतियतो पट्ठाय छसु सुत्तेसु। चतुसच्चमेव कथितम्। अस्सादग्गहणेन हि समुदयसच्चं, आदीनवग्गहणेन दुक्खसच्चं, निस्सरणग्गहणेन निरोधमग्गसच्चानि गहितानीति। पठमसुत्ते पन इन्द्रियानं सरूपदस्सनमेवाति।&lt;/p&gt;</description>
    </item>
    <item>
      <title>०५. सम्मप्पधानसंयुत्तवण्णना</title>
      <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/05_sammappadhAnasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/05_sammappadhAnasaMyuttavaNNanA/</guid>
      <description>&lt;p&gt;५. सम्मप्पधानसंयुत्तवण्णना&lt;br&gt;&#xA;६५१-७०४. सम्मप्पधानसंयुत्ते पुब्बभागविपस्सनाव कथिता ‘‘अकुसलानं धम्मानं पहानाया’’तिआदिवचनतो।&lt;br&gt;&#xA;सम्मप्पधानसंयुत्तवण्णना निट्ठिता।&lt;/p&gt;</description>
    </item>
    <item>
      <title>०६. बलसंयुत्तवण्णना</title>
      <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/06_balasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/06_balasaMyuttavaNNanA/</guid>
      <description>&lt;p&gt;६. बलसंयुत्तवण्णना&lt;br&gt;&#xA;७०५-८१२. बलसंयुत्ते बलानि मिस्सकानेव कथितानि ‘‘विवेकनिस्सित’’न्ति वचनतो।&lt;br&gt;&#xA;बलसंयुत्तवण्णना निट्ठिता।&lt;/p&gt;</description>
    </item>
    <item>
      <title>०७. इद्धिपादसंयुत्तम्</title>
      <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/07_iddhipAdasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/07_iddhipAdasaMyuttam/</guid>
      <description>&lt;p&gt;७. इद्धिपादसंयुत्तम्&lt;br&gt;&#xA;१. चापालवग्गो&lt;/p&gt;&#xA;&lt;h2 id=&#34;१-अपरसततवणणन&#34;&gt;१. अपारसुत्तवण्णना&lt;/h2&gt;&#xA;&lt;p&gt;८१३. छन्दं निस्साय पवत्तो समाधीति कत्तुकम्यताछन्दं अधिपतिं कत्वा पटिलद्धसमाधि छन्धसमाधि। पधानसङ्खाराति चतुकिच्चसाधकस्स सम्मप्पधानवीरियस्सेतं अधिवचनम्। तेहीति छन्दसमाधिपधानसङ्खारेहि। इद्धिया पादन्ति निप्फत्तिपरियायेन इज्झनट्ठेन, इज्झन्ति एताय सद्धा इद्धा वुद्धा उक्कंसगता होन्तीति इमिना वा परियायेन ‘‘इद्धी’’ति सङ्खातानं उपचारज्झानादिकुसलचित्तसम्पयुत्तानं छन्दसमाधिपधानसङ्खारानं अधिट्ठानट्ठेन पादभूतं, सेसचित्तचेतसिकरासिन्ति अत्थो। सा एव च यथावुत्तइद्धि यस्मा हेट्ठिमा हेट्ठिमा उपरिमाय उपरिमाय पादभूता, तस्मा वुत्तं ‘‘इद्धिभूतं वा पादन्ति इद्धिपाद’’न्ति। सेसेसूति वीरियसमाधिआदीसु। तत्थ हि वीरियं चित्तं वीमंसं अधिपतिं कत्वा पटिलद्धसमाधि वीमंसासमाधीति अत्थो वेदितब्बो। इधाति इमस्मिं इद्धिपादसंयुत्ते। एकपरिच्छेदोव अत्थनिद्देसो।&lt;/p&gt;</description>
    </item>
    <item>
      <title>०८. अनुरुद्धसंयुत्तम्</title>
      <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/08_anuruddhasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/08_anuruddhasaMyuttam/</guid>
      <description>&lt;p&gt;८. अनुरुद्धसंयुत्तम्&lt;br&gt;&#xA;१. रहोगतवग्गो&lt;/p&gt;&#xA;&lt;h2 id=&#34;१-२-पठमरहगतसततदवणणन&#34;&gt;१-२. पठमरहोगतसुत्तादिवण्णना&lt;/h2&gt;&#xA;&lt;p&gt;८९९-९००. छत्तिंसाय ठानेसूति अज्झत्तं काये समुदयधम्मानुपस्सी, वयो, समुदयवयो, बहिद्धा समुदयो, वयो, समुदयवयो, अज्झत्तबहिद्धा समुदयो, वयो, समुदयवयधम्मानुपस्सीति नव अनुपस्सना, तथा वेदनाय चित्ते धम्मेसूति एवं छत्तिंसाय ठानेसु। दुतिये द्वादससु ठानेसूति काये अज्झत्तं बहिद्धा अज्झत्तबहिद्धा, वेदनाय चित्ते धम्मेसूति एवं द्वादससु ठानेसु।&lt;/p&gt;&#xA;&lt;h2 id=&#34;३-सतनसततवणणन&#34;&gt;३. सुतनुसुत्तवण्णना&lt;/h2&gt;&#xA;&lt;p&gt;९०१. इमाय पाळियाति इमाय हीनत्तिकपाळिया। इमे धम्मा हीना लामकट्ठेन। इमे धम्मा मज्झिमा हीनपणीतानं मज्झे भवाति। उत्तमट्ठेन अत्तप्पकट्ठेन पधानभावं नीताति पणीता।&lt;/p&gt;&#xA;&lt;h2 id=&#34;४-७-पठमकणडकसततदवणणन&#34;&gt;४-७. पठमकण्डकीसुत्तादिवण्णना&lt;/h2&gt;&#xA;&lt;p&gt;९०२-९०५. कण्डका एतिस्सा अत्थीति कण्डकी, करमन्दगच्छो। ओसधिभावापेक्खाय इत्थिलिङ्गनिद्देसो, तब्बहुलताय तं वनं ‘‘कण्डकीवन’’न्तेव पञ्ञायित्थ। सहस्सलोकन्ति सहस्सचक्कवाळलोकम्। दसचक्कवाळसहस्सं एकावज्जनस्स आपाथं आगच्छति तथा आलोकवड्ढनस्स कतत्ता।&lt;/p&gt;</description>
    </item>
    <item>
      <title>०९. झानसंयुत्तवण्णना</title>
      <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/09_jhAnasaMyuttavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/09_jhAnasaMyuttavaNNanA/</guid>
      <description>&lt;p&gt;९. झानसंयुत्तवण्णना&lt;br&gt;&#xA;९२३. झानसंयुत्तं सुविञ्ञेय्यमेव, मिस्सकन्ति वदन्ति।&lt;br&gt;&#xA;झानसंयुत्तवण्णना निट्ठिता।&lt;/p&gt;</description>
    </item>
    <item>
      <title>१०. आनापानसंयुत्तम्</title>
      <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/10_AnApAnasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/10_AnApAnasaMyuttam/</guid>
      <description>&lt;p&gt;१०. आनापानसंयुत्तम्&lt;br&gt;&#xA;१. एकधम्मवग्गो&lt;/p&gt;&#xA;&lt;h2 id=&#34;१-एकधममसततवणणन&#34;&gt;१. एकधम्मसुत्तवण्णना&lt;/h2&gt;&#xA;&lt;p&gt;९७७. एत्थाति एतस्मिं पठमसुत्ते। वुत्तमेव, तस्मा तत्थ वुत्तनयेनेव वेदितब्बन्ति अधिप्पायो।&lt;/p&gt;&#xA;&lt;h2 id=&#34;६-अरटठसततवणणन&#34;&gt;६. अरिट्ठसुत्तवण्णना&lt;/h2&gt;&#xA;&lt;p&gt;९८२. नो-सद्दो पुच्छायं, तस्मा नूति इमिना समानत्थोति आह ‘‘भावेथ नू’’ति। कामच्छन्दोति वत्थुकामेसु इच्छाति आह ‘‘पञ्चकामगुणिकरागो’’ति। द्वादससु आयतनधम्मेसु सपरसन्ततिपरियापन्नेसु। इमिना कामच्छन्दप्पहानकित्तनेन पटिघसञ्ञापटिविनयकित्तनेन च अनागामिमग्गं कथेति पञ्चोरम्भागियसञ्ञोजनसमुच्छेदस्स ब्याकतत्ता। विपस्सनं दस्सेन्तोति ‘‘विपस्सनं अनुयुञ्जथा’’ति दस्सेन्तो।&lt;/p&gt;&#xA;&lt;h2 id=&#34;८-पदपपमसततवणणन&#34;&gt;८. पदीपोपमसुत्तवण्णना&lt;/h2&gt;&#xA;&lt;p&gt;९८४. ‘‘नेव कायोपि किलमति न चक्खूनी’’ति अट्ठकथायं पदुद्धारो कतो। ‘‘कायोपि किलमति, चक्खूनिपि विहञ्ञन्ती’’ति वत्वा यत्थ यथा होति, तानि दस्सेतुं ‘‘धातुकम्मट्ठानस्मिं ही’’तिआदि वुत्तम्। चक्खूनि फन्दन्ति किलमन्तीतिआदि अतिवेलं उपनिज्झायने होतीति कत्वा वुत्तम्। इमस्मिं पन कम्मट्ठानेति आनापानकम्मट्ठाने। एवमाहाति ‘‘भिक्खु चेपि आकङ्खेय्य, नेव कायो किलमेय्या’’ति एवमाह।&lt;br&gt;&#xA;लब्भतीति अट्ठकथाधिप्पाये ठत्वा वुत्तं, परतो आगतेन थेरवादेन सो अनिच्छितो। न हि तारकरूपमुत्तावळिकादिसदिसं निमित्तूपट्ठानाकारमत्तं खणमत्तट्ठायिनं कसिणनिमित्तेसु विय उग्घाटनं कातुं सक्कोति। तेनाह ‘‘न लब्भतेवा’’ति। आनिसंसदस्सनत्थं गहितो, आनापानस्सतिसमाधिस्मिं सिद्धे अयं गुणो सुखेनेव इज्झतीति। यस्मा भिक्खूति इमस्मिं वारे नागतन्ति यथा पुरिमवारे ‘‘भिक्खु चेपि आकङ्खेय्या’’ति आगतं, एवं इध ‘‘भाविते खो, भिक्खवे, आनापानस्सतिसमाधिम्ही’’ति आगतवारे भिक्खुग्गहणमकतं, तस्मा ‘‘सो’’ति न वुत्तम्।&lt;/p&gt;</description>
    </item>
    <item>
      <title>११. सोतापत्तिसंयुत्तम्</title>
      <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/11_sotApattisaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/11_sotApattisaMyuttam/</guid>
      <description>&lt;p&gt;११. सोतापत्तिसंयुत्तम्&lt;br&gt;&#xA;१. वेळुद्वारवग्गो&lt;/p&gt;&#xA;&lt;h2 id=&#34;१-चककवततरजसततवणणन&#34;&gt;१. चक्कवत्तिराजसुत्तवण्णना&lt;/h2&gt;&#xA;&lt;p&gt;९९७. अनुग्गहगरहणेसु निपातोति अनुग्गण्हनगरहत्थजोतको निपातो। किमेत्थ अनुग्गण्हाति, किं वा गरहतीति आह ‘‘चतुन्न’’न्तिआदि। तत्थ अनुग्गण्हन्तो अनुच्छविकं कत्वा गण्हन्तो। गरहन्तो निन्दन्तो। इस्सरसीलो इस्सरो, तस्स भावो इस्सरियं, पभुता। अधीनं पति अधिपति, तस्स भावो आधिपच्चं, सामिभावोति आह – ‘‘इस्सरियाधिपच्च’’न्तिआदि। अनन्तकानीति अन्तरहितानि।&lt;br&gt;&#xA;अवेच्चप्पसादेनाति वत्थुत्तयस्स गुणे याथावतो अवेच्च पविसित्वा पसादो। सो पन केनचि चलनरहितोति आह ‘‘अचलप्पसादेना’’ति। मग्गेनाति अरियमग्गेन। आगतप्पसादो तस्स अधिगमेन लद्धप्पसादो। अपुब्बं अचरिमन्ति एकज्झम्। अरियसावकानञ्हि अरियमग्गो उप्पज्जन्तोव तीसु वत्थूसु अवेच्चप्पसादं आवहन्तो एव उप्पज्जति। तेसन्ति विसयभूतानं तिण्णं वत्थूनं वसेन तिधा वुत्तो। यस्मा च अत्थतो एको, तस्माव निन्नानाकरणो होति पवत्तट्ठानभेदे सतिपि। अरियसावकस्स हीतिआदिना नयेन तमत्थं विवरति। पसादो ओकप्पना। पेमं भत्ति। गारवं गरुकरणम्। महन्तं उळारम्। एतं विभागेन नत्थि सब्बत्थ समानत्ता।&lt;br&gt;&#xA;एवन्ति भवन्तरेपि अकोपनीयताय। सदिसवसेनाति अञ्ञेहि अखण्डादीहि सदिसवसेन। तेनाह ‘‘मुखवट्टि यञ्हि छिन्ने’’तिआदि। खण्डा एतिस्सा अत्थीति खण्डा। एस नयो सेसेसुपि। पातिमोक्खे आगतानुक्कमेन सीलस्स आदिमज्झविभागो वेदितब्बो। द्विन्नं वा तिण्णं वाति सीलकोट्ठासानम्। एकन्तरं भिन्नन्ति अभिन्नेन एकन्तरं हुत्वा भिन्नम्। तेसं खण्डादीनम्। ‘‘भुजिस्सेही’’ति उत्तरपदलोपेन निद्देसोति आह ‘‘भुजिस्सभावकरेही’’ति। इदं वीतिक्कन्तन्ति इदम्पि सीलं वीतिक्कन्तम्। ‘‘अयं सीलस्स वीतिक्कमो’’ति एवं परामसितुं असक्कुणेय्येहि।&lt;/p&gt;</description>
    </item>
    <item>
      <title>१२. सच्चसंयुत्तम्</title>
      <link>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/12_sachchasaMyuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/03_TIkA/02_suttapiTaka/03_saMyuttanikAya/05_mahAvagga-TIkA/12_sachchasaMyuttam/</guid>
      <description>&lt;p&gt;१२. सच्चसंयुत्तम्&lt;br&gt;&#xA;१. समाधिवग्गो&lt;/p&gt;&#xA;&lt;h2 id=&#34;१-समधसततवणणन&#34;&gt;१. समाधिसुत्तवण्णना&lt;/h2&gt;&#xA;&lt;p&gt;१०७१. चित्तेकग्गतायाति निस्सक्कवचनं ‘‘परिहायन्ती’’ति पदं अपेक्खित्वा। यथाभूतादिवसेनाति यथागतादिवसेन। यथाभूतं नाम इमस्मिं सुत्ते ‘‘समाहितो, भिक्खवे, भिक्खु यथाभूतं पजानाती’’तिआदि। आदि-सद्देन ‘‘तथा यस्मा’’तिआदिसङ्गहो दट्ठब्बो। तथा हि यथाभूतवसेन कारणच्छेदो कतो ‘‘तथा यस्मा’’तिआदिवचनेहि। वण्णाति अक्खरा, ‘‘गुणा’’ति केचि। पदब्यञ्जनानीति नामादिपदानि चेव तंसमुदायभूतब्यञ्जनानि च।&lt;/p&gt;&#xA;&lt;h2 id=&#34;३-पठमकलपततसततदवणणन&#34;&gt;३. पठमकुलपुत्तसुत्तादिवण्णना&lt;/h2&gt;&#xA;&lt;p&gt;१०७३-७५. सासनावचरा अधिप्पेता बाहिरकानं सच्चाभिसमयस्स अभावतो। तथाति इमिना चतुत्थपञ्चमेसु अत्थविसेसाभावं दस्सेति। यदि एवं कस्मा विसुं विसुं देसनाति आह ‘‘तेन तेन अभिलापेना’’तिआदि।&lt;/p&gt;&#xA;&lt;h2 id=&#34;१०-तरचछनकथसततवणणन&#34;&gt;१०. तिरच्छानकथासुत्तवण्णना&lt;/h2&gt;&#xA;&lt;p&gt;१०८०. दुग्गतितो संसारतो च निय्याति एतेनाति निय्यानं, सग्गमग्गो मोक्खमग्गो च। तस्मिं निय्याने नियुत्ता, तं एत्थ अत्थीति निय्यानिका। वचीदुच्चरितसंकिलेसतो वा निय्यातीति ई-कारस्स रस्सत्तं य-कारस्स क-कारं कत्वा निय्यानिका। चेतनाय सद्धिं सम्फप्पलापा वेरमणि। तप्पटिपक्खतो अनिय्यानिका, तस्स भावो अनिय्यानिकत्तम्। तिरच्छानभूतन्ति तिरोकरणभूतम्। कम्मट्ठानभावेति अनिच्चतापटिसंयुत्तचतुसच्चकम्मट्ठानभावे। सात्थकन्ति दानसीलादिनिस्सितत्ता हितपटिसंयुत्तम्।&lt;br&gt;&#xA;विसिखाति घरसन्निवेसो। विसिखागहणेन च गामादिगहणे विय तन्निवासिनो विसेसतो गहिता ‘‘आगतो गामो’’तिआदीसु विय । तेनाह ‘‘सूरा समत्था’’ति। कुम्भट्ठानापदेसेन कुम्भदासियो वुत्ताति आह – ‘‘कुम्भदासिकथा’’ति। अयाथावतो उप्पत्तिट्ठितिसंहारादिवसेन लोको अक्खायति एतेनाति लोकक्खायिका। इति इमिना पकारेन भवो, इमिना अभवोति एवं पवत्ताय इतिभवाभवकथाय सद्धिम्।&lt;br&gt;&#xA;समाधिवग्गवण्णना निट्ठिता।&lt;br&gt;&#xA;२. धम्मचक्कप्पवत्तनवग्गो&lt;/p&gt;</description>
    </item>
  </channel>
</rss>
