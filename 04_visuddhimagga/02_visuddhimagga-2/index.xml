<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ विसुद्धिमग्ग-२ on पाळिषु विश्वासटिप्पणयो</title>
    <link>https://vishvAsa.github.io/pALi/04_visuddhimagga/02_visuddhimagga-2/</link>
    <description>Recent content in &#43;०२ विसुद्धिमग्ग-२ on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/04_visuddhimagga/02_visuddhimagga-2/index.xml" rel="self" type="application/rss+xml" />
    <item>
      <title>१२. इद्धिविधनिद्देसो</title>
      <link>https://vishvAsa.github.io/pALi/04_visuddhimagga/02_visuddhimagga-2/12_iddhividhaniddeso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/04_visuddhimagga/02_visuddhimagga-2/12_iddhividhaniddeso/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;विसुद्धिमग्गो&lt;/p&gt;&#xA;&lt;h2 id=&#34;दतय-भग&#34;&gt;(दुतियो भागो)&lt;/h2&gt;&#xA;&lt;p&gt;१२. इद्धिविधनिद्देसो&lt;/p&gt;&#xA;&lt;h2 id=&#34;अभञञकथ&#34;&gt;अभिञ्‍ञाकथा&lt;/h2&gt;&#xA;&lt;p&gt;३६५. इदानि यासं लोकिकाभिञ्‍ञानं वसेन अयं समाधिभावना अभिञ्‍ञानिसंसाति वुत्ता, ता अभिञ्‍ञा सम्पादेतुं यस्मा पथवीकसिणादीसु अधिगतचतुत्थज्झानेन योगिना योगो कातब्बो। एवञ्हिस्स सा समाधिभावना अधिगतानिसंसा चेव भविस्सति थिरतरा च, सो अधिगतानिसंसाय थिरतराय समाधिभावनाय समन्‍नागतो सुखेनेव पञ्‍ञाभावनं सम्पादेस्सति। तस्मा अभिञ्‍ञाकथं ताव आरभिस्साम।&lt;br&gt;&#xA;भगवता हि अधिगतचतुत्थज्झानसमाधीनं कुलपुत्तानं समाधिभावनानिसंसदस्सनत्थञ्‍चेव उत्तरुत्तरि पणीतपणीतधम्मदेसनत्थञ्‍च ‘‘सो एवं समाहिते चित्ते परिसुद्धे परियोदाते अनङ्गणे विगतूपक्‍किलेसे मुदुभूते कम्मनिये ठिते आनेञ्‍जप्पत्ते इद्धिविधाय चित्तं अभिनीहरति अभिनिन्‍नामेति। सो अनेकविहितं इद्धिविधं पच्‍चनुभोति एकोपि हुत्वा बहुधा होती’’तिआदिना (दी॰ नि॰ १.२३८) नयेन इद्धिविधं, दिब्बसोतधातुञाणं, चेतोपरियञाणं, पुब्बेनिवासानुस्सतिञाणं, सत्तानं चुतूपपाते ञाणन्ति पञ्‍च लोकिकाभिञ्‍ञा वुत्ता।&lt;br&gt;&#xA;तत्थ एकोपि हुत्वा बहुधा होतीतिआदिकं इद्धिविकुब्बनं कातुकामेन आदिकम्मिकेन योगिना ओदातकसिणपरियन्तेसु अट्ठसु कसिणेसु अट्ठ अट्ठ समापत्तियो निब्बत्तेत्वा –&lt;br&gt;&#xA;कसिणानुलोमतो, कसिणपटिलोमतो, कसिणानुलोमपटिलोमतो, झानानुलोमतो, झानपटिलोमतो, झानानुलोमपटिलोमतो, झानुक्‍कन्तिकतो, कसिणुक्‍कन्तिकतो, झानकसिणुक्‍कन्तिकतो, अङ्गसङ्कन्तितो, आरम्मणसङ्कन्तितो, अङ्गारम्मणसङ्कन्तितो, अङ्गववत्थापनतो, आरम्मणववत्थापनतोति।&lt;br&gt;&#xA;इमेहि चुद्दसहि आकारेहि चित्तं परिदमेतब्बं।&lt;br&gt;&#xA;३६६. कतमं पनेत्थ कसिणानुलोमं…पे॰… कतमं आरम्मणववत्थापनन्ति। इध भिक्खु पथवीकसिणे झानं समापज्‍जति, ततो आपोकसिणेति एवं पटिपाटिया अट्ठसु कसिणेसु सतक्खत्तुम्पि सहस्सक्खत्तुम्पि समापज्‍जति, इदं कसिणानुलोमं नाम।&lt;br&gt;&#xA;ओदातकसिणतो पन पट्ठाय तथेव पटिलोमक्‍कमेन समापज्‍जनं कसिणपटिलोमं नाम।&lt;br&gt;&#xA;पथवीकसिणतो पट्ठाय याव ओदातकसिणं, ओदातकसिणतोपि पट्ठाय याव पथवीकसिणन्ति एवं अनुलोमपटिलोमवसेन पुनप्पुनं समापज्‍जनं कसिणानुलोमपटिलोमं नाम।&lt;br&gt;&#xA;पठमज्झानतो पन पट्ठाय पटिपाटिया याव नेवसञ्‍ञानासञ्‍ञायतनं, ताव पुनप्पुनं समापज्‍जनं झानानुलोमं नाम।&lt;br&gt;&#xA;नेवसञ्‍ञानासञ्‍ञायतनतो पट्ठाय याव पठमज्झानं, ताव पुनप्पुनं समापज्‍जनं झानपटिलोमं नाम।&lt;br&gt;&#xA;पठमज्झानतो पट्ठाय याव नेवसञ्‍ञानासञ्‍ञायतनं, नेवसञ्‍ञानासञ्‍ञायतनतो पट्ठाय याव पठमज्झानन्ति एवं अनुलोमपटिलोमवसेन पुनप्पुनं समापज्‍जनं झानानुलोमपटिलोमं नाम।&lt;br&gt;&#xA;पथवीकसिणे पन पठमं झानं समापज्‍जित्वा तत्थेव ततियं समापज्‍जति, ततो तदेव उग्घाटेत्वा आकासानञ्‍चायतनं, ततो आकिञ्‍चञ्‍ञायतनन्ति एवं कसिणं अनुक्‍कमित्वा झानस्सेव एकन्तरिकभावेन उक्‍कमनं झानुक्‍कन्तिकं नाम। एवं आपोकसिणादिमूलिकापि योजना कातब्बा।&lt;br&gt;&#xA;पथवीकसिणे पठमं झानं समापज्‍जित्वा पुन तदेव तेजोकसिणे, ततो नीलकसिणे, ततो लोहितकसिणेति इमिना नयेन झानं अनुक्‍कमित्वा कसिणस्सेव एकन्तरिकभावेन उक्‍कमनं कसिणुक्‍कन्तिकं नाम।&lt;br&gt;&#xA;पथवीकसिणे पठमं झानं समापज्‍जित्वा ततो तेजोकसिणे ततियं, नीलकसिणं उग्घाटेत्वा आकासानञ्‍चायतनं, लोहितकसिणतो आकिञ्‍चञ्‍ञायतनन्ति इमिना नयेन झानस्स चेव कसिणस्स च उक्‍कमनं झानकसिणुक्‍कन्तिकं नाम।&lt;br&gt;&#xA;पथवीकसिणे पन पठमं झानं समापज्‍जित्वा तत्थेव इतरेसम्पि समापज्‍जनं अङ्गसङ्कन्तिकं नाम।&lt;br&gt;&#xA;पथवीकसिणे पठमं झानं समापज्‍जित्वा तदेव आपोकसिणे…पे॰… तदेव ओदातकसिणेति एवं सब्बकसिणेसु एकस्सेव झानस्स समापज्‍जनं आरम्मणसङ्कन्तिकं नाम।&lt;br&gt;&#xA;पथवीकसिणे पठमं झानं समापज्‍जित्वा आपोकसिणे दुतियं, तेजोकसिणे ततियं, वायोकसिणे चतुत्थं, नीलकसिणं उग्घाटेत्वा आकासानञ्‍चायतनं, पीतकसिणतो विञ्‍ञाणञ्‍चायतनं , लोहितकसिणतो आकिञ्‍चञ्‍ञायतनं, ओदातकसिणतो नेवसञ्‍ञानासञ्‍ञायतनन्ति एवं एकन्तरिकवसेन अङ्गानञ्‍च आरम्मणानञ्‍च सङ्कमनं अङ्गारम्मणसङ्कन्तिकं नाम।&lt;br&gt;&#xA;पठमं झानं पन पञ्‍चङ्गिकन्ति ववत्थपेत्वा दुतियं तिवङ्गिकं, ततियं दुवङ्गिकं, तथा चतुत्थं आकासानञ्‍चायतनं…पे॰… नेवसञ्‍ञानासञ्‍ञायतनन्ति एवं झानङ्गमत्तस्सेव ववत्थापनं अङ्गववत्थापनं नाम।&lt;br&gt;&#xA;तथा इदं पथवीकसिणन्ति ववत्थपेत्वा इदं आपोकसिणं…पे॰… इदं ओदातकसिणन्ति एवं आरम्मणमत्तस्सेव ववत्थापनं आरम्मणववत्थापनं नाम । अङ्गारम्मणववत्थापनम्पि एके इच्छन्ति। अट्ठकथासु पन अनागतत्ता अद्धा तं भावनामुखं न होति।&lt;br&gt;&#xA;३६७. इमेहि पन चुद्दसहि आकारेहि चित्तं अपरिदमेत्वा पुब्बे अभावितभावनो आदिकम्मिको योगावचरो इद्धिविकुब्बनं सम्पादेस्सतीति नेतं ठानं विज्‍जति। आदिकम्मिकस्स हि कसिणपरिकम्मम्पि भारो, सतेसु सहस्सेसु वा एकोव सक्‍कोति। कतकसिणपरिकम्मस्स निमित्तुप्पादनं भारो, सतेसु सहस्सेसु वा एकोव सक्‍कोति। उप्पन्‍ने निमित्ते तं वड्ढेत्वा अप्पनाधिगमो भारो, सतेसु सहस्सेसु वा एकोव सक्‍कोति। अधिगतप्पनस्स चुद्दसहाकारेहि चित्तपरिदमनं भारो, सतेसु सहस्सेसु वा एकोव सक्‍कोति। चुद्दसहाकारेहि परिदमितचित्तस्सापि इद्धिविकुब्बनं नाम भारो, सतेसु सहस्सेसु वा एकोव सक्‍कोति। विकुब्बनप्पत्तस्सापि खिप्पनिसन्तिभावो नाम भारो, सतेसु सहस्सेसु वा एकोव खिप्पनिसन्ती होति। थेरम्बत्थले महारोहणगुत्तत्थेरस्स गिलानुपट्ठानं आगतेसु तिंसमत्तेसु इद्धिमन्तसहस्सेसु उपसम्पदाय अट्ठवस्सिको रक्खितत्थेरो विय। तस्सानुभावो पथवीकसिणनिद्देसे (विसुद्धि॰ १.७८ आदयो) वुत्तोयेव। तं पनस्सानुभावं दिस्वा थेरो आह ‘‘आवुसो, सचे रक्खितो नाभविस्स सब्बे गरहप्पत्ता अस्साम ‘नागराजानं रक्खितुं नासक्खिंसू’ति। तस्मा अत्तना गहेत्वा विचरितब्बं आवुधं नाम मलं सोधेत्वाव गहेत्वा विचरितुं वट्टती’’ति। ते थेरस्स ओवादे ठत्वा तिंससहस्सापि भिक्खू खिप्पनिसन्तिनो अहेसुं।&lt;br&gt;&#xA;खिप्पनिसन्तियापि च सति परस्स पतिट्ठाभावो भारो, सतेसु सहस्सेसु वा एकोव होति, गिरिभण्डवाहनपूजाय मारेन अङ्गारवस्से पवत्तिते आकासे पथविं मापेत्वा अङ्गारवस्सपरित्तारको थेरो विय।&lt;br&gt;&#xA;बलवपुब्बयोगानं पन बुद्धपच्‍चेकबुद्धअग्गसावकादीनं विनापि इमिना वुत्तप्पकारेन भावनानुक्‍कमेन अरहत्तपटिलाभेनेव इदञ्‍च इद्धिविकुब्बनं अञ्‍ञे च पटिसम्भिदादिभेदा गुणा इज्झन्ति। तस्मा यथा पिळन्धनविकतिं कत्तुकामो सुवण्णकारो अग्गिधमनादीहि सुवण्णं मुदुं कम्मञ्‍ञं कत्वाव करोति, यथा च भाजनविकतिं कत्तुकामो कुम्भकारो मत्तिकं सुपरिमद्दितं मुदुं कत्वा करोति, एवमेव आदिकम्मिकेन इमेहि चुद्दसहाकारेहि चित्तं परिदमेत्वा छन्दसीसचित्तसीसवीरियसीसवीमंसासीससमापज्‍जनवसेन चेव आवज्‍जनादिवसीभाववसेन च मुदुं कम्मञ्‍ञं कत्वा इद्धिविधाय योगो करणीयो। पुब्बहेतुसम्पन्‍नेन पन कसिणेसु चतुत्थज्झानमत्ते चिण्णवसिनापि कातुं वट्टति। यथा पनेत्थ योगो कातब्बो, तं विधिं दस्सेन्तो भगवा ‘‘सो एवं समाहिते चित्ते’’तिआदिमाह।&lt;br&gt;&#xA;३६८. तत्रायं पाळिनयानुसारेनेव विनिच्छयकथा। तत्थ सोति सो अधिगतचतुत्थज्झानो योगी। एवन्ति चतुत्थज्झानक्‍कमनिदस्सनमेतं। इमिना पठमज्झानाधिगमादिना कमेन चतुत्थज्झानं पटिलभित्वाति वुत्तं होति। समाहितेति इमिना चतुत्थज्झानसमाधिना समाहिते। चित्तेति रूपावचरचित्ते। परिसुद्धेतिआदीसु पन उपेक्खासतिपारिसुद्धिभावेन परिसुद्धे। परिसुद्धत्तायेव परियोदाते, पभस्सरेति वुत्तं होति। सुखादीनं पच्‍चयानं घातेन विहतरागादिअङ्गणत्ता अनङ्गणे। अनङ्गणत्तायेव विगतूपक्‍किलेसे। अङ्गणेन हि तं चित्तं उपक्‍किलिस्सति। सुभावितत्ता मुदुभूते, वसीभावप्पत्तेति वुत्तं होति। वसे वत्तमानं हि चित्तं मुदुन्ति वुच्‍चति। मुदुत्तायेव च कम्मनिये, कम्मक्खमे कम्मयोग्गेति वुत्तं होति। मुदुं हि चित्तं कम्मनियं होति सुदन्तमिव सुवण्णं, तञ्‍च उभयम्पि सुभावितत्तायेवाति। यथाह ‘‘नाहं, भिक्खवे, अञ्‍ञं एकधम्मम्पि समनुपस्सामि, यं एवं भावितं बहुलीकतं मुदुञ्‍च होति कम्मनियञ्‍च, यथयिदं, भिक्खवे, चित्त’’न्ति (अ॰ नि॰ १.२२)।&lt;br&gt;&#xA;एतेसु परिसुद्धभावादीसु ठितत्ता ठिते। ठितत्तायेव आनेञ्‍जप्पत्ते, अचले निरिञ्‍जनेति वुत्तं होति। मुदुकम्मञ्‍ञभावेन वा अत्तनो वसे ठितत्ता ठिते। सद्धादीहि परिग्गहितत्ता आनेञ्‍जप्पत्ते । सद्धापरिग्गहितं हि चित्तं अस्सद्धियेन न इञ्‍जति। वीरियपरिग्गहितं कोसज्‍जेन न इञ्‍जति। सतिपरिग्गहितं पमादेन न इञ्‍जति। समाधिपरिग्गहितं उद्धच्‍चेन न इञ्‍जति । पञ्‍ञापरिग्गहितं अविज्‍जाय न इञ्‍जति। ओभासगतं किलेसन्धकारेन न इञ्‍जति। इमेहि छहि धम्मेहि परिग्गहितं आनेञ्‍जप्पत्तं होति। एवं अट्ठङ्गसमन्‍नागतं चित्तं अभिनीहारक्खमं होति अभिञ्‍ञासच्छिकरणीयानं धम्मानं अभिञ्‍ञासच्छिकिरियाय।&lt;br&gt;&#xA;अपरो नयो, चतुत्थज्झानसमाधिना समाहिते। नीवरणदूरभावेन परिसुद्धे। वितक्‍कादिसमतिक्‍कमेन परियोदाते। झानपटिलाभपच्‍चयानं इच्छावचरानं अभावेन अनङ्गणे। अभिज्झादीनं चित्तस्स उपक्‍किलेसानं विगमेन विगतूपक्‍किलेसे। उभयम्पि चेतं अनङ्गणसुत्तवत्थसुत्तानुसारेन (म॰ नि॰ १.५७ आदयो) वेदितब्बं। वसिप्पत्तिया मुदुभूते। इद्धिपादभावूपगमेन कम्मनिये। भावनापारिपूरिया पणीतभावूपगमेन ठिते आनेञ्‍जप्पत्ते। यथा आनेञ्‍जप्पत्तं होति, एवं ठितेति अत्थो। एवम्पि अट्ठङ्गसमन्‍नागतं चित्तं अभिनीहारक्खमं होति अभिञ्‍ञासच्छिकरणीयानं धम्मानं अभिञ्‍ञासच्छिकिरियाय पादकं पदट्ठानभूतन्ति।&lt;/p&gt;</description>
    </item>
    <item>
      <title>१३. अभिञ्‍ञानिद्देसो</title>
      <link>https://vishvAsa.github.io/pALi/04_visuddhimagga/02_visuddhimagga-2/13_abhi~n~nAniddeso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/04_visuddhimagga/02_visuddhimagga-2/13_abhi~n~nAniddeso/</guid>
      <description>&lt;p&gt;१३. अभिञ्‍ञानिद्देसो&lt;/p&gt;&#xA;&lt;h2 id=&#34;दबबसतधतकथ&#34;&gt;दिब्बसोतधातुकथा&lt;/h2&gt;&#xA;&lt;p&gt;४००. इदानि दिब्बसोतधातुया निद्देसक्‍कमो अनुप्पत्तो। तत्थ ततो परासु च तीसु अभिञ्‍ञासु सो एवं समाहिते चित्तेतिआदीनं (दी॰ नि॰ १.२४० आदयो) अत्थो वुत्तनयेनेव वेदितब्बो। सब्बत्थ पन विसेसमत्तमेव वण्णयिस्साम। तत्र दिब्बाय सोतधातुयाति एत्थ दिब्बसदिसत्ता दिब्बा। देवानं हि सुचरितकम्मनिब्बत्ता पित्तसेम्हरुहिरादीहि अपलिबुद्धा उपक्‍किलेसविमुत्तताय दूरेपि आरम्मणं सम्पटिच्छनसमत्था दिब्बपसादसोतधातु होति। अयञ्‍चापि इमस्स भिक्खुनो वीरियभावनाबलनिब्बत्ता ञाणसोतधातु तादिसायेवाति दिब्बसदिसत्ता दिब्बा। अपिच दिब्बविहारवसेन पटिलद्धत्ता अत्तना च दिब्बविहारसन्‍निस्सितत्तापि दिब्बा। सवनट्ठेन निज्‍जीवट्ठेन च सोतधातु। सोतधातुकिच्‍चकरणेन च सोतधातु वियातिपि सोतधातु। ताय दिब्बाय सोतधातुया।&lt;br&gt;&#xA;विसुद्धायाति परिसुद्धाय निरुपक्‍किलेसाय। अतिक्‍कन्तमानुसिकायाति मनुस्सूपचारं अतिक्‍कमित्वा सद्दसवनेन मानुसिकं मंससोतधातुं अतिक्‍कन्ताय वीतिवत्तित्वा ठिताय। उभो सद्दे सुणातीति द्वे सद्दे सुणाति। कतमे द्वे? दिब्बे च मानुसे च, देवानञ्‍च मनुस्सानञ्‍च सद्देति वुत्तं होति। एतेन पदेसपरियादानं वेदितब्बं। ये दूरे सन्तिके चाति ये सद्दा दूरे परचक्‍कवाळेपि ये च सन्तिके अन्तमसो सदेहसन्‍निस्सितपाणकसद्दापि, ते सुणातीति वुत्तं होति। एतेन निप्पदेसपरियादानं वेदितब्बं।&lt;br&gt;&#xA;कथं पनायं उप्पादेतब्बाति? तेन भिक्खुना अभिञ्‍ञापादकज्झानं समापज्‍जित्वा वुट्ठाय परिकम्मसमाधिचित्तेन पठमतरं पकतिसोतपथे दूरे ओळारिको अरञ्‍ञे सीहादीनं सद्दो आवज्‍जितब्बो। विहारे घण्डिसद्दो, भेरिसद्दो, सङ्खसद्दो, सामणेरदहरभिक्खूनं सब्बथामेन सज्झायन्तानं सज्झायनसद्दो, पकतिकथं कथेन्तानं ‘‘किं भन्ते, किमावुसो’’तिआदिसद्दो, सकुणसद्दो, वातसद्दो, पदसद्दो, पक्‍कुथितउदकस्स चिच्‍चिटायनसद्दो, आतपे सुस्समानतालपण्णसद्दो, कुन्थकिपिल्‍लिकादिसद्दोति एवं सब्बोळारिकतो पभुति यथाक्‍कमेन सुखुमसद्दा आवज्‍जितब्बा। तेन पुरत्थिमाय दिसाय सद्दानं सद्दनिमित्तं मनसिकातब्बं। पच्छिमाय, उत्तराय, दक्खिणाय, हेट्ठिमाय, उपरिमाय दिसाय, पुरत्थिमाय अनुदिसाय, पच्छिमाय, उत्तराय, दक्खिणाय अनुदिसाय सद्दानं सद्दनिमित्तं मनसिकातब्बं। ओळारिकानम्पि सुखुमानम्पि सद्दानं सद्दनिमित्तं मनसिकातब्बं। तस्स ते सद्दा पाकतिकचित्तस्सापि पाकटा होन्ति। परिकम्मसमाधिचित्तस्स पन अतिविय पाकटा।&lt;br&gt;&#xA;तस्सेवं सद्दनिमित्तं मनसिकरोतो इदानि दिब्बसोतधातु उप्पज्‍जिस्सतीति तेसु सद्देसु अञ्‍ञतरं आरम्मणं कत्वा मनोद्वारावज्‍जनं उप्पज्‍जति। तस्मिं निरुद्धे चत्तारि पञ्‍च वा जवनानि जवन्ति, येसं पुरिमानि तीणि चत्तारि वा परिकम्मउपचारानुलोमगोत्रभुनामकानि कामावचरानि, चतुत्थं पञ्‍चमं वा अप्पनाचित्तं रूपावचरं चतुत्थज्झानिकं। तत्थ यं तेन अप्पनाचित्तेन सद्धिं उप्पन्‍नं ञाणं, अयं दिब्बसोतधातूति वेदितब्बा। ततो परं तस्मिं सोते पतितो होति। तं थामजातं करोन्तेन ‘‘एत्थन्तरे सद्दं सुणामी’’ति एकङ्गुलमत्तं परिच्छिन्दित्वा वड्ढेतब्बं। ततो द्वङ्गुलचतुरङ्गुलअट्ठङ्गुलविदत्थिरतनअन्तोगब्भपमुखपासादपरिवेणसङ्घारामगोचरगामजनपदादिवसेन याव चक्‍कवाळं ततो वा भिय्योपि परिच्छिन्दित्वा परिच्छिन्दित्वा वड्ढेतब्बं।&lt;br&gt;&#xA;एवं अधिगताभिञ्‍ञो एस पादकज्झानारम्मणेन फुट्ठोकासब्भन्तरगतेपि सद्दे पुन पादकज्झानं असमापज्‍जित्वापि अभिञ्‍ञाञाणेन सुणातियेव। एवं सुणन्तो च सचेपि याव ब्रह्मलोका सङ्खभेरिपणवादिसद्देहि एककोलाहलं होति, पाटियेक्‍कं ववत्थपेतुकामताय सति अयं सङ्खसद्दो अयं भेरिसद्दोति ववत्थपेतुं सक्‍कोतियेवाति।&lt;br&gt;&#xA;दिब्बसोतधातुकथा निट्ठिता।&lt;/p&gt;</description>
    </item>
    <item>
      <title>१४. खन्धनिद्देसो</title>
      <link>https://vishvAsa.github.io/pALi/04_visuddhimagga/02_visuddhimagga-2/14_khandhaniddeso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/04_visuddhimagga/02_visuddhimagga-2/14_khandhaniddeso/</guid>
      <description>&lt;p&gt;१४. खन्धनिद्देसो&lt;/p&gt;&#xA;&lt;h2 id=&#34;पञञकथ&#34;&gt;पञ्‍ञाकथा&lt;/h2&gt;&#xA;&lt;p&gt;४२१. इदानि यस्मा एवं अभिञ्‍ञावसेन अधिगतानिसंसाय थिरतराय समाधिभावनाय समन्‍नागतेन भिक्खुना सीले पतिट्ठाय नरो सपञ्‍ञो, चित्तं पञ्‍ञञ्‍च भावयन्ति एत्थ चित्तसीसेन निद्दिट्ठो समाधि सब्बाकारेन भावितो होति।&lt;br&gt;&#xA;तदनन्तरा पन पञ्‍ञा भावेतब्बा। सा च अतिसङ्खेपदेसितत्ता विञ्‍ञातुम्पि ताव न सुकरा, पगेव भावेतुं। तस्मा तस्सा वित्थारं भावनानयञ्‍च दस्सेतुं इदं पञ्हाकम्मं होति।&lt;br&gt;&#xA;का पञ्‍ञा, केनट्ठेन पञ्‍ञा, कानस्सा लक्खणरसपच्‍चुपट्ठानपदट्ठानानि, कतिविधा पञ्‍ञा, कथं भावेतब्बा, पञ्‍ञाभावनाय को आनिसंसोति?&lt;br&gt;&#xA;४२२. तत्रिदं विस्सज्‍जनं, का पञ्‍ञाति पञ्‍ञा बहुविधा नानप्पकारा। तं सब्बं विभावयितुं आरब्भमानं विस्सज्‍जनं अधिप्पेतञ्‍चेव अत्थं न साधेय्य, उत्तरि च विक्खेपाय संवत्तेय्य, तस्मा इध अधिप्पेतमेव सन्धाय वदाम। कुसलचित्तसम्पयुत्तं विपस्सनाञाणं पञ्‍ञा।&lt;br&gt;&#xA;४२३. केनट्ठेन पञ्‍ञाति पजाननट्ठेन पञ्‍ञा। किमिदं पजाननं नाम? सञ्‍जाननविजाननाकारविसिट्ठं नानप्पकारतो जाननं। सञ्‍ञाविञ्‍ञाणपञ्‍ञानं हि समानेपि जाननभावे, सञ्‍ञा ‘‘नीलं पीतक’’न्ति आरम्मणसञ्‍जाननमत्तमेव होति। ‘‘अनिच्‍चं दुक्खमनत्ता’’ति लक्खणपटिवेधं पापेतुं न सक्‍कोति। विञ्‍ञाणं ‘‘नीलं पीतक’’न्ति आरम्मणञ्‍च जानाति, लक्खणपटिवेधञ्‍च पापेति। उस्सक्‍कित्वा पन मग्गपातुभावं पापेतुं न सक्‍कोति। पञ्‍ञा वुत्तनयवसेन आरम्मणञ्‍च जानाति, लक्खणपटिवेधञ्‍च पापेति, उस्सक्‍कित्वा मग्गपातुभावञ्‍च पापेति।&lt;br&gt;&#xA;यथा हि हेरञ्‍ञिकफलके ठपितं कहापणरासिं एको अजातबुद्धिदारको, एको गामिकपुरिसो, एको हेरञ्‍ञिकोति तीसु जनेसु पस्समानेसु अजातबुद्धिदारको कहापणानं चित्तविचित्तदीघचतुरस्सपरिमण्डलभावमत्तमेव जानाति, ‘‘इदं मनुस्सानं उपभोगपरिभोगं रतनसम्मत’’न्ति न जानाति। गामिकपुरिसो चित्तविचित्तादिभावं जानाति, ‘‘इदं मनुस्सानं उपभोगपरिभोगं रतनसम्मत’’न्ति च। ‘‘अयं छेको, अयं कूटो, अयं अद्धसारो’’ति इमं पन विभागं न जानाति। हेरञ्‍ञिको सब्बेपि ते पकारे जानाति, जानन्तो च कहापणं ओलोकेत्वापि जानाति, आकोटितस्स सद्दं सुत्वापि, गन्धं घायित्वापि, रसं सायित्वापि, हत्थेन धारयित्वापि, असुकस्मिं नाम गामे वा निगमे वा नगरे वा पब्बते वा नदीतीरे वा कतोतिपि, असुकाचरियेन कतोतिपि जानाति, एवंसम्पदमिदं वेदितब्बं।&lt;br&gt;&#xA;सञ्‍ञा हि अजातबुद्धिनो दारकस्स कहापणदस्सनं विय होति, नीलादिवसेन आरम्मणस्स उपट्ठानाकारमत्तगहणतो। विञ्‍ञाणं गामिकस्स पुरिसस्स कहापणदस्सनमिव होति, नीलादिवसेन आरम्मणाकारगहणतो, उद्धंपि च लक्खणपटिवेधसम्पापनतो। पञ्‍ञा हेरञ्‍ञिकस्स कहापणदस्सनमिव होति, नीलादिवसेन आरम्मणाकारं गहेत्वा, लक्खणपटिवेधञ्‍च पापेत्वा, ततो उद्धम्पि मग्गपातुभावपापनतो। तस्मा यदेतं सञ्‍जाननविजाननाकारविसिट्ठं नानप्पकारतो जाननं। इदं पजाननन्ति वेदितब्बं। इदं सन्धाय हि एतं वुत्तं ‘‘पजाननट्ठेन पञ्‍ञा’’ति।&lt;br&gt;&#xA;सा पनेसा यत्थ सञ्‍ञाविञ्‍ञाणानि, न तत्थ एकंसेन होति। यदा पन होति, तदा अविनिब्भुत्ता तेहि धम्मेहि ‘‘अयं सञ्‍ञा, इदं विञ्‍ञाणं, अयं पञ्‍ञा’’ति विनिब्भुज्‍जित्वा अलब्भनेय्यनानत्ता सुखुमा दुद्दसा। तेनाह आयस्मा नागसेनो ‘‘दुक्‍करं, महाराज, भगवता कत’’न्ति। किं, भन्ते, नागसेन भगवता दुक्‍करं कतन्ति? ‘दुक्‍करं, महाराज, भगवता कतं यं अरूपीनं चित्तचेतसिकानं धम्मानं एकारम्मणे पवत्तमानानं ववत्थानं अक्खातं अयं फस्सो, अयं वेदना, अयं सञ्‍ञा, अयं चेतना, इदं चित्त’’’न्ति (मि॰ प॰ २.७.१६)।&lt;br&gt;&#xA;४२४. कानस्सा लक्खणरसपच्‍चुपट्ठानपदट्ठानानीति एत्थ पन धम्मसभावपटिवेधलक्खणा पञ्‍ञा, धम्मानं सभावपटिच्छादकमोहन्धकारविद्धंसनरसा, असम्मोहपच्‍चुपट्ठाना। ‘‘समाहितो यथाभूतं जानाति पस्सती’’ति (अ॰ नि॰ १०.२) वचनतो पन समाधि तस्सा पदट्ठानं।&lt;/p&gt;</description>
    </item>
    <item>
      <title>१५. आयतनधातुनिद्देसो</title>
      <link>https://vishvAsa.github.io/pALi/04_visuddhimagga/02_visuddhimagga-2/15_AyatanadhAtuniddeso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/04_visuddhimagga/02_visuddhimagga-2/15_AyatanadhAtuniddeso/</guid>
      <description>&lt;p&gt;१५. आयतनधातुनिद्देसो&lt;/p&gt;&#xA;&lt;h2 id=&#34;आयतनवतथरकथ&#34;&gt;आयतनवित्थारकथा&lt;/h2&gt;&#xA;&lt;p&gt;५१०. आयतनानीति द्वादसायतनानि – चक्खायतनं, रूपायतनं, सोतायतनं, सद्दायतनं, घानायतनं, गन्धायतनं, जिव्हायतनं, रसायतनं, कायायतनं, फोट्ठब्बायतनं, मनायतनं, धम्मायतनन्ति। तत्थ –&lt;br&gt;&#xA;अत्थ लक्खण तावत्व, कम सङ्खेप वित्थारा।&lt;br&gt;&#xA;तथा दट्ठब्बतो चेव, विञ्‍ञातब्बो विनिच्छयो॥&lt;br&gt;&#xA;तत्थ विसेसतो ताव चक्खतीति चक्खु, रूपं अस्सादेति विभावेति चाति अत्थो। रूपयतीति रूपं, वण्णविकारं आपज्‍जमानं हदयङ्गतभावं पकासेतीति अत्थो। सुणातीति सोतं। सप्पतीति सद्दो, उदाहरियतीति अत्थो। घायतीति घानं। गन्धयतीति गन्धो। अत्तनो वत्थुं सूचयतीति अत्थो। जीवितं अव्हयतीति जिव्हा। रसन्ति तं सत्ताति रसो, अस्सादेन्तीति अत्थो। कुच्छितानं सासवधम्मानं आयोति कायो। आयोति उप्पत्तिदेसो। फुसियतीति फोट्ठब्बं। मुनातीति मनो। अत्तनो लक्खणं धारेन्तीति धम्मा।&lt;br&gt;&#xA;५११. अविसेसतो पन आयतनतो, आयानं तननतो, आयतस्स च नयनतो आयतनन्ति वेदितब्बं। चक्खुरूपादीसु हि तंतंद्वारारम्मणा चित्तचेतसिका धम्मा सेन सेन अनुभवनादिना किच्‍चेन आयतन्ति उट्ठहन्ति घटन्ति, वायमन्तीति वुत्तं होति। ते च आयभूते धम्मे एतानि तनोन्ति, वित्थारेन्तीति वुत्तं होति, इदञ्‍च अनमतग्गे संसारे पवत्तं अतीव आयतं संसारदुक्खं याव न निवत्तति, ताव नयन्तेव, पवत्तयन्तीति वुत्तं होति। इति सब्बेपिमे धम्मा आयतनतो, आयानं तननतो, आयतस्स च नयनतो आयतनं आयतनन्ति वुच्‍चन्ति।&lt;br&gt;&#xA;५१२. अपिच निवासट्ठानट्ठेन आकरट्ठेन समोसरणट्ठानट्ठेन सञ्‍जातिदेसट्ठेन कारणट्ठेन च आयतनं वेदितब्बं। तथा हि लोके ‘‘इस्सरायतनं वासुदेवायतन’’न्तिआदीसु निवासट्ठानं आयतनन्ति वुच्‍चति। ‘‘सुवण्णायतनं रजतायतन’’न्तिआदीसु आकरो। सासने पन ‘‘मनोरम्मे आयतने सेवन्ति नं विहङ्गमा’’तिआदीसु (अ॰ नि॰ ५.३८) समोसरणट्ठानं। ‘‘दक्खिणापथो गुन्‍नं आयतन’’न्तिआदीसु सञ्‍जातिदेसो। ‘‘तत्र तत्रेव सक्खिभब्बतं पापुणाति सति सतिआयतने’’तिआदीसु (अ॰ नि॰ ३.१०२) कारणं।&lt;br&gt;&#xA;चक्खुआदीसु चापि ते ते चित्तचेतसिका धम्मा निवसन्ति तदायत्तवुत्तितायाति चक्खादयो च नेसं निवासट्ठानं। चक्खादीसु च ते आकिण्णा तन्‍निस्सितत्ता तदारम्मणत्ता चाति चक्खादयो नेसं आकरो। चक्खादयो च नेसं समोसरणट्ठानं, तत्थ तत्थ वत्थुद्वारारम्मणवसेन समोसरणतो। चक्खादयो च नेसं सञ्‍जातिदेसो, तन्‍निस्सयारम्मणभावेन तत्थेव उप्पत्तितो। चक्खादयो च नेसं कारणं, तेसं अभावे अभावतोति। इति निवासट्ठानट्ठेन, आकरट्ठेन, समोसरणट्ठानट्ठेन, सञ्‍जातिदेसट्ठेन, कारणट्ठेनचाति इमेहिपि कारणेहि एते धम्मा आयतनं आयतनन्ति वुच्‍चन्ति।&lt;br&gt;&#xA;तस्मा यथावुत्तेन अत्थेन चक्खु च तं आयतनञ्‍चाति चक्खायतनं…पे॰… धम्मा च ते आयतनञ्‍चाति धम्मायतनन्ति एवं तावेत्थ अत्थतो विञ्‍ञातब्बो विनिच्छयो।&lt;br&gt;&#xA;५१३. लक्खणाति चक्खादीनं लक्खणतोपेत्थ विञ्‍ञातब्बो विनिच्छयो। तानि च पन तेसं लक्खणानि खन्धनिद्देसे वुत्तनयेनेव वेदितब्बानि।&lt;br&gt;&#xA;तावत्वतोति तावभावतो। इदं वुत्तं होति – चक्खादयोपि हि धम्मा एव, एवं सति धम्मायतनमिच्‍चेव अवत्वा कस्मा द्वादसायतनानीति वुत्तानीति चे। छविञ्‍ञाणकायुप्पत्तिद्वारारम्मणववत्थानतो इध छन्‍नं विञ्‍ञाणकायानं द्वारभावेन आरम्मणभावेन च ववत्थानतो अयमेतेसं भेदो होतीति द्वादस वुत्तानि, चक्खुविञ्‍ञाणवीथिपरियापन्‍नस्स हि विञ्‍ञाणकायस्स चक्खायतनमेव उप्पत्तिद्वारं, रूपायतनमेव चारम्मणं, तथा इतरानि इतरेसं। छट्ठस्स पन भवङ्गमनसङ्खातो मनायतनेकदेसोव उप्पत्तिद्वारं, असाधारणमेव च धम्मायतनं आरम्मणन्ति । इति छन्‍नं विञ्‍ञाणकायानं उप्पत्तिद्वारारम्मणववत्थानतो द्वादस वुत्तानीति एवमेत्थ तावत्वतो विञ्‍ञातब्बो विनिच्छयो।&lt;br&gt;&#xA;५१४. कमतोति इधापि पुब्बे वुत्तेसु उप्पत्तिक्‍कमादीसु देसनाक्‍कमोव युज्‍जति। अज्झत्तिकेसु हि आयतनेसु सनिदस्सनसप्पटिघविसयत्ता चक्खायतनं पाकटन्ति पठमं देसितं, ततो अनिदस्सनसप्पटिघविसयानि सोतायतनादीनि। अथ वा दस्सनानुत्तरियसवनानुत्तरियहेतुभावेन बहूपकारत्ता अज्झत्तिकेसु चक्खायतनसोतायतनानि पठमं देसितानि, ततो घानायतनादीनि तीणि, पञ्‍चन्‍नम्पि गोचरविसयत्ता अन्ते मनायतनं, चक्खायतनादीनं पन गोचरत्ता तस्स तस्स अन्तरन्तरानि बाहिरेसु रूपायतनादीनि। अपिच विञ्‍ञाणुप्पत्तिकारणववत्थानतोपि अयमेतेसं कमो वेदितब्बो। वुत्तञ्हेतं ‘‘चक्खुञ्‍च पटिच्‍च रूपे च उप्पज्‍जति चक्खुविञ्‍ञाणं…पे॰… मनञ्‍च पटिच्‍च धम्मे च उप्पज्‍जति मनोविञ्‍ञाण’’न्ति (म॰ नि॰ ३.४२१; सं॰ नि॰ २.४३)। एवं कमतोपेत्थ विञ्‍ञातब्बो विनिच्छयो।&lt;br&gt;&#xA;५१५. सङ्खेपवित्थाराति सङ्खेपतो हि मनायतनस्स चेव धम्मायतनेकदेसस्स च नामेन तदवसेसानञ्‍च आयतनानं रूपेन सङ्गहितत्ता द्वादसापि आयतनानि नामरूपमत्तमेव होन्ति। वित्थारतो पन अज्झत्तिकेसु ताव चक्खायतनं जातिवसेन चक्खुपसादमत्तमेव, पच्‍चयगतिनिकायपुग्गलभेदतो पन अनन्तप्पभेदं। तथा सोतायतनादीनि चत्तारि। मनायतनं कुसलाकुसलविपाककिरियविञ्‍ञाणभेदेन एकूननवुतिप्पभेदं एकवीसुत्तरसतप्पभेदञ्‍च। वत्थुपटिपदादिभेदतो पन अनन्तप्पभेदं। रूपसद्दगन्धरसायतनानि विसभागपच्‍चयादिभेदतो अनन्तप्पभेदानि। फोट्ठब्बायतनं पथवीधातुतेजोधातुवायोधातुवसेन तिप्पभेदं। पच्‍चयादिभेदतो अनेकप्पभेदं। धम्मायतनं वेदनासञ्‍ञासङ्खारक्खन्धसुखुमरूपनिब्बानानं सभावनानत्तभेदतो अनेकप्पभेदन्ति। एवं सङ्खेपवित्थारा विञ्‍ञातब्बो विनिच्छयो।&lt;br&gt;&#xA;५१६. दट्ठब्बतोति एत्थ पन सब्बानेव सङ्खतानि आयतनानि अनागमनतो अनिग्गमनतो च दट्ठब्बानि। न हि तानि पुब्बे उदया कुतोचि आगच्छन्ति, नपि उद्धं वया कुहिञ्‍चि गच्छन्ति, अथ खो पुब्बे उदया अप्पटिलद्धसभावानि , उद्धं वया परिभिन्‍नसभावानि, पुब्बन्तापरन्तवेमज्झे पच्‍चयायत्तवुत्तिताय अवसानि पवत्तन्ति। तस्मा अनागमनतो अनिग्गमनतो च दट्ठब्बानि। तथा निरीहकतो अब्यापारतो च। न हि चक्खुरूपादीनं एवं होति ‘‘अहो वत अम्हाकं सामग्गियं विञ्‍ञाणं नाम उप्पज्‍जेय्या’’ति, न च तानि विञ्‍ञाणुप्पादनत्थं द्वारभावेन वत्थुभावेन आरम्मणभावेन वा ईहन्ति, न ब्यापारमापज्‍जन्ति, अथ खो धम्मतावेसा, यं चक्खुरूपादिसामग्गियं चक्खुविञ्‍ञाणादीनि सम्भवन्तीति। तस्मा निरीहकतो अब्यापारतो च दट्ठब्बानि। अपिच अज्झत्तिकानि सुञ्‍ञगामो विय दट्ठब्बानि, धुवसुभसुखत्तभावविरहितत्ता। बाहिरानि गामघातकचोरा विय, अज्झत्तिकानं अभिघातकत्ता। वुत्तञ्हेतं ‘‘चक्खु, भिक्खवे, हञ्‍ञति मनापामनापेहि रूपेही’’ति वित्थारो। अपिच अज्झत्तिकानि छ पाणका विय दट्ठब्बानि, बाहिरानि तेसं गोचरा वियाति। एवमेत्थ दट्ठब्बतो विञ्‍ञातब्बो विनिच्छयो।&lt;br&gt;&#xA;इदं ताव आयतनानं वित्थारकथामुखं।&lt;/p&gt;</description>
    </item>
    <item>
      <title>१६. इन्द्रियसच्‍चनिद्देसो</title>
      <link>https://vishvAsa.github.io/pALi/04_visuddhimagga/02_visuddhimagga-2/16_indriyasachchaniddeso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/04_visuddhimagga/02_visuddhimagga-2/16_indriyasachchaniddeso/</guid>
      <description>&lt;p&gt;१६. इन्द्रियसच्‍चनिद्देसो&lt;/p&gt;&#xA;&lt;h2 id=&#34;इनदरयवतथरकथ&#34;&gt;इन्द्रियवित्थारकथा&lt;/h2&gt;&#xA;&lt;p&gt;५२५. धातूनं अनन्तरं उद्दिट्ठानि पन इन्द्रियानीति बावीसतिन्द्रियानि – चक्खुन्द्रियं सोतिन्द्रियं घानिन्द्रियं जिव्हिन्द्रियं कायिन्द्रियं मनिन्द्रियं इत्थिन्द्रियं पुरिसिन्द्रियं जीवितिन्द्रियं सुखिन्द्रियं दुक्खिन्द्रियं सोमनस्सिन्द्रियं दोमनस्सिन्द्रियं उपेक्खिन्द्रियं सद्धिन्द्रियं वीरियिन्द्रियं सतिन्द्रियं समाधिन्द्रियं पञ्‍ञिन्द्रियं अनञ्‍ञातञ्‍ञस्सामीतिन्द्रियं अञ्‍ञिन्द्रियं अञ्‍ञाताविन्द्रियन्ति। तत्थ –&lt;br&gt;&#xA;अत्थतो लक्खणादीहि, कमतो च विजानिया।&lt;br&gt;&#xA;भेदाभेदा तथा किच्‍चा, भूमितो च विनिच्छयं॥&lt;br&gt;&#xA;तत्थ चक्खादीनं ताव चक्खतीति चक्खूतिआदिना नयेन अत्थो पकासितो। पच्छिमेसु पन तीसु पठमं पुब्बभागे अनञ्‍ञातं अमतं पदं चतुसच्‍चधम्मं वा जानिस्सामीति एवं पटिपन्‍नस्स उप्पज्‍जनतो इन्द्रियट्ठसम्भवतो च अनञ्‍ञातञ्‍ञस्सामीतिन्द्रियन्ति वुत्तं। दुतियं आजाननतो इन्द्रियट्ठसम्भवतो च अञ्‍ञिन्द्रियं। ततियं अञ्‍ञाताविनो चतूसु सच्‍चेसु निट्ठितञ्‍ञाणकिच्‍चस्स खीणासवस्स उप्पज्‍जनतो इन्द्रियट्ठसम्भवतो च अञ्‍ञाताविन्द्रियं।&lt;br&gt;&#xA;को पन नेसं इन्द्रियट्ठो नामाति? इन्दलिङ्गट्ठो इन्द्रियट्ठो। इन्ददेसितट्ठो इन्द्रियट्ठो। इन्ददिट्ठट्ठो इन्द्रियट्ठो। इन्दसिट्ठट्ठो इन्द्रियट्ठो। इन्दजुट्ठट्ठो इन्द्रियट्ठो। सो सब्बोपि इध यथायोगं युज्‍जति। भगवा हि सम्मासम्बुद्धो परमिस्सरियभावतो इन्दो। कुसलाकुसलञ्‍च कम्मं, कम्मेसु कस्सचि इस्सरियाभावतो। तेनेवेत्थ कम्मसञ्‍जनितानि ताव इन्द्रियानि कुसलाकुसलकम्मं उल्‍लिङ्गेन्ति। तेन च सिट्ठानीति इन्दलिङ्गट्ठेन इन्दसिट्ठट्ठेन च इन्द्रियानि। सब्बानेव पनेतानि भगवता यथाभूततो पकासितानि अभिसम्बुद्धानि चाति इन्ददेसितट्ठेन इन्ददिट्ठट्ठेन च इन्द्रियानि। तेनेव भगवता मुनिन्देन कानिचि गोचरासेवनाय कानिचि भावनासेवनाय सेवितानीति इन्दजुट्ठट्ठेनापि इन्द्रियानि।&lt;br&gt;&#xA;अपिच आधिपच्‍चसङ्खातेन इस्सरियट्ठेनापि एतानि इन्द्रियानि। चक्खुविञ्‍ञाणादिप्पवत्तियञ्हि चक्खादीनं सिद्धं आधिपच्‍चं, तस्मिं तिक्खे तिक्खत्ता मन्दे च मन्दत्ताति। अयं तावेत्थ अत्थतो विनिच्छयो।&lt;br&gt;&#xA;लक्खणादीहीति लक्खणरसपच्‍चुपट्ठानपदट्ठानेहिपि चक्खादीनं विनिच्छयं विजानियाति अत्थो। तानि च नेसं लक्खणादीनि खन्धनिद्देसे वुत्तानेव। पञ्‍ञिन्द्रियादीनि हि चत्तारि अत्थतो अमोहोयेव। सेसानि तत्थ सरूपेनेव आगतानि।&lt;br&gt;&#xA;५२६. कमतोति अयम्पि देसनाक्‍कमोव। तत्थ अज्झत्तधम्मे परिञ्‍ञाय अरियभूमिपटिलाभो होतीति अत्तभावपरियापन्‍नानि चक्खुन्द्रियादीनि पठमं देसितानि। सो पन अत्तभावो यं धम्मं उपादाय इत्थीति वा पुरिसोति वा सङ्खं गच्छति, अयं सोति निदस्सनत्थं ततो इत्थिन्द्रियं पुरिसिन्द्रियञ्‍च। सो दुविधोपि जीवितिन्द्रियपटिबद्धवुत्तीति ञापनत्थं ततो जीवितिन्द्रियं। याव तस्स पवत्ति, ताव एतेसं वेदयितानं अनिवत्ति। यञ्‍च किञ्‍चि वेदयितं, सब्बं तं दुक्खन्ति ञापनत्थं ततो सुखिन्द्रियादीनि। तंनिरोधत्थं पन एते धम्मा भावेतब्बाति पटिपत्तिदस्सनत्थं ततो सद्धादीनि। इमाय पटिपत्तिया एस धम्मो पठमं अत्तनि पातुभवतीति पटिपत्तिया अमोघभावदस्सनत्थं ततो अनञ्‍ञातञ्‍ञस्सामीतिन्द्रियं। तस्सेव फलत्ता ततो अनन्तरं भावेतब्बतो च ततो अञ्‍ञिन्द्रियं। ततो परं भावनाय इमस्स अधिगमो, अधिगते च पन इमस्मिं नत्थि किञ्‍चि उत्तरि करणीयन्ति ञापनत्थं अन्ते परमस्सासभूतं अञ्‍ञाताविन्द्रियं देसितन्ति अयमेत्थ कमो।&lt;br&gt;&#xA;भेदाभेदाति जीवितिन्द्रियस्सेव चेत्थ भेदो। तञ्हि रूपजीवितिन्द्रियं अरूपजीवितिन्द्रियन्ति दुविधं होति। सेसानं अभेदोति एवमेत्थ भेदाभेदतो विनिच्छयं विजानिया।&lt;br&gt;&#xA;५२७. किच्‍चाति किं इन्द्रियानं किच्‍चन्ति चे। चक्खुन्द्रियस्स ताव ‘‘चक्खायतनं चक्खुविञ्‍ञाणधातुया तंसम्पयुत्तकानञ्‍च धम्मानं इन्द्रियपच्‍चयेन पच्‍चयो’’ति वचनतो यं तं इन्द्रियपच्‍चयभावेन साधेतब्बं अत्तनो तिक्खमन्दादिभावेन चक्खुविञ्‍ञाणादिधम्मानं तिक्खमन्दादिसङ्खातं अत्ताकारानुवत्तापनं, इदं किच्‍चं। एवं सोतघानजिव्हाकायानं। मनिन्द्रियस्स पन सहजातधम्मानं अत्तनो वसवत्तापनं। जीवितिन्द्रियस्स सहजातधम्मानुपालनं। इत्थिन्द्रियपुरिसिन्द्रियानं इत्थिपुरिसलिङ्गनिमित्तकुत्ताकप्पाकारानुविधानं। सुखदुक्खसोमनस्सदोमनस्सिन्द्रियानं सहजातधम्मे अभिभवित्वा यथासकं ओळारिकाकारानुपापनं। उपेक्खिन्द्रियस्स सन्तपणीतमज्झत्ताकारानुपापनं। सद्धादीनं पटिपक्खाभिभवनं सम्पयुत्तधम्मानञ्‍च पसन्‍नाकारादिभावसम्पापनं। अनञ्‍ञातञ्‍ञस्सामीतिन्द्रियस्स संयोजनत्तयप्पहानञ्‍चेव सम्पयुत्तानञ्‍च तप्पहानाभिमुखभावकरणं। अञ्‍ञिन्द्रियस्स कामरागब्यापादादितनुकरणप्पहानञ्‍चेव सहजातानञ्‍च अत्तनो वसानुवत्तापनं। अञ्‍ञाताविन्द्रियस्स सब्बकिच्‍चेसु उस्सुक्‍कप्पहानञ्‍चेव अमताभिमुखभावपच्‍चयता च सम्पयुत्तानन्ति एवमेत्थ किच्‍चतो विनिच्छयं विजानिया।&lt;br&gt;&#xA;५२८. भूमितोति चक्खुसोतघानजिव्हाकायइत्थिपुरिससुखदुक्खदोमनस्सिन्द्रियानि चेत्थ कामावचरानेव। मनिन्द्रियजीवितिन्द्रियउपेक्खिन्द्रियानि सद्धावीरियसतिसमाधिपञ्‍ञिन्द्रियानि च चतुभूमिपरियापन्‍नानि। सोमनस्सिन्द्रियं कामावचररूपावचरलोकुत्तरवसेन भूमित्तयपरियापन्‍नं। अवसाने तीणि लोकुत्तरानेवाति एवमेत्थ भूमितोपि विनिच्छयं विजानेय्य। एवं हि विजानन्तो –&lt;br&gt;&#xA;संवेगबहुलो भिक्खु, ठितो इन्द्रियसंवरे।&lt;br&gt;&#xA;इन्द्रियानि परिञ्‍ञाय, दुक्खस्सन्तं करिस्सतीति॥&lt;br&gt;&#xA;इदं इन्द्रियानं वित्थारकथामुखं।&lt;/p&gt;</description>
    </item>
    <item>
      <title>१७. पञ्‍ञाभूमिनिद्देसो</title>
      <link>https://vishvAsa.github.io/pALi/04_visuddhimagga/02_visuddhimagga-2/17_pa~n~nAbhUminiddeso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/04_visuddhimagga/02_visuddhimagga-2/17_pa~n~nAbhUminiddeso/</guid>
      <description>&lt;p&gt;१७. पञ्‍ञाभूमिनिद्देसो&lt;/p&gt;&#xA;&lt;h2 id=&#34;पटचचसमपपदकथ&#34;&gt;पटिच्‍चसमुप्पादकथा&lt;/h2&gt;&#xA;&lt;p&gt;५७०. इदानि ‘‘खन्धायतनधातुइन्द्रियसच्‍चपटिच्‍चसमुप्पादादिभेदा धम्मा भूमी’’ति एवं वुत्तेसु इमिस्सा पञ्‍ञाय भूमिभूतेसु धम्मेसु यस्मा पटिच्‍चसमुप्पादोचेव, आदिसद्देन सङ्गहिता पटिच्‍चसमुप्पन्‍ना धम्मा च अवसेसा होन्ति, तस्मा तेसं वण्णनाक्‍कमो अनुप्पत्तो।&lt;br&gt;&#xA;तत्थ अविज्‍जादयो ताव धम्मा पटिच्‍चसमुप्पादोति वेदितब्बा। वुत्तञ्हेतं भगवता –&lt;br&gt;&#xA;‘‘कतमो च, भिक्खवे, पटिच्‍चसमुप्पादो? अविज्‍जापच्‍चया, भिक्खवे, सङ्खारा, सङ्खारपच्‍चया विञ्‍ञाणं, विञ्‍ञाणपच्‍चया नामरूपं, नामरूपपच्‍चया सळायतनं, सळायतनपच्‍चया फस्सो, फस्सपच्‍चया वेदना, वेदनापच्‍चया तण्हा, तण्हापच्‍चया उपादानं, उपादानपच्‍चया भवो, भवपच्‍चया जाति, जातिपच्‍चया जरामरणं सोकपरिदेवदुक्खदोमनस्सुपायासा सम्भवन्ति। एवमेतस्स केवलस्स दुक्खक्खन्धस्स समुदयो होति। अयं वुच्‍चति, भिक्खवे, पटिच्‍चसमुप्पादो’’ति (सं॰ नि॰ २.१)।&lt;br&gt;&#xA;जरामरणादयो पन पटिच्‍चसमुप्पन्‍ना धम्माति वेदितब्बा। वुत्तञ्हेतं भगवता –&lt;br&gt;&#xA;‘‘कतमे च, भिक्खवे, पटिच्‍चसमुप्पन्‍ना धम्मा? जरामरणं, भिक्खवे, अनिच्‍चं सङ्खतं पटिच्‍चसमुप्पन्‍नं खयधम्मं वयधम्मं विरागधम्मं निरोधधम्मं। जाति, भिक्खवे…पे॰… भवो… उपादानं… तण्हा… वेदना… फस्सो… सळायतनं… नामरूपं… विञ्‍ञाणं… सङ्खारा… अविज्‍जा, भिक्खवे, अनिच्‍चा सङ्खता पटिच्‍चसमुप्पन्‍ना खयधम्मा वयधम्मा विरागधम्मा निरोधधम्मा। इमे वुच्‍चन्ति, भिक्खवे, पटिच्‍चसमुप्पन्‍ना धम्मा’’ति (सं॰ नि॰ २.२०)।&lt;br&gt;&#xA;५७१. अयं पनेत्थ सङ्खेपो। पटिच्‍चसमुप्पादोति पच्‍चयधम्मा वेदितब्बा। पटिच्‍चसमुप्पन्‍ना धम्माति तेहि तेहि पच्‍चयेहि निब्बत्तधम्मा। कथमिदं जानितब्बन्ति चे? भगवतो वचनेन। भगवता हि पटिच्‍चसमुप्पादपटिच्‍चसमुप्पन्‍नधम्मदेसनासुत्ते –&lt;br&gt;&#xA;‘‘कतमो च, भिक्खवे, पटिच्‍चसमुप्पादो? जातिपच्‍चया, भिक्खवे, जरामरणं, उप्पादा वा तथागतानं अनुप्पादा वा तथागतानं ठिताव सा धातु धम्मट्ठितता धम्मनियामता इदप्पच्‍चयता। तं तथागतो अभिसम्बुज्झति अभिसमेति, अभिसम्बुज्झित्वा अभिसमेत्वा आचिक्खति देसेति पञ्‍ञपेति पट्ठपेति विवरति विभजति उत्तानीकरोति, पस्सथाति चाह। जातिपच्‍चया, भिक्खवे, जरामरणं। भवपच्‍चया, भिक्खवे, जाति…पे॰… अविज्‍जापच्‍चया, भिक्खवे, सङ्खारा उप्पादा वा तथागतानं…पे॰… उत्तानीकरोति पस्सथाति चाह। अविज्‍जापच्‍चया, भिक्खवे, सङ्खारा। इति खो, भिक्खवे, या तत्र तथता अवितथता अनञ्‍ञथता इदप्पच्‍चयता। अयं वुच्‍चति, भिक्खवे, पटिच्‍चसमुप्पादो’’ति (सं॰ नि॰ २.२०)।&lt;br&gt;&#xA;५७२. एवं पटिच्‍चसमुप्पादं देसेन्तेन तथतादीहि वेवचनेहि पच्‍चयधम्माव पटिच्‍चसमुप्पादोति वुत्ता। तस्मा जरामरणादीनं धम्मानं पच्‍चयलक्खणो पटिच्‍चसमुप्पादो, दुक्खानुबन्धनरसो, कुम्मग्गपच्‍चुपट्ठानोति वेदितब्बो।&lt;br&gt;&#xA;सो पनायं तेहि तेहि पच्‍चयेहि अनूनाधिकेहेव तस्स तस्स धम्मस्स सम्भवतो तथताति, सामग्गिं उपगतेसु पच्‍चयेसु मुहुत्तम्पि ततो निब्बत्तधम्मानं असम्भवाभावतो अवितथताति, अञ्‍ञधम्मपच्‍चयेहि अञ्‍ञधम्मानुप्पत्तितो अनञ्‍ञथताति, यथावुत्तानं एतेसं जरामरणादीनं पच्‍चयतो वा पच्‍चयसमूहतो वा इदप्पच्‍चयताति वुत्तो।&lt;br&gt;&#xA;५७३. तत्रायं वचनत्थो, इमेसं पच्‍चया इदप्पच्‍चया। इदप्पच्‍चया एव इदप्पच्‍चयता। इदप्पच्‍चयानं वा समूहो इदप्पच्‍चयता। लक्खणं पनेत्थ सद्दसत्थतो परियेसितब्बं।&lt;br&gt;&#xA;५७४. केचि पन पटिच्‍च सम्मा च तित्थियपरिकप्पितपकतिपुरिसादिकारणनिरपेक्खो उप्पादो पटिच्‍चसमुप्पादोति एवं उप्पादमत्तं पटिच्‍चसमुप्पादोति वदन्ति , तं न युज्‍जति। कस्मा? सुत्ताभावतो, सुत्तविरोधतो, गम्भीरनयासम्भवतो, सद्दभेदतो च। ‘‘उप्पादमत्तं पटिच्‍चसमुप्पादो’’ति हि सुत्तं नत्थि। तं ‘‘पटिच्‍चसमुप्पादो’’ति च वदन्तस्स पदेसविहारसुत्तविरोधो आपज्‍जति। कथं? भगवतो हि ‘‘अथ खो भगवा रत्तिया पठमं यामं पटिच्‍चसमुप्पादं अनुलोमपटिलोमं मनसाकासी’’ति (महाव॰ १) आदिवचनतो पटिच्‍चसमुप्पादमनसिकारो पठमाभिसम्बुद्धविहारो, पदेसविहारो च तस्सेकदेसविहारो। यथाह ‘‘येन स्वाहं, भिक्खवे, विहारेन पठमाभिसम्बुद्धो विहरामि, तस्स पदेसेन विहासि’’न्ति (सं॰ नि॰ ५.११)। तत्र च पच्‍चयाकारदस्सनेन विहासि, न उप्पादमत्तदस्सनेनाति। यथाह ‘‘सो एवं पजानामि मिच्छादिट्ठिपच्‍चयापि वेदयितं सम्मादिट्ठिपच्‍चयापि वेदयितं मिच्छासङ्कप्पपच्‍चयापि वेदयित’’न्ति (सं॰ नि॰ ५.११) सब्बं वित्थारेतब्बं। एवं उप्पादमत्तं ‘‘पटिच्‍चसमुप्पादो’’ति वदन्तस्स पदेसविहारसुत्तविरोधो आपज्‍जति। तथा कच्‍चानसुत्तविरोधो।&lt;br&gt;&#xA;कच्‍चानसुत्तेपि हि ‘‘लोकसमुदयं खो, कच्‍चान, यथाभूतं सम्मप्पञ्‍ञाय पस्सतो या लोके नत्थिता, सा न होती’’ति (सं॰ नि॰ २.१५) अनुलोमपटिच्‍चसमुप्पादो लोकपच्‍चयतो ‘‘लोकसमुदयो’’ति उच्छेददिट्ठिसमुग्घातत्थं पकासितो, न उप्पादमत्तं। न हि उप्पादमत्तदस्सनेन उच्छेददिट्ठिया समुग्घातो होति। पच्‍चयानुपरमदस्सनेन पन होति। पच्‍चयानुपरमे फलानुपरमतोति। एवं उप्पादमत्तं ‘‘पटिच्‍चसमुप्पादो’’ति वदन्तस्स कच्‍चानसुत्तविरोधोपि आपज्‍जति।&lt;br&gt;&#xA;गम्भीरनयासम्भवतोति वुत्तं खो पनेतं भगवता ‘‘गम्भीरो चायं, आनन्द, पटिच्‍चसमुप्पादो गम्भीरावभासो चा’’ति (दी॰ नि॰ २.९५; सं॰ नि॰ २.६०)। गम्भीरत्तञ्‍च नाम चतुब्बिधं, तं परतो वण्णयिस्साम। तं उप्पादमत्ते नत्थि। चतुब्बिधनयपटिमण्डितञ्‍चेतं पटिच्‍चसमुप्पादं वण्णयन्ति, तम्पि नयचतुक्‍कं उप्पादमत्ते नत्थीति गम्भीरनयासम्भवतोपि न उप्पादमत्तं पटिच्‍चसमुप्पादो।&lt;br&gt;&#xA;५७५. सद्दभेदतोति पटिच्‍चसद्दो च पनायं समाने कत्तरि पुब्बकाले पयुज्‍जमानो अत्थसिद्धिकरो होति। सेय्यथिदं, ‘‘चक्खुञ्‍च पटिच्‍च रूपे च उप्पज्‍जति चक्खुविञ्‍ञाण’’न्ति (सं॰ नि॰ २.४३)। इध पन भावसाधनेन उप्पादसद्देन सद्धिं पयुज्‍जमानो समानस्स कत्तु अभावतो सद्दभेदं गच्छति, न च किञ्‍चि अत्थं साधेतीति सद्दभेदतोपि न उप्पादमत्तं पटिच्‍चसमुप्पादोति।&lt;br&gt;&#xA;तत्थ सिया – ‘‘होति-सद्देन सद्धिं योजयिस्साम ‘पटिच्‍चसमुप्पादो होती’ति’’, तं न युत्तं। कस्मा? योगाभावतो चेव, उप्पादस्स च उप्पादपत्तिदोसतो। ‘‘पटिच्‍चसमुप्पादं वो, भिक्खवे, देसेस्सामि। कतमो च, भिक्खवे, पटिच्‍चसमुप्पादो…पे॰… अयं वुच्‍चति, भिक्खवे, पटिच्‍चसमुप्पादो’’ति (सं॰ नि॰ २.१)। इमेसु हि पदेसु एकेनपि सद्धिं होति-सद्दो योगं न गच्छति, न च उप्पादो होति। सचे भवेय्य, उप्पादस्सापि उप्पादो पापुणेय्याति।&lt;br&gt;&#xA;५७६. येपि मञ्‍ञन्ति ‘‘इदप्पच्‍चयानं भावो इदप्पच्‍चयता, भावो च नाम यो आकारो अविज्‍जादीनं सङ्खारादिपातुभावे हेतु, सो। तस्मिञ्‍च सङ्खारविकारे पटिच्‍चसमुप्पादसञ्‍ञा’’ति, तेसं तं न युज्‍जति। कस्मा? अविज्‍जादीनं हेतुवचनतो। भगवता हि ‘‘तस्मातिह, आनन्द, एसेव हेतु, एतं निदानं, एस समुदयो, एस पच्‍चयो जरामरणस्स यदिदं जाति…पे॰… सङ्खारानं, यदिदं अविज्‍जा’’ति (दी॰ नि॰ २.९८ आदयो) एवं अविज्‍जादयोव हेतूति वुत्ता, न तेसं विकारो। तस्मा ‘‘पटिच्‍चसमुप्पादोति पच्‍चयधम्मा वेदितब्बा’’ति इति यं तं वुत्तं, तं सम्मा वुत्तन्ति वेदितब्बं।&lt;br&gt;&#xA;५७७. या पनेत्थ ‘‘पटिच्‍चसमुप्पादो’’ति इमाय ब्यञ्‍जनच्छायाय उप्पादोयेवायं वुत्तोति सञ्‍ञा उप्पज्‍जति, सा इमस्स पदस्स एवमत्थं गहेत्वा वूपसमेतब्बा। भगवता हि,&lt;br&gt;&#xA;द्वेधा ततो पवत्ते, धम्मसमूहे यतो इदं वचनं।&lt;br&gt;&#xA;तप्पच्‍चयो ततोयं, फलोपचारेन इति वुत्तो॥&lt;br&gt;&#xA;यो हि अयं पच्‍चयताय पवत्तो धम्मसमूहो, तत्थ पटिच्‍चसमुप्पादोति इदं वचनं द्विधा इच्छन्ति। सो हि यस्मा पतीयमानो हिताय सुखाय च संवत्तति, तस्मा पच्‍चेतुमरहन्ति नं पण्डिताति पटिच्‍चो। उप्पज्‍जमानो च सह सम्मा च उप्पज्‍जति, न एकेकतो, नापि अहेतुतोति समुप्पादो। एवं पटिच्‍चो च सो समुप्पादो चाति पटिच्‍चसमुप्पादो । अपिच सह उप्पज्‍जतीति समुप्पादो, पच्‍चयसामग्गिं पन पटिच्‍च अपच्‍चक्खायाति एवम्पि पटिच्‍चसमुप्पादो। तस्स चायं हेतुसमूहो पच्‍चयोति तप्पच्‍चयत्ता अयम्पि, यथा लोके सेम्हस्स पच्‍चयो गुळो सेम्हो गुळोति वुच्‍चति, यथा च सासने सुखप्पच्‍चयो बुद्धानं उप्पादो ‘‘सुखो बुद्धानं उप्पादो’’ति वुच्‍चति, तथा पटिच्‍चसमुप्पादो इच्‍चेव फलवोहारेन वुत्तोति वेदितब्बो।&lt;br&gt;&#xA;५७८. अथ वा,&lt;br&gt;&#xA;पटिमुखमितोति वुत्तो, हेतुसमूहो अयं पटिच्‍चोति।&lt;br&gt;&#xA;सहिते उप्पादेति च, इति वुत्तो सो समुप्पादो॥&lt;br&gt;&#xA;यो हि एस सङ्खारादीनं पातुभावाय अविज्‍जादिएकेकहेतुसीसेन निद्दिट्ठो हेतुसमूहो, सो साधारणफलनिप्फादकट्ठेन अवेकल्‍लट्ठेन च सामग्गिअङ्गानं अञ्‍ञमञ्‍ञेन पटिमुखं इतो गतोति कत्वा पटिच्‍चोति वुच्‍चति। स्वायं सहितेयेव अञ्‍ञमञ्‍ञं अविनिब्भोगवुत्तिधम्मे उप्पादेतीति समुप्पादोतिपि वुत्तो। एवम्पि पटिच्‍चो च सो समुप्पादो चाति पटिच्‍चसमुप्पादो।&lt;br&gt;&#xA;५७९. अपरो नयो –&lt;br&gt;&#xA;पच्‍चयता अञ्‍ञोञ्‍ञं, पटिच्‍च यस्मा समं सह च धम्मे।&lt;br&gt;&#xA;अयमुप्पादेति ततोपि, एवमिध भासिता मुनिना॥&lt;br&gt;&#xA;अविज्‍जादिसीसेन निद्दिट्ठपच्‍चयेसु हि ये पच्‍चया यं सङ्खारादिकं धम्मं उप्पादेन्ति, न ते अञ्‍ञमञ्‍ञं अपटिच्‍च अञ्‍ञमञ्‍ञवेकल्‍ले सति उप्पादेतुं समत्थाति। तस्मा पटिच्‍च समं सह च न एकेकदेसं, नापि पुब्बापरभावेन अयं पच्‍चयता धम्मे उप्पादेतीति अत्थानुसारवोहारकुसलेन मुनिना एवमिध भासिता, पटिच्‍चसमुप्पादोत्वेव भासिताति अत्थो।&lt;br&gt;&#xA;५८०. एवं भासमानेन च,&lt;br&gt;&#xA;पुरिमेन सस्सतादीन, मभावो पच्छिमेन च पदेन।&lt;br&gt;&#xA;उच्छेदादिविघातो, द्वयेन परिदीपितो ञायो॥&lt;br&gt;&#xA;पुरिमेनाति पच्‍चयसामग्गिपरिदीपकेन पटिच्‍चपदेन पवत्तिधम्मानं पच्‍चयसामग्गियं आयत्तवुत्तित्ता सस्सताहेतुविसमहेतुवसवत्तिवादप्पभेदानं सस्सतादीनं अभावो परिदीपितो होति? किं हि सस्सतानं, अहेतुआदिवसेन वा पवत्तानं पच्‍चयसामग्गियाति? पच्छिमेन च पदेनाति धम्मानं उप्पादपरिदीपकेन समुप्पादपदेन पच्‍चयसामग्गियं धम्मानं उप्पत्तितो विहता उच्छेदनत्थिकअकिरियवादाति उच्छेदादिविघातो परिदीपितो होति। पुरिमपुरिमपच्‍चयवसेन हि पुनप्पुनं उप्पज्‍जमानेसु धम्मेसु कुतो उच्छेदो, नत्थिकाकिरियवादा चाति। द्वयेनाति सकलेन पटिच्‍चसमुप्पादवचनेन तस्सा तस्सा पच्‍चयसामग्गिया सन्ततिं अविच्छिन्दित्वा तेसं तेसं धम्मानं सम्भवतो मज्झिमा पटिपदा, ‘‘सो करोति सो पटिसंवेदेति, अञ्‍ञो करोति अञ्‍ञो पटिसंवेदेती’’ति वादप्पहानं, जनपदनिरुत्तिया अनभिनिवेसो, समञ्‍ञाय अनतिधावनन्ति अयं ञायो परिदीपितो होतीति अयं ताव पटिच्‍चसमुप्पादोति वचनमत्तस्स अत्थो।&lt;br&gt;&#xA;५८१. या पनायं भगवता पटिच्‍चसमुप्पादं देसेन्तेन ‘‘अविज्‍जापच्‍चया सङ्खारा’’तिआदिना नयेन निक्खित्ता तन्ति, तस्सा अत्थसंवण्णनं करोन्तेन विभज्‍जवादिमण्डलं ओतरित्वा आचरिये अनब्भाचिक्खन्तेन सकसमयं अवोक्‍कमन्तेन परसमयं अनायूहन्तेन सुत्तं अप्पटिबाहन्तेन विनयं अनुलोमेन्तेन महापदेसे ओलोकेन्तेन धम्मं दीपेन्तेन अत्थं सङ्गाहेन्तेन तमेवत्थं पुनरावत्तेत्वा अपरेहिपि परियायन्तरेहि निद्दिसन्तेन च यस्मा अत्थसंवण्णना कातब्बा होति, पकतियापि च दुक्‍कराव पटिच्‍चसमुप्पादस्स अत्थसंवण्णना। यथाहु पोराणा –&lt;br&gt;&#xA;‘‘सच्‍चं सत्तो पटिसन्धि, पच्‍चयाकारमेव च।&lt;br&gt;&#xA;दुद्दसा चतुरो धम्मा, देसेतुं च सुदुक्‍करा’’ति॥&lt;br&gt;&#xA;तस्मा अञ्‍ञत्र आगमाधिगमप्पत्तेहि न सुकरा पटिच्‍चसमुप्पादस्सत्थवण्णनाति परितुलयित्वा,&lt;br&gt;&#xA;वत्तुकामो अहं अज्‍ज, पच्‍चयाकारवण्णनं।&lt;br&gt;&#xA;पतिट्ठं नाधिगच्छामि, अज्झोगाळ्होव सागरं॥&lt;br&gt;&#xA;सासनं पनिदं नाना, देसनानयमण्डितं।&lt;br&gt;&#xA;पुब्बाचरियमग्गो च, अब्बोच्छिन्‍नो पवत्तति॥&lt;br&gt;&#xA;यस्मा तस्मा तदुभयं, सन्‍निस्सायत्थवण्णनं।&lt;br&gt;&#xA;आरभिस्सामि एतस्स, तं सुणाथ समाहिता॥&lt;br&gt;&#xA;वुत्तञ्हेतं पुब्बाचरियेहि –&lt;br&gt;&#xA;‘‘यो कोचि मं अट्ठिकत्वा सुणेय्य,&lt;br&gt;&#xA;लभेथ पुब्बापरियं विसेसं।&lt;br&gt;&#xA;लद्धान पुब्बापरियं विसेसं,&lt;br&gt;&#xA;अदस्सनं मच्‍चुराजस्स गच्छे’’ति॥&lt;br&gt;&#xA;५८२. इति अविज्‍जापच्‍चया सङ्खारातिआदीसु हि आदितोयेव ताव,&lt;br&gt;&#xA;देसनाभेदतो अत्थ, लक्खणेकविधादितो। अङ्गानञ्‍च ववत्थाना, विञ्‍ञातब्बो विनिच्छयो।&lt;br&gt;&#xA;तत्थ देसनाभेदतोति भगवतो हि वल्‍लिहारकानं चतुन्‍नं पुरिसानं वल्‍लिगहणं विय आदितो वा मज्झतो वा पट्ठाय याव परियोसानं, तथा परियोसानतो वा मज्झतो वा पट्ठाय याव आदीति चतुब्बिधा पटिच्‍चसमुप्पाददेसना।&lt;br&gt;&#xA;यथा हि वल्‍लिहारकेसु चतूसु पुरिसेसु एको वल्‍लिया मूलमेव पठमं पस्सति, सो तं मूले छेत्वा सब्बं आकड्ढित्वा आदाय कम्मे उपनेति, एवं भगवा ‘‘इति खो, भिक्खवे, अविज्‍जापच्‍चया सङ्खारा…पे॰… जातिपच्‍चया जरामरण’’न्ति (म॰ नि॰ १.४०२; सं॰ नि॰ २.२) आदितो पट्ठाय याव परियोसानापि पटिच्‍चसमुप्पादं देसेति।&lt;br&gt;&#xA;यथा पन तेसु पुरिसेसु एको वल्‍लिया मज्झं पठमं पस्सति, सो मज्झे छिन्दित्वा उपरिभागञ्‍ञेव आकड्ढित्वा आदाय कम्मे उपनेति, एवं भगवा ‘‘तस्स तं वेदनं अभिनन्दतो अभिवदतो अज्झोसाय तिट्ठतो उप्पज्‍जति नन्दी। या वेदनासु नन्दी, तदुपादानं। तस्सुपादानपच्‍चया भवो, भवपच्‍चया जाती’’ति (म॰ नि॰ १.४०९; सं॰ नि॰ ३.५) मज्झतो पट्ठाय याव परियोसानापि देसेति।&lt;br&gt;&#xA;यथा च तेसु पुरिसेसु एको वल्‍लिया अग्गं पठमं पस्सति, सो अग्गे गहेत्वा अग्गानुसारेन याव मूला सब्बं आदाय कम्मे उपनेति, एवं भगवा ‘‘जातिपच्‍चया जरामरणन्ति इति खो पनेतं वुत्तं, जातिपच्‍चया नु खो, भिक्खवे, जरामरणं नो वा कथं वो एत्थ होतीति? जातिपच्‍चया, भन्ते, जरामरणं। एवं नो एत्थ होति जातिपच्‍चया जरामरणन्ति। भवपच्‍चया जाति…पे॰… अविज्‍जापच्‍चया सङ्खाराति इति खो पनेतं वुत्तं, अविज्‍जापच्‍चया नु खो, भिक्खवे, सङ्खारा नो वा कथं वो एत्थ होती’’ति (म॰ नि॰ १.४०३) परियोसानतो पट्ठाय याव आदितोपि पटिच्‍चसमुप्पादं देसेति।&lt;br&gt;&#xA;यथा पनेतेसु पुरिसेसु एको वल्‍लिया मज्झमेव पठमं पस्सति, सो मज्झे छिन्दित्वा हेट्ठा ओतरन्तो याव मूला आदाय कम्मे उपनेति, एवं भगवा ‘‘इमे च, भिक्खवे, चत्तारो आहारा किन्‍निदाना, किंसमुदया, किंजातिका, किंपभवा? इमे चत्तारो आहारा तण्हानिदाना, तण्हासमुदया, तण्हाजातिका, तण्हापभवा। तण्हा किन्‍निदाना… वेदना… फस्सो… सळायतनं… नामरूपं… विञ्‍ञाणं… सङ्खारा किन्‍निदाना…पे॰… सङ्खारा अविज्‍जानिदाना…पे॰… अविज्‍जापभवा’’ति (सं॰ नि॰ २.११) मज्झतो पट्ठाय याव आदितो देसेति।&lt;br&gt;&#xA;५८३. कस्मा पनेवं देसेतीति? पटिच्‍चसमुप्पादस्स समन्तभद्दकत्ता सयञ्‍च देसनाविलासप्पत्तत्ता। समन्तभद्दको हि पटिच्‍चसमुप्पादो, ततो ततो ञायपटिवेधाय संवत्ततियेव । देसनाविलासप्पत्तो च भगवा चतुवेसारज्‍जपटिसम्भिदायोगेन चतुब्बिधगम्भीरभावप्पत्तिया च। सो देसनाविलासप्पत्तत्ता नानानयेहेव धम्मं देसेति।&lt;br&gt;&#xA;विसेसतो पनस्स या आदितो पट्ठाय अनुलोमदेसना, सा पवत्तिकारणविभागसंमूळ्हं वेनेय्यजनं समनुपस्सतो यथासकेहि कारणेहि पवत्तिसन्दस्सनत्थं उप्पत्तिक्‍कमसन्दस्सनत्थञ्‍च पवत्ताति विञ्‍ञातब्बा। या परियोसानतो पट्ठाय पटिलोमदेसना, सा ‘‘किच्छं वतायं लोको आपन्‍नो जायति च जीयति च मीयति च चवति च उपपज्‍जति चा’’तिआदिना (दी॰ नि॰ २.५७; सं॰ नि॰ २.४) नयेन किच्छापन्‍नं लोकं अनुविलोकयतो पुब्बभागपटिवेधानुसारेन तस्स तस्स जरामरणादिकस्स दुक्खस्स अत्तना अधिगतकारणसन्दस्सनत्थं। या मज्झतो पट्ठाय याव आदि पवत्ता, सा आहारनिदानववत्थापनानुसारेन याव अतीतं अद्धानं अतिहरित्वा पुन अतीतद्धतो पभुति हेतुफलपटिपाटिसन्दस्सनत्थं। या पन मज्झतो पट्ठाय याव परियोसानं पवत्ता, सा पच्‍चुप्पन्‍ने अद्धाने अनागतद्धहेतुसमुट्ठानतो पभुति अनागतद्धसन्दस्सनत्थं। तासु या पवत्तिकारणसम्मूळ्हस्स वेनेय्यजनस्स यथासकेहि कारणेहि पवत्तिसन्दस्सनत्थं उप्पत्तिक्‍कमसन्दस्सनत्थञ्‍च आदितो पट्ठाय अनुलोमदेसना वुत्ता, सा इध निक्खित्ताति वेदितब्बा।&lt;br&gt;&#xA;५८४. कस्मा पनेत्थ अविज्‍जा आदितो वुत्ता, किं पकतिवादीनं पकति विय अविज्‍जापि अकारणं मूलकारणं लोकस्साति? न अकारणं। ‘‘आसवसमुदया अविज्‍जासमुदयो’’ति (म॰ नि॰ १.१०३) हि अविज्‍जाय कारणं वुत्तं। अत्थि पन परियायो येन मूलकारणं सिया, को पन सोति? वट्टकथाय सीसभावो।&lt;br&gt;&#xA;भगवा हि वट्टकथं कथेन्तो द्वे धम्मे सीसं कत्वा कथेति, अविज्‍जं वा। यथाह – ‘‘पुरिमा, भिक्खवे, कोटि न पञ्‍ञायति अविज्‍जाय ‘इतो पुब्बे अविज्‍जा नाहोसि, अथ पच्छा समभवी’ति, एवञ्‍चेतं, भिक्खवे, वुच्‍चति, अथ च पन पञ्‍ञायति इदप्पच्‍चया अविज्‍जा’’ति (अ॰ नि॰ १०.६१)। भवतण्हं वा। यथाह – ‘‘पुरिमा, भिक्खवे, कोटि न पञ्‍ञायति भवतण्हाय ‘इतो पुब्बे भवतण्हा नाहोसि, अथ पच्छा समभवी’ति, एवञ्‍चेतं, भिक्खवे, वुच्‍चति, अथ च पन पञ्‍ञायति इदप्पच्‍चया भवतण्हा’’ति (अ॰ नि॰ १०.६२)।&lt;br&gt;&#xA;५८५. कस्मा पन भगवा वट्टकथं कथेन्तो इमे द्वे धम्मे सीसं कत्वा कथेतीति? सुगतिदुग्गतिगामिनो कम्मस्स विसेसहेतुभूतत्ता। दुग्गतिगामिनो हि कम्मस्स विसेसहेतु अविज्‍जा। कस्मा? यस्मा अविज्‍जाभिभूतो पुथुज्‍जनो अग्गिसन्तापलगुळाभिघातपरिस्समाभिभूता वज्झगावी ताय परिस्समातुरताय निरस्सादम्पि अत्तनो अनत्थावहम्पि च उण्होदकपानं विय किलेससन्तापतो निरस्सादम्पि दुग्गतिनिपातनतो च अत्तनो अनत्थावहम्पि पाणातिपातादिं अनेकप्पकारं दुग्गतिगामिकम्मं आरभति। सुगतिगामिनो पन कम्मस्स विसेसहेतु भवतण्हा। कस्मा? यस्मा भवतण्हाभिभूतो पुथुज्‍जनो सा वुत्तप्पकारा गावी सीतूदकतण्हाय सअस्सादं अत्तनो परिस्समविनोदनञ्‍च सीतूदकपानं विय किलेससन्तापविरहतो सअस्सादं सुगतिसम्पापनेन अत्तनो दुग्गतिदुक्खपरिस्समविनोदनञ्‍च पाणातिपाता वेरमणिआदिं अनेकप्पकारं सुगतिगामिकम्मं आरभति।&lt;br&gt;&#xA;५८६. एतेसु पन वट्टकथाय सीसभूतेसु धम्मेसु कत्थचि भगवा एकधम्ममूलिकं देसनं देसेति। सेय्यथिदं, ‘‘इति खो, भिक्खवे, अविज्‍जूपनिसा सङ्खारा, सङ्खारूपनिसं विञ्‍ञाण’’न्तिआदि (सं॰ नि॰ २.२३)। तथा ‘‘उपादानियेसु, भिक्खवे, धम्मेसु अस्सादानुपस्सिनो विहरतो तण्हा पवड्ढति, तण्हापच्‍चया उपादान’’न्तिआदि (सं॰ नि॰ २.५२)। कत्थचि उभयमूलिकम्पि। सेय्यथिदं, ‘‘अविज्‍जानीवरणस्स, भिक्खवे, बालस्स तण्हाय सम्पयुत्तस्स एवमयं कायो समुदागतो। इति अयञ्‍चेव कायो बहिद्धा च नामरूपं इत्थेतं द्वयं। द्वयं पटिच्‍च फस्सो सळेवायतनानि, येहि फुट्ठो बालो सुखदुक्खं पटिसंवेदेती’’तिआदि (सं॰ नि॰ २.१९)। तासु देसनासु ‘‘अविज्‍जापच्‍चया सङ्खारा’’ति अयमिध अविज्‍जावसेन एकधम्ममूलिका देसनाति वेदितब्बा। एवं तावेत्थ देसनाभेदतो विञ्‍ञातब्बो विनिच्छयो।&lt;br&gt;&#xA;५८७. अत्थतोति अविज्‍जादीनं पदानं अत्थतो। सेय्यथिदं, पूरेतुं अयुत्तट्ठेन कायदुच्‍चरितादि अविन्दियं नाम, अलद्धब्बन्ति अत्थो। तं अविन्दियं विन्दतीति अविज्‍जा। तब्बिपरीततो कायसुचरितादि विन्दियं नाम, तं विन्दियं न विन्दतीति अविज्‍जा। खन्धानं रासट्ठं, आयतनानं आयतनट्ठं, धातूनं सुञ्‍ञट्ठं, इन्द्रियानं अधिपतियट्ठं, सच्‍चानं तथट्ठं अविदितं करोतीतिपि अविज्‍जा। दुक्खादीनं पीळनादिवसेन वुत्तं चतुब्बिधं अत्थं अविदितं करोतीतिपि अविज्‍जा। अन्तविरहिते संसारे सब्बयोनिगतिभवविञ्‍ञाणट्ठितिसत्तावासेसु सत्ते जवापेतीति अविज्‍जा। परमत्थतो अविज्‍जमानेसु इत्थिपुरिसादीसु जवति, विज्‍जमानेसुपि खन्धादीसु न जवतीति अविज्‍जा। अपिच चक्खुविञ्‍ञाणादीनं वत्थारम्मणानं पटिच्‍चसमुप्पादपटिच्‍चसमुप्पन्‍नानञ्‍च धम्मानं छादनतोपि अविज्‍जा।&lt;br&gt;&#xA;यं पटिच्‍च फलमेति, सो पच्‍चयो। पटिच्‍चाति न विना अपच्‍चक्खत्वाति अत्थो। एतीति उप्पज्‍जति चेव पवत्तति चाति अत्थो। अपिच उपकारकट्ठो पच्‍चयट्ठो। अविज्‍जा च सा पच्‍चयो चाति अविज्‍जापच्‍चयो। तस्मा अविज्‍जापच्‍चया।&lt;br&gt;&#xA;सङ्खतमभिसङ्खरोन्तीति सङ्खारा। अपिच अविज्‍जापच्‍चया सङ्खारा, सङ्खारसद्देन आगतसङ्खाराति दुविधा सङ्खारा। तत्थ पुञ्‍ञापुञ्‍ञानेञ्‍जाभिसङ्खारा तयो, कायवचीचित्तसङ्खारा तयोति इमे छ अविज्‍जापच्‍चया सङ्खारा। ते सब्बेपि लोकियकुसलाकुसलचेतनामत्तमेव होन्ति।&lt;br&gt;&#xA;सङ्खतसङ्खारो, अभिसङ्खतसङ्खारो, अभिसङ्खरणकसङ्खारो, पयोगाभिसङ्खारोति इमे पन चत्तारो सङ्खार-सद्देन आगतसङ्खारा। तत्थ ‘‘अनिच्‍चा वत सङ्खारा’’तिआदीसु (दी॰ नि॰ २.२२१, २७२; सं॰ नि॰ १.१८६) वुत्ता सब्बेपि सप्पच्‍चया धम्मा सङ्खतसङ्खारा नाम। कम्मनिब्बत्ता तेभूमका रूपारूपधम्मा अभिसङ्खतसङ्खाराति अट्ठकथासु वुत्ता, तेपि ‘‘अनिच्‍चा वत सङ्खारा’’ति (दी॰ नि॰ २.२२१; २७२; सं॰ नि॰ १.१८६) एत्थेव सङ्गहं गच्छन्ति। विसुं पन नेसं आगतट्ठानं न पञ्‍ञायति। तेभूमिककुसलाकुसलचेतना पन अभिसङ्खरणकसङ्खारोति वुच्‍चति, तस्स ‘‘अविज्‍जागतोयं, भिक्खवे, पुरिसपुग्गलो पुञ्‍ञञ्‍चेव सङ्खारं अभिसङ्खरोती’’तिआदीसु (सं॰ नि॰ २.५१) आगतट्ठानं पञ्‍ञायति। कायिकचेतसिकं पन वीरियं पयोगाभिसङ्खारोति वुच्‍चति, सो ‘‘यावतिका अभिसङ्खारस्स गति, तावतिका गन्त्वा अक्खाहतं मञ्‍ञे अट्ठासी’’तिआदीसु (अ॰ नि॰ ३.१५) आगतो।&lt;br&gt;&#xA;न केवलञ्‍च एतेयेव, अञ्‍ञेपि ‘‘सञ्‍ञावेदयितनिरोधं समापज्‍जन्तस्स खो, आवुसो विसाख, भिक्खुनो पठमं निरुज्झति वचीसङ्खारो, ततो कायसङ्खारो, ततो चित्तसङ्खारो’’तिआदिना (म॰ नि॰ १.४६४) नयेन सङ्खार-सद्देन आगता अनेके सङ्खारा। तेसु नत्थि सो सङ्खारो, यो सङ्खतसङ्खारेहि सङ्गहं न गच्छेय्य, इतो परं सङ्खारपच्‍चया विञ्‍ञाणन्तिआदीसु वुत्तं वुत्तनयेनेव वेदितब्बं।&lt;br&gt;&#xA;अवुत्ते पन विजानातीति विञ्‍ञाणं। नमतीति नामं। रुप्पतीति रूपं। आये तनोति आयतञ्‍च नयतीति आयतनं। फुसतीति फस्सो। वेदयतीति वेदना। परितस्सतीति तण्हा। उपादियतीति उपादानं। भवति भावयति चाति भवो। जननं जाति। जिरणं जरा। मरन्ति एतेनाति मरणं। सोचनं सोको। परिदेवनं परिदेवो। दुक्खयतीति दुक्खं। उप्पादट्ठितिवसेन वा द्विधा खणतीतिपि दुक्खं। दुम्मनभावो दोमनस्सं। भुसो आयासो उपायासो।&lt;br&gt;&#xA;सम्भवन्तीति अभिनिब्बत्तन्ति। न केवलञ्‍च सोकादीहेव, अथ खो सब्बपदेहि सम्भवन्ति-सद्दस्स योजना कातब्बा। इतरथा हि ‘‘अविज्‍जापच्‍चया सङ्खारा’’ति वुत्ते किं करोन्तीति न पञ्‍ञायेय्य, सम्भवन्तीति पन योजनाय सति अविज्‍जा च सा पच्‍चयो चाति अविज्‍जापच्‍चयो। तस्मा अविज्‍जापच्‍चया सङ्खारा सम्भवन्तीति पच्‍चयपच्‍चयुप्पन्‍नववत्थानं कतं होति। एस नयो सब्बत्थ।&lt;br&gt;&#xA;एवन्ति निद्दिट्ठनयनिदस्सनं। तेन अविज्‍जादीहेव कारणेहि, न इस्सरनिम्मानादीहीति दस्सेति। एतस्साति यथावुत्तस्स। केवलस्साति असम्मिस्सस्स, सकलस्स वा। दुक्खक्खन्धस्साति दुक्खसमूहस्स, न सत्तस्स, न सुखसुभादीनं। समुदयोति निब्बत्ति। होतीति सम्भवति। एवमेत्थ अत्थतो विञ्‍ञातब्बो विनिच्छयो।&lt;br&gt;&#xA;५८८. लक्खणादितोति अविज्‍जादीनं लक्खणादितो। सेय्यथिदं – अञ्‍ञाणलक्खणा अविज्‍जा, सम्मोहनरसा, छादनपच्‍चुपट्ठाना, आसवपदट्ठाना। अभिसङ्खरणलक्खणा सङ्खारा, आयूहनरसा, चेतनापच्‍चुपट्ठाना, अविज्‍जापदट्ठाना। विजाननलक्खणं विञ्‍ञाणं, पुब्बङ्गमरसं, पटिसन्धिपच्‍चुपट्ठानं, सङ्खारपदट्ठानं, वत्थारम्मणपदट्ठानं वा। नमनलक्खणं नामं, सम्पयोगरसं, अविनिब्भोगपच्‍चुपट्ठानं, विञ्‍ञाणपदट्ठानं। रुप्पनलक्खणं रूपं, विकिरणरसं, अब्याकतपच्‍चुपट्ठानं, विञ्‍ञाणपदट्ठानं। आयतनलक्खणं सळायतनं, दस्सनादिरसं, वत्थुद्वारभावपच्‍चुपट्ठानं, नामरूपपदट्ठानं। फुसनलक्खणो फस्सो, सङ्घट्टनरसो, सङ्गतिपच्‍चुपट्ठानो, सळायतनपदट्ठानो। अनुभवनलक्खणा वेदना, विसयरससम्भोगरसा, सुखदुक्खपच्‍चुपट्ठाना, फस्सपदट्ठाना। हेतुलक्खणा तण्हा, अभिनन्दनरसा, अतित्तभावपच्‍चुपट्ठाना, वेदनापदट्ठाना। गहणलक्खणं उपादानं, अमुञ्‍चनरसं, तण्हादळ्हत्तदिट्ठिपच्‍चुपट्ठानं, तण्हापदट्ठानं। कम्मकम्मफललक्खणो भवो, भावनभवनरसो, कुसलाकुसलाब्याकतपच्‍चुपट्ठानो , उपादानपदट्ठानो। जातिआदीनं लक्खणादीनि सच्‍चनिद्देसे वुत्तनयेनेव वेदितब्बानि। एवमेत्थ लक्खणादितोपि विञ्‍ञातब्बो विनिच्छयो।&lt;br&gt;&#xA;५८९. एकविधादितोति एत्थ अविज्‍जा अञ्‍ञाणादस्सनमोहादिभावतो एकविधा। अप्पटिपत्तिमिच्छापटिपत्तितो दुविधा। तथा ससङ्खारासङ्खारतो। वेदनत्तयसम्पयोगतो तिविधा। चतुसच्‍चपटिवेधतो चतुब्बिधा। गतिपञ्‍चकादीनवच्छादनतो पञ्‍चविधा। द्वारारम्मणतो पन सब्बेसुपि अरूपधम्मेसु छब्बिधता वेदितब्बा।&lt;br&gt;&#xA;सङ्खारा सासवविपाकधम्मधम्मादिभावतो एकविधा। कुसलाकुसलतो दुविधा। तथा परित्तमहग्गतहीनमज्झिममिच्छत्तनियतानियततो। तिविधा पुञ्‍ञाभिसङ्खारादिभावतो। चतुब्बिधा चतुयोनिसंवत्तनतो। पञ्‍चविधा पञ्‍चगतिगामितो।&lt;br&gt;&#xA;विञ्‍ञाणं लोकियविपाकादिभावतो एकविधं। सहेतुकाहेतुकादितो दुविधं। भवत्तयपरियापन्‍नतो, वेदनत्तयसम्पयोगतो, अहेतुकद्विहेतुकतिहेतुकतो च तिविधं। योनिगतिवसेन चतुब्बिधं, पञ्‍चविधञ्‍च।&lt;br&gt;&#xA;नामरूपं विञ्‍ञाणसन्‍निस्सयतो कम्मपच्‍चयतो च एकविधं। सारम्मणनारम्मणतो दुविधं। अतीतादितो तिविधं। योनिगतिवसेन चतुब्बिधं, पञ्‍चविधञ्‍च।&lt;br&gt;&#xA;सळायतनं सञ्‍जातिसमोसरणट्ठानतो एकविधं। भूतप्पसादविञ्‍ञाणादितो दुविधं। सम्पत्तासम्पत्तनोभयगोचरतो तिविधं। योनिगतिपरियापन्‍नतो चतुब्बिधं पञ्‍चविधञ्‍चाति इमिना नयेन फस्सादीनम्पि एकविधादिभावो वेदितब्बोति एवमेत्थ एकविधादितोपि विञ्‍ञातब्बो विनिच्छयो।&lt;br&gt;&#xA;५९०. अङ्गानञ्‍च ववत्थानाति सोकादयो चेत्थ भवचक्‍कस्स अविच्छेददस्सनत्थं वुत्ता। जरामरणब्भाहतस्स हि बालस्स ते सम्भवन्ति। यथाह – ‘‘अस्सुतवा, भिक्खवे, पुथुज्‍जनो सारीरिकाय दुक्खाय वेदनाय फुट्ठो समानो सोचति किलमति परिदेवति उरत्ताळिं कन्दति सम्मोहमापज्‍जती’’ति (सं॰ नि॰ ४.२५२)। याव च तेसं पवत्ति, ताव अविज्‍जायाति पुनपि अविज्‍जापच्‍चया सङ्खाराति सम्बन्धमेव होति भवचक्‍कं। तस्मा तेसं जरामरणेनेव एकसङ्खेपं कत्वा द्वादसेव पटिच्‍चसमुप्पादङ्गानीति वेदितब्बानि। एवमेत्थ अङ्गानं ववत्थानतोपि विञ्‍ञातब्बो विनिच्छयो।&lt;br&gt;&#xA;अयं तावेत्थ सङ्खेपकथा।&lt;/p&gt;</description>
    </item>
    <item>
      <title>१८. दिट्ठिविसुद्धिनिद्देसो</title>
      <link>https://vishvAsa.github.io/pALi/04_visuddhimagga/02_visuddhimagga-2/18_diTThivisuddhiniddeso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/04_visuddhimagga/02_visuddhimagga-2/18_diTThivisuddhiniddeso/</guid>
      <description>&lt;p&gt;१८. दिट्ठिविसुद्धिनिद्देसो&lt;/p&gt;&#xA;&lt;h2 id=&#34;नमरपपरगगहकथ&#34;&gt;नामरूपपरिग्गहकथा&lt;/h2&gt;&#xA;&lt;p&gt;६६२. इदानि या ‘‘इमेसु भूमिभूतेसु धम्मेसु उग्गहपरिपुच्छावसेन ञाणपरिचयं कत्वा ‘सीलविसुद्धि चेव चित्तविसुद्धि चा’ति द्वे मूलभूता विसुद्धियो सम्पादेतब्बा’’ति वुत्ता। तत्थ सीलविसुद्धि नाम सुपरिसुद्धं पातिमोक्खसंवरादिचतुब्बिधं सीलं, तञ्‍च सीलनिद्देसे वित्थारितमेव। चित्तविसुद्धि नाम सउपचारा अट्ठ समापत्तियो, तापि चित्तसीसेन वुत्तसमाधिनिद्देसे सब्बाकारेन वित्थारिता एव। तस्मा ता तत्थ वित्थारितनयेनेव वेदितब्बा।&lt;br&gt;&#xA;यं पन वुत्तं ‘‘दिट्ठिविसुद्धि, कङ्खावितरणविसुद्धि, मग्गामग्गञाणदस्सनविसुद्धि, पटिपदाञाणदस्सनविसुद्धि, ञाणदस्सनविसुद्धीति इमा पन पञ्‍च विसुद्धियो सरीर’’न्ति, तत्थ नामरूपानं याथावदस्सनं दिट्ठिविसुद्धि नाम।&lt;br&gt;&#xA;६६३. तं सम्पादेतुकामेन समथयानिकेन ताव ठपेत्वा नेवसञ्‍ञानासञ्‍ञायतनं अवसेसरूपारूपावचरज्झानानं अञ्‍ञतरतो वुट्ठाय वितक्‍कादीनि झानङ्गानि, तंसम्पयुत्ता च धम्मा लक्खणरसादिवसेन परिग्गहेतब्बा। परिग्गहेत्वा सब्बम्पेतं आरम्मणाभिमुखं नमनतो नमनट्ठेन नामन्ति ववत्थपेतब्बं।&lt;br&gt;&#xA;ततो यथा नाम पुरिसो अन्तोगेहे सप्पं दिस्वा तं अनुबन्धमानो तस्स आसयं पस्सति, एवमेव अयम्पि योगावचरो तं नामं उपपरिक्खन्तो ‘‘इदं नामं किं निस्साय पवत्तती’’ति परियेसमानो तस्स निस्सयं हदयरूपं पस्सति। ततो हदयरूपस्स निस्सयभूतानि, भूतनिस्सितानि च सेसुपादायरूपानीति रूपं परिग्गण्हाति। सो सब्बम्पेतं रुप्पनतो रूपन्ति ववत्थपेति। ततो नमनलक्खणं नामं, रुप्पनलक्खणं रूपन्ति सङ्खेपतो नामरूपं ववत्थपेति।&lt;br&gt;&#xA;६६४. सुद्धविपस्सनायानिको पन अयमेव वा समथयानिको चतुधातुववत्थाने वुत्तानं तेसं तेसं धातुपरिग्गहमुखानं अञ्‍ञतरमुखवसेन सङ्खेपतो वा वित्थारतो वा चतस्सो धातुयो परिग्गण्हाति। अथस्स याथावसरसलक्खणतो आविभूतासु धातूसु कम्मसमुट्ठानम्हि ताव केसे ‘‘चतस्सो धातुयो, वण्णो, गन्धो, रसो, ओजा, जीवितं, कायप्पसादो’’ति एवं कायदसकवसेन दस रूपानि, तत्थेव भावस्स अत्थिताय भावदसकवसेन दस, तत्थेव आहारसमुट्ठानं ओजट्ठमकं, उतुसमुट्ठानं, चित्तसमुट्ठानन्ति अपरानिपि चतुवीसतीति एवं चतुसमुट्ठानेसु चतुवीसतिकोट्ठासेसु चतुचत्तालीस चतुचत्तालीस रूपानि, सेदो, अस्सु, खेळो, सिङ्घाणिकाति इमेसु पन चतूसु उतुचित्तसमुट्ठानेसु द्विन्‍नं ओजट्ठमकानं वसेन सोळस सोळस रूपानि, उदरियं, करीसं, पुब्बो, मुत्तन्ति इमेसु चतूसु उतुसमुट्ठानेसु उतुसमुट्ठानस्सेव ओजट्ठमकस्स वसेन अट्ठ अट्ठ रूपानि पाकटानि होन्तीति। एस ताव द्वत्तिंसाकारे नयो।&lt;br&gt;&#xA;ये पन इमस्मिं द्वत्तिंसाकारे आविभूते अपरे दस आकारा आविभवन्ति। तत्थ असितादिपरिपाचके ताव कम्मजे तेजोकोट्ठासम्हि ओजट्ठमकञ्‍चेव जीवितञ्‍चाति नव रूपानि, तथा चित्तजे अस्सासपस्सासकोट्ठासेपि ओजट्ठमकञ्‍चेव सद्दो चाति नव, सेसेसु चतुसमुट्ठानेसु अट्ठसु जीवितनवकञ्‍चेव तीणि च ओजट्ठमकानीति तेत्तिंस रूपानि पाकटानि होन्ति।&lt;br&gt;&#xA;तस्सेवं वित्थारतो द्वाचत्तालीसाकारवसेन इमेसु भूतुपादायरूपेसु पाकटेसु जातेसु वत्थुद्वारवसेन पञ्‍च चक्खुदसकादयो, हदयवत्थुदसकञ्‍चाति अपरानिपि सट्ठिरूपानि पाकटानि होन्ति। सो सब्बानिपि तानि रुप्पनलक्खणेन एकतो कत्वा ‘‘एतं रूप’’न्ति पस्सति।&lt;br&gt;&#xA;तस्सेवं परिग्गहितरूपस्स द्वारवसेन अरूपधम्मा पाकटा होन्ति। सेय्यथिदं – द्वेपञ्‍चविञ्‍ञाणानि, तिस्सो मनोधातुयो, अट्ठसट्ठि मनोविञ्‍ञाणधातुयोति एकासीति लोकियचित्तानि, अविसेसेन च तेहि चित्तेहि सहजातो फस्सो, वेदना, सञ्‍ञा, चेतना, जीवितं, चित्तट्ठिति, मनसिकारोति इमे सत्त सत्त चेतसिकाति। लोकुत्तरचित्तानि पन नेव सुद्धविपस्सकस्स , न समथयानिकस्स परिग्गहं गच्छन्ति अनधिगतत्ताति। सो सब्बेपि ते अरूपधम्मे नमनलक्खणेन एकतो कत्वा ‘‘एतं नाम’’न्ति पस्सति। एवमेको चतुधातुववत्थानमुखेन वित्थारतो नामरूपं ववत्थपेति।&lt;br&gt;&#xA;६६५. अपरो अट्ठारसधातुवसेन। कथं? इध भिक्खु अत्थि इमस्मिं अत्तभावे चक्खुधातु…पे॰… मनोविञ्‍ञाणधातूति धातुयो आवज्‍जित्वा यं लोको सेतकण्हमण्डलविचित्तं आयतवित्थतं अक्खिकूपके न्हारुसुत्तकेन आबद्धं मंसपिण्डं ‘‘चक्खू’’ति सञ्‍जानाति, तं अग्गहेत्वा खन्धनिद्देसे उपादारूपेसु वुत्तप्पकारं चक्खुपसादं ‘‘चक्खुधातू’’ति ववत्थपेति।&lt;br&gt;&#xA;यानि पनस्स निस्सयभूता चतस्सो धातुयो, परिवारकानि चत्तारि वण्ण-गन्ध-रस-ओजा-रूपानि, अनुपालकं जीवितिन्द्रियन्ति नव सहजातरूपानि, तत्थेव ठितानि कायदसकभावदसकवसेन वीसति कम्मजरूपानि, आहारसमुट्ठानादीनं तिण्णं ओजट्ठमकानं वसेन चतुवीसति अनुपादिन्‍नरूपानीति एवं सेसानि तेपण्णास रूपानि होन्ति, न तानि च ‘‘चक्खुधातू’’ति ववत्थपेति। एस नयो सोतधातुआदीसुपि। कायधातुयं पन अवसेसानि तेचत्तालीस रूपानि होन्ति। केचि पन उतुचित्तसमुट्ठानानि सद्देन सह नव नव कत्वा पञ्‍चचत्तालीसाति वदन्ति।&lt;br&gt;&#xA;इति इमे पञ्‍च पसादा, तेसञ्‍च विसया रूपसद्दगन्धरसफोट्ठब्बा पञ्‍चाति दस रूपानि दस धातुयो होन्ति। अवसेसरूपानि धम्मधातुयेव होन्ति। चक्खुं पन निस्साय रूपं आरब्भ पवत्तं चित्तं चक्खुविञ्‍ञाणधातु नामाति एवं द्वेपञ्‍चविञ्‍ञाणानि पञ्‍च विञ्‍ञाणधातुयो होन्ति। तीणि मनोधातुचित्तानि एका मनोधातु, अट्ठसट्ठि मनोविञ्‍ञाणधातुचित्तानि मनोविञ्‍ञाणधातूति सब्बानिपि एकासीति लोकियचित्तानि सत्त विञ्‍ञाणधातुयो। तंसम्पयुत्ता फस्सादयो धम्मधातूति एवमेत्थ अड्ढेकादस धातुयो रूपं, अड्ढट्ठमा धातुयो नामन्ति एवमेको अट्ठारसधातुवसेन नामरूपं ववत्थपेति।&lt;br&gt;&#xA;६६६. अपरो द्वादसायतनवसेन। कथं? चक्खुधातुयं वुत्तनयेनेव ठपेत्वा तेपण्णास रूपानि चक्खुपसादमत्तं ‘‘चक्खायतन’’न्ति ववत्थपेति। तत्थ वुत्तनयेनेव च सोतघानजिव्हाकायधातुयो ‘‘सोतघानजिव्हाकायायतनानी’’ति, तेसं विसयभूते पञ्‍चधम्मे ‘‘रूपसद्दगन्धरसफोट्ठब्बायतनानी’’ति , लोकियसत्तविञ्‍ञाणधातुयो ‘‘मनायतन’’न्ति, तंसम्पयुत्ता फस्सादयो सेसरूपञ्‍च ‘‘धम्मायतन’’न्ति एवमेत्थ अड्ढेकादस आयतनानि रूपं, दियड्ढआयतनानि नामन्ति एवमेको द्वादसायतनवसेन नामरूपं ववत्थपेति।&lt;br&gt;&#xA;६६७. अपरो ततो संखित्ततरं खन्धवसेन ववत्थपेति। कथं? इध भिक्खु इमस्मिं सरीरे चतुसमुट्ठाना चतस्सो धातुयो, तंनिस्सितो वण्णो, गन्धो, रसो, ओजा, चक्खुपसादादयो पञ्‍च पसादा, वत्थुरूपं, भावो, जीवितिन्द्रियं, द्विसमुट्ठानो सद्दोति इमानि सत्तरस रूपानि सम्मसनुपगानि निप्फन्‍नानि रूपरूपानि। कायविञ्‍ञत्ति, वचीविञ्‍ञत्ति, आकासधातु, रूपस्स लहुता, मुदुता, कम्मञ्‍ञता, उपचयो, सन्तति, जरता, अनिच्‍चताति इमानि पन दस रूपानि न सम्मसनुपगानि, आकारविकारअन्तरपरिच्छेदमत्तकानि, न निप्फन्‍नरूपानि, न रूपरूपानि। अपिच खो रूपानं आकारविकारअन्तरपरिच्छेदमत्ततो रूपन्ति सङ्खं गतानि। इति सब्बानि पेतानि सत्तवीसति रूपानि रूपक्खन्धो, एकासीतिया लोकियचित्तेहि सद्धिं उप्पन्‍ना वेदना वेदनाक्खन्धो, तंसम्पयुत्ता सञ्‍ञा सञ्‍ञाक्खन्धो, सङ्खारा सङ्खारक्खन्धो, विञ्‍ञाणं विञ्‍ञाणक्खन्धोति। इति रूपक्खन्धो रूपं, चत्तारो अरूपिनो खन्धा नामन्ति एवमेको पञ्‍चक्खन्धवसेन नामरूपं ववत्थपेति।&lt;br&gt;&#xA;६६८. अपरो ‘‘यंकिञ्‍चि रूपं सब्बं रूपं चत्तारि महाभूतानि चतुन्‍नञ्‍च महाभूतानं उपादायरूप’’न्ति (म॰ नि॰ १.३४७; अ॰ नि॰ ११.१७) एवं संखित्तेनेव इमस्मिं अत्तभावे रूपं परिग्गहेत्वा, तथा मनायतनञ्‍चेव धम्मायतनेकदेसञ्‍च नामन्ति परिग्गहेत्वा ‘‘इति इदञ्‍च नामं इदञ्‍च रूपं, इदं वुच्‍चति नामरूप’’न्ति सङ्खेपतो नामरूपं ववत्थपेति।&lt;br&gt;&#xA;६६९. सचे पनस्स तेन तेन मुखेन रूपं परिग्गहेत्वा अरूपं परिग्गण्हतो सुखुमत्ता अरूपं न उपट्ठाति, तेन धुरनिक्खेपं अकत्वा रूपमेव पुनप्पुनं सम्मसितब्बं मनसिकातब्बं परिग्गहेतब्बं ववत्थपेतब्बं। यथा यथा हिस्स रूपं सुविक्खालितं होति निज्‍जटं सुपरिसुद्धं, तथा तथा तदारम्मणा अरूपधम्मा सयमेव पाकटा होन्ति।&lt;br&gt;&#xA;यथा हि चक्खुमतो पुरिसस्स अपरिसुद्धे आदासे मुखनिमित्तं ओलोकेन्तस्स निमित्तं न पञ्‍ञायति, सो ‘‘निमित्तं न पञ्‍ञायती’’ति न आदासं छड्डेति, अथ खो नं पुनप्पुनं परिमज्‍जति । तस्स परिसुद्धे आदासे निमित्तं सयमेव पाकटं होति। यथा च तेलत्थिको तिलपिट्ठं दोणियं आकिरित्वा उदकेन परिप्फोसेत्वा एकवारं द्वेवारं पीळनमत्तेन तेले अनिक्खमन्ते न तिलपिट्ठं छड्डेति, अथ खो नं पुनप्पुनं उण्होदकेन परिप्फोसेत्वा मद्दित्वा पीळेति। तस्सेवं करोतो विप्पसन्‍नं तिलतेलं निक्खमति। यथा वा पन उदकं पसादेतुकामो कतकट्ठिं गहेत्वा अन्तोघटे हत्थं ओतारेत्वा एकद्वेवारे घंसनमत्तेन उदके अविप्पसीदन्ते न कतकट्ठिं छड्डेति, अथ खो नं पुनप्पुनं घंसति। तस्सेवं करोन्तस्स कललकद्दमं सन्‍निसीदति। उदकं अच्छं होति विप्पसन्‍नं, एवमेवं तेन भिक्खुना धुरनिक्खेपं अकत्वा रूपमेव पुनप्पुनं सम्मसितब्बं मनसिकातब्बं परिग्गहेतब्बं ववत्थपेतब्बं।&lt;br&gt;&#xA;यथा यथा हिस्स रूपं सुविक्खालितं होति निज्‍जटं सुपरिसुद्धं, तथा तथा तप्पच्‍चनीककिलेसा सन्‍निसीदन्ति, कद्दमुपरि उदकं विय चित्तं पसन्‍नं होति। तदारम्मणा अरूपधम्मा सयमेव पाकटा होन्ति। एवं अञ्‍ञाहिपि उच्छुचोरगोणदधिमच्छादीहि उपमाहि अयमत्थो पकासेतब्बो।&lt;/p&gt;</description>
    </item>
    <item>
      <title>१९. कङ्खावितरणविसुद्धिनिद्देसो</title>
      <link>https://vishvAsa.github.io/pALi/04_visuddhimagga/02_visuddhimagga-2/19_kankhAvitaraNavisuddhiniddeso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/04_visuddhimagga/02_visuddhimagga-2/19_kankhAvitaraNavisuddhiniddeso/</guid>
      <description>&lt;p&gt;१९. कङ्खावितरणविसुद्धिनिद्देसो&lt;/p&gt;&#xA;&lt;h2 id=&#34;पचचयपरगगहकथ&#34;&gt;पच्‍चयपरिग्गहकथा&lt;/h2&gt;&#xA;&lt;p&gt;६७८. एतस्सेव पन नामरूपस्स पच्‍चयपरिग्गहणेन तीसु अद्धासु कङ्खं वितरित्वा ठितं ञाणं कङ्खावितरणविसुद्धि नाम।&lt;br&gt;&#xA;तं सम्पादेतुकामो भिक्खु यथा नाम कुसलो भिसक्‍को रोगं दिस्वा तस्स समुट्ठानं परियेसति। यथा वा पन अनुकम्पको पुरिसो दहरं कुमारं मन्दं उत्तानसेय्यकं रथिकाय निपन्‍नं दिस्वा ‘‘कस्स नु खो अयं पुत्तको’’ति तस्स मातापितरो आवज्‍जति, एवमेव तस्स नामरूपस्स हेतुपच्‍चयपरियेसनं आपज्‍जति।&lt;br&gt;&#xA;सो आदितोव इति पटिसञ्‍चिक्खति ‘‘न ताविधं नामरूपं अहेतुकं, सब्बत्थ सब्बदा सब्बेसञ्‍च एकसदिसभावापत्तितो, न इस्सरादिहेतुकं, नामरूपतो उद्धं इस्सरादीनं अभावतो। येपि नामरूपमत्तमेव इस्सरादयोति वदन्ति, तेसं इस्सरादिसङ्खातनामरूपस्स अहेतुकभावप्पत्तितो। तस्मा भवितब्बमस्स हेतुपच्‍चयेहि, के नु खो ते’’ति।&lt;br&gt;&#xA;६७९. सो एवं नामरूपस्स हेतुपच्‍चये आवज्‍जेत्वा इमस्स ताव रूपकायस्स एवं हेतुपच्‍चये परिग्गण्हाति – ‘‘अयं कायो निब्बत्तमानो नेव उप्पलपदुमपुण्डरीकसोगन्धिकादीनं अब्भन्तरे निब्बत्तति, न मणिमुत्ताहारादीनं, अथ खो आमासयपक्‍कासयानं अन्तरे उदरपटलं पच्छतो पिट्ठिकण्टकं पुरतो कत्वा अन्तअन्तगुणपरिवारितो सयम्पि दुग्गन्धजेगुच्छपटिक्‍कूलो दुग्गन्धजेगुच्छपटिक्‍कूले परमसम्बाधे ओकासे पूतिमच्छपूतिकुम्मासओळिगल्‍लचन्दनिकादीसु किमिव निब्बत्तति। तस्सेवं निब्बत्तमानस्स ‘अविज्‍जा तण्हा उपादानं कम्म’न्ति इमे चत्तारो धम्मा निब्बत्तकत्ता हेतु, आहारो उपत्थम्भकत्ता पच्‍चयोति पञ्‍च धम्मा हेतुपच्‍चया होन्ति। तेसुपि अविज्‍जादयो तयो इमस्स कायस्स माता विय दारकस्स उपनिस्सया होन्ति। कम्मं पिता विय पुत्तस्स जनकं । आहारो धाति विय दारकस्स सन्धारको’’ति। एवं रूपकायस्स पच्‍चयपरिग्गहं कत्वा, पुन ‘‘चक्खुञ्‍च पटिच्‍च रूपे च उप्पज्‍जति चक्खुविञ्‍ञाण’’न्तिआदिना (सं॰ नि॰ २.४३) नयेन नामकायस्स पच्‍चयपरिग्गहं करोति।&lt;br&gt;&#xA;सो एवं पच्‍चयतो नामरूपस्स पवत्तिं दिस्वा यथा इदं एतरहि, एवं अतीतेपि अद्धाने पच्‍चयतो पवत्तित्थ, अनागतेपि पच्‍चयतो पवत्तिस्सतीति समनुपस्सति।&lt;br&gt;&#xA;६८०. तस्सेवं समनुपस्सतो या सा पुब्बन्तं आरब्भ ‘‘अहोसिं नु खो अहं अतीतमद्धानं, न नु खो अहोसिं अतीतमद्धानं, किं नु खो अहोसिं अतीतमद्धानं, कथं नु खो अहोसिं अतीतमद्धानं, किं हुत्वा किं अहोसिं नु खो अहं अतीतमद्धान’’न्ति (म॰ नि॰ १.१८; सं॰ नि॰ २.२०) पञ्‍चविधा विचिकिच्छा वुत्ता, यापि अपरन्तं आरब्भ ‘‘भविस्सामि नु खो अहं अनागतमद्धानं, न नु खो भविस्सामि अनागतमद्धानं, किं नु खो भविस्सामि अनागतमद्धानं, कथं नु खो भविस्सामि अनागतमद्धानं, किं हुत्वा किं भविस्सामि नु खो अहं अनागतमद्धान’’न्ति पञ्‍चविधा विचिकिच्छा वुत्ता, यापि पच्‍चुप्पन्‍नं आरब्भ ‘‘एतरहि वा पन पच्‍चुप्पन्‍नं अद्धानं अज्झत्तं कथंकथी होति – अहं नु खोस्मि, नो नु खोस्मि, किं नु खोस्मि, कथं नु खोस्मि, अयं नु खो सत्तो कुतो आगतो, सो कुहिं गामी भविस्सती’’ति (म॰ नि॰ १.१८) छब्बिधा विचिकिच्छा वुत्ता, सा सब्बापि पहीयति।&lt;br&gt;&#xA;६८१. अपरो साधारणासाधारणवसेन दुविधं नामस्स पच्‍चयं पस्सति, कम्मादिवसेन चतुब्बिधं रूपस्स। दुविधो हि नामस्स पच्‍चयो साधारणो असाधारणो च। तत्थ चक्खादीनि छ द्वारानि, रूपादीनि छ आरम्मणानि नामस्स साधारणो पच्‍चयो, कुसलादिभेदतो सब्बप्पकारस्सापि ततो पवत्तितो। मनसिकारादिको असाधारणो। योनिसो मनसिकारसद्धम्मस्सवनादिको हि कुसलस्सेव होति, विपरीतो अकुसलस्स, कम्मादिको विपाकस्स, भवङ्गादिको किरियस्साति।&lt;br&gt;&#xA;रूपस्स पन कम्मं चित्तं उतु आहारोति अयं कम्मादिको चतुब्बिधो पच्‍चयो। तत्थ कम्मं अतीतमेव कम्मसमुट्ठानस्स रूपस्स पच्‍चयो होति । चित्तं चित्तसमुट्ठानस्स उप्पज्‍जमानं। उतुआहारा उतुआहारसमुट्ठानस्स ठितिक्खणे पच्‍चया होन्तीति। एवमेवेको नामरूपस्स पच्‍चयपरिग्गहं करोति।&lt;br&gt;&#xA;सो एवं पच्‍चयतो नामरूपस्स पवत्तिं दिस्वा यथा इदं एतरहि, एवं अतीतेपि अद्धाने पच्‍चयतो पवत्तित्थ, अनागतेपि पच्‍चयतो पवत्तिस्सतीति समनुपस्सति। तस्सेवं समनुपस्सतो वुत्तनयेनेव तीसुपि अद्धासु विचिकिच्छा पहीयति।&lt;br&gt;&#xA;६८२. अपरो तेसंयेव नामरूपसङ्खातानं सङ्खारानं जरापत्तिं जिण्णानञ्‍च भङ्गं दिस्वा इदं सङ्खारानं जरामरणं नाम जातिया सति होति, जाति भवे सति, भवो उपादाने सति, उपादानं तण्हाय सति, तण्हा वेदनाय सति, वेदना फस्से सति, फस्सो सळायतने सति, सळायतनं नामरूपे सति, नामरूपं विञ्‍ञाणे सति, विञ्‍ञाणं सङ्खारेसु सति, सङ्खारा अविज्‍जाय सतीति एवं पटिलोमपटिच्‍चसमुप्पादवसेन नामरूपस्स पच्‍चयपरिग्गहं करोति। अथस्स वुत्तनयेनेव विचिकिच्छा पहीयति।&lt;br&gt;&#xA;६८३. अपरो ‘‘इति खो अविज्‍जापच्‍चया सङ्खारा’’ति (सं॰ नि॰ २.२) पुब्बे वित्थारेत्वा दस्सितअनुलोमपटिच्‍चसमुप्पादवसेनेव नामरूपस्स पच्‍चयपरिग्गहं करोति। अथस्स वुत्तनयेनेव कङ्खा पहीयति।&lt;br&gt;&#xA;६८४. अपरो ‘‘पुरिमकम्मभवस्मिं मोहो अविज्‍जा, आयूहना सङ्खारा, निकन्ति तण्हा, उपगमनं उपादानं, चेतना भवोति इमे पञ्‍च धम्मा पुरिमकम्मभवस्मिं इध पटिसन्धिया पच्‍चया, इध पटिसन्धि विञ्‍ञाणं, ओक्‍कन्ति नामरूपं, पसादो आयतनं, फुट्ठो फस्सो, वेदयितं वेदनाति इमे पञ्‍च धम्मा इधूपपत्तिभवस्मिं पुरेकतस्स कम्मस्स पच्‍चया। इध परिपक्‍कत्ता आयतनानं मोहो अविज्‍जा…पे॰… चेतना भवोति इमे पञ्‍च धम्मा इध कम्मभवस्मिं आयतिं पटिसन्धिया पच्‍चया’’ति (पटि॰ म॰ १.४७) एवं कम्मवट्टविपाकवट्टवसेन नामरूपस्स पच्‍चयपरिग्गहं करोति।&lt;br&gt;&#xA;६८५. तत्थ चतुब्बिधं कम्मं – दिट्ठधम्मवेदनीयं, उपपज्‍जवेदनीयं, अपरापरियवेदनीयं, अहोसिकम्मन्ति। तेसु एकजवनवीथियं सत्तसु चित्तेसु कुसला वा अकुसला वा पठमजवनचेतना दिट्ठिधम्मवेदनीयकम्मं नाम। तं इमस्मिञ्‍ञेव अत्तभावे विपाकं देति। तथा असक्‍कोन्तं पन ‘‘अहोसिकम्मं नाहोसि कम्मविपाको, न भविस्सति कम्मविपाको, नत्थि कम्मविपाको’’ति (पटि॰ म॰ १.२३४) इमस्स तिकस्स वसेन अहोसिकम्मं नाम होति। अत्थसाधिका पन सत्तमजवनचेतना उपपज्‍जवेदनीयकम्मं नाम। तं अनन्तरे अत्तभावे विपाकं देति। तथा असक्‍कोन्तं वुत्तनयेनेव अहोसिकम्मं नाम होति। उभिन्‍नं अन्तरे पञ्‍च जवनचेतना अपरापरियवेदनीयकम्मं नाम। तं अनागते यदा ओकासं लभति, तदा विपाकं देति। सति संसारप्पवत्तिया अहोसिकम्मं नाम न होति।&lt;br&gt;&#xA;६८६. अपरम्पि चतुब्बिधं कम्मं – यं गरुकं, यं बहुलं, यदासन्‍नं, कटत्ता वा पन कम्मन्ति। तत्थ कुसलं वा होतु अकुसलं वा, गरुकागरुकेसु यं गरुकं मातुघातादिकम्मं वा महग्गतकम्मं वा, तदेव पठमं विपच्‍चति। तथा बहुलाबहुलेसुपि यं बहुलं होति सुसील्यं वा दुस्सील्यं वा, तदेव पठमं विपच्‍चति। यदासन्‍नं नाम मरणकाले अनुस्सरितकम्मं। यञ्हि आसन्‍नमरणो अनुस्सरितुं सक्‍कोति, तेनेव उपपज्‍जति। एतेहि पन तीहि मुत्तं पुनप्पुनं लद्धासेवनं कटत्ता वा पन कम्मं नाम होति, तेसं अभावे तं पटिसन्धिं आकड्ढति।&lt;br&gt;&#xA;६८७. अपरम्पि चतुब्बिधं कम्मं – जनकं, उपत्थम्भकं, उपपीळकं, उपघातकन्ति। तत्थ जनकं नाम कुसलम्पि होति अकुसलम्पि। तं पटिसन्धियम्पि पवत्तेपि रूपारूपविपाकक्खन्धे जनेति। उपत्थम्भकं पन विपाकं जनेतुं न सक्‍कोति, अञ्‍ञेन कम्मेन दिन्‍नाय पटिसन्धिया जनिते विपाके उप्पज्‍जमानकसुखदुक्खं उपत्थम्भेति, अद्धानं पवत्तेति। उपपीळकं अञ्‍ञेन कम्मेन दिन्‍नाय पटिसन्धिया जनिते विपाके उप्पज्‍जमानकसुखदुक्खं पीळेति बाधति, अद्धानं पवत्तितुं न देति। उपघातकं पन सयं कुसलम्पि अकुसलम्पि समानं अञ्‍ञं दुब्बलकम्मं घातेत्वा तस्स विपाकं पटिबाहित्वा अत्तनो विपाकस्स ओकासं करोति। एवं पन कम्मेन कते ओकासे तं विपाकं उप्पन्‍नं नाम वुच्‍चति।&lt;br&gt;&#xA;इति इमेसं द्वादसन्‍नं कम्मानं कम्मन्तरञ्‍चेव विपाकन्तरञ्‍च बुद्धानं कम्मविपाकञाणस्सेव याथावसरसतो पाकटं होति, असाधारणं सावकेहि। विपस्सकेन पन कम्मन्तरञ्‍च विपाकन्तरञ्‍च एकदेसतो जानितब्बं। तस्मा अयं मुखमत्तदस्सनेन कम्मविसेसो पकासितोति।&lt;br&gt;&#xA;६८८. इति इमं द्वादसविधं कम्मं कम्मवट्टे पक्खिपित्वा एवं एको कम्मवट्टविपाकवट्टवसेन नामरूपस्स पच्‍चयपरिग्गहं करोति। सो एवं कम्मवट्टविपाकवट्टवसेन पच्‍चयतो नामरूपस्स पवत्तिं दिस्वा ‘‘यथा इदं एतरहि, एवं अतीतेपि अद्धाने कम्मवट्टविपाकवट्टवसेन पच्‍चयतो पवत्तित्थ, अनागतेपि कम्मवट्टविपाकवट्टवसेनेव पच्‍चयतो पवत्तिस्सती’’ति। इति कम्मञ्‍चेव कम्मविपाको च, कम्मवट्टञ्‍च विपाकवट्टञ्‍च, कम्मपवत्तञ्‍च विपाकपवत्तञ्‍च, कम्मसन्तति च विपाकसन्तति च, किरिया च किरियाफलञ्‍च।&lt;br&gt;&#xA;कम्मा विपाका वत्तन्ति, विपाको कम्मसम्भवो।&lt;br&gt;&#xA;कम्मा पुनब्भवो होति, एवं लोको पवत्ततीति॥ –&lt;br&gt;&#xA;समनुपस्सति। तस्सेवं समनुपस्सतो या सा पुब्बन्तादयो आरब्भ ‘‘अहोसिं नु खो अह’’न्तिआदिना नयेन वुत्ता सोळसविधा विचिकिच्छा, सा सब्बा पहीयति। सब्बभवयोनिगतिट्ठितिनिवासेसु हेतुफलसम्बन्धवसेन पवत्तमानं नामरूपमत्तमेव खायति। सो नेव कारणतो उद्धं कारकं पस्सति, न विपाकप्पवत्तितो उद्धं विपाकपटिसंवेदकं। कारणे पन सति ‘‘कारको’’ति, विपाकप्पवत्तिया सति ‘‘पटिसंवेदको’’ति समञ्‍ञामत्तेन पण्डिता वोहरन्तिच्‍चेवस्स सम्मप्पञ्‍ञाय सुदिट्ठं होति।&lt;br&gt;&#xA;६८९. तेनाहु पोराणा –&lt;br&gt;&#xA;‘‘कम्मस्स कारको नत्थि, विपाकस्स च वेदको।&lt;br&gt;&#xA;सुद्धधम्मा पवत्तन्ति, एवेतं सम्मदस्सनं॥&lt;br&gt;&#xA;‘‘एवं कम्मे विपाके च, वत्तमाने सहेतुके।&lt;br&gt;&#xA;बीजरुक्खादिकानंव, पुब्बा कोटि न नायति।&lt;br&gt;&#xA;अनागतेपि संसारे, अप्पवत्तं न दिस्सति॥&lt;br&gt;&#xA;‘‘एतमत्थं अनञ्‍ञाय, तित्थिया असयंवसी।&lt;br&gt;&#xA;सत्तसञ्‍ञं गहेत्वान, सस्सतुच्छेददस्सिनो।&lt;br&gt;&#xA;द्वासट्ठिदिट्ठिं गण्हन्ति, अञ्‍ञमञ्‍ञविरोधिता॥&lt;br&gt;&#xA;‘‘दिट्ठिबन्धनबद्धा ते, तण्हासोतेन वुय्हरे।&lt;br&gt;&#xA;तण्हासोतेन वुय्हन्ता, न ते दुक्खा पमुच्‍चरे॥&lt;br&gt;&#xA;‘‘एवमेतं अभिञ्‍ञाय, भिक्खु बुद्धस्स सावको।&lt;br&gt;&#xA;गम्भीरं निपुणं सुञ्‍ञं, पच्‍चयं पटिविज्झति॥&lt;br&gt;&#xA;‘‘कम्मं नत्थि विपाकम्हि, पाको कम्मे न विज्‍जति।&lt;br&gt;&#xA;अञ्‍ञमञ्‍ञं उभो सुञ्‍ञा, न च कम्मं विना फलं॥&lt;br&gt;&#xA;‘‘यथा न सूरिये अग्गि, न मणिम्हि न गोमये।&lt;br&gt;&#xA;न तेसं बहि सो अत्थि, सम्भारेहि च जायति॥&lt;br&gt;&#xA;‘‘तथा न अन्तो कम्मस्स, विपाको उपलब्भति।&lt;br&gt;&#xA;बहिद्धापि न कम्मस्स, न कम्मं तत्थ विज्‍जति॥&lt;br&gt;&#xA;‘‘फलेन सुञ्‍ञं तं कम्मं, फलं कम्मे न विज्‍जति।&lt;br&gt;&#xA;कम्मञ्‍च खो उपादाय, ततो निब्बत्तते फलं॥&lt;br&gt;&#xA;‘‘न हेत्थ देवो ब्रह्मा वा, संसारस्सत्थिकारको।&lt;br&gt;&#xA;सुद्धधम्मा पवत्तन्ति, हेतुसम्भारपच्‍चया’’ति॥&lt;br&gt;&#xA;६९०. तस्सेवं कम्मवट्टविपाकवट्टवसेन नामरूपस्स पच्‍चयपरिग्गहं कत्वा तीसु अद्धासु पहीनविचिकिच्छस्स सब्बे अतीतानागतपच्‍चुप्पन्‍नधम्मा चुतिपटिसन्धिवसेन विदिता होन्ति, सास्स होति ञातपरिञ्‍ञा।&lt;br&gt;&#xA;सो एवं पजानाति – ये अतीते कम्मपच्‍चया निब्बत्ता खन्धा, ते तत्थेव निरुद्धा, अतीतकम्मपच्‍चया पन इमस्मिं भवे अञ्‍ञे निब्बत्ता, अतीतभवतो इमं भवं आगतो एकधम्मोपि नत्थि, इमस्मिम्पि भवे कम्मपच्‍चयेन निब्बत्ता खन्धा निरुज्झिस्सन्ति, पुनब्भवे अञ्‍ञे निब्बत्तिस्सन्ति, इमम्हा भवा पुनब्भवं एकधम्मोपि न गमिस्सति। अपिच खो यथा न आचरियमुखतो सज्झायो अन्तेवासिकस्स मुखं पविसति, न च तप्पच्‍चया तस्स मुखे सज्झायो न वत्तति, न दूतेन मन्तोदकं पीतं रोगिनो उदरं पविसति, न च तस्स तप्पच्‍चया रोगो न वूपसम्मति, न मुखे मण्डनविधानं आदासतलादीसु मुखनिमित्तं गच्छति, न च तत्थ तप्पच्‍चया मण्डनविधानं न पञ्‍ञायति, न एकिस्सा वट्टिया दीपसिखा अञ्‍ञं वट्टिं सङ्कमति, न च तत्थ तप्पच्‍चया दीपसिखा न निब्बत्तति, एवमेव न अतीतभवतो इमं भवं, इतो वा पुनब्भवं कोचि धम्मो सङ्कमति, न च अतीतभवे खन्धायतनधातुपच्‍चया इध, इध वा खन्धायतनधातुपच्‍चया पुनब्भवे खन्धायतनधातुयो न निब्बत्तन्तीति।&lt;br&gt;&#xA;यथेव चक्खुविञ्‍ञाणं, मनोधातुअनन्तरं।&lt;br&gt;&#xA;न चेव आगतं नापि, न निब्बत्तं अनन्तरं॥&lt;br&gt;&#xA;तथेव पटिसन्धिम्हि, वत्तते चित्तसन्तति।&lt;br&gt;&#xA;पुरिमं भिज्‍जते चित्तं, पच्छिमं जायते ततो॥&lt;br&gt;&#xA;तेसं अन्तरिका नत्थि, वीचि तेसं न विज्‍जति।&lt;br&gt;&#xA;न चितो गच्छति किञ्‍चि, पटिसन्धि च जायतीति॥&lt;br&gt;&#xA;६९१. एवं चुतिपटिसन्धिवसेन विदितसब्बधम्मस्स सब्बाकारेन नामरूपस्स पच्‍चयपरिग्गहञाणं थामगतं होति, सोळसविधा कङ्खा सुट्ठुतरं पहीयति। न केवलञ्‍च सा एव, ‘‘सत्थरि कङ्खती’’ति (ध॰ स॰ १००८) आदिनयप्पवत्ता अट्ठविधापि कङ्खा पहीयतियेव, द्वासट्ठि दिट्ठिगतानि विक्खम्भन्ति। एवं नानानयेहि नामरूपपच्‍चयपरिग्गहणेन तीसु अद्धासु कङ्खं वितरित्वा ठितं ञाणं कङ्खावितरणविसुद्धीति वेदितब्बं। धम्मट्ठितिञाणन्तिपि यथाभूतञाणन्तिपि सम्मादस्सनन्तिपि एतस्सेवाधिवचनं। वुत्तञ्हेतं –&lt;br&gt;&#xA;‘‘अविज्‍जा पच्‍चयो, सङ्खारा पच्‍चयसमुप्पन्‍ना। उभोपेते धम्मा पच्‍चयसमुप्पन्‍नाति पच्‍चयपरिग्गहे पञ्‍ञा धम्मट्ठितिञाण’’न्ति (पटि॰ म॰ १.४६)।&lt;br&gt;&#xA;‘‘अनिच्‍चतो मनसिकरोन्तो कतमे धम्मे यथाभूतं जानाति पस्सति, कथं सम्मादस्सनं होति, कथं तदन्वयेन सब्बे सङ्खारा अनिच्‍चतो सुदिट्ठा होन्ति, कत्थ कङ्खा पहीयति? दुक्खतो…पे॰… अनत्ततो मनसिकरोन्तो कतमे धम्मे यथाभूतं जानाति पस्सति…पे॰… कत्थ कङ्खा पहीयतीति?&lt;br&gt;&#xA;‘‘अनिच्‍चतो मनसिकरोन्तो निमित्तं यथाभूतं जानाति पस्सति, तेन वुच्‍चति सम्मादस्सनं। एवं तदन्वयेन सब्बे सङ्खारा अनिच्‍चतो सुदिट्ठा होन्ति। एत्थ कङ्खा पहीयति। दुक्खतो मनसिकरोन्तो पवत्तं यथाभूतं जानाति पस्सति…पे॰… अनत्ततो मनसिकरोन्तो निमित्तञ्‍च पवत्तञ्‍च यथाभूतं जानाति पस्सति, तेन वुच्‍चति सम्मादस्सनं। एवं तदन्वयेन सब्बे धम्मा अनत्ततो सुदिट्ठा होन्ति। एत्थ कङ्खा पहीयति।&lt;br&gt;&#xA;‘‘यञ्‍च यथाभूतञाणं यञ्‍च सम्मादस्सनं या च कङ्खावितरणा, इमे धम्मा नानत्था चेव नानाब्यञ्‍जना च, उदाहु एकत्था ब्यञ्‍जनमेव नानन्ति? यञ्‍च यथाभूतञाणं यञ्‍च सम्मादस्सनं या च कङ्खावितरणा, इमे धम्मा एकत्था, ब्यञ्‍जनमेव नान’’न्ति (पटि॰ म॰ १.२२७)।&lt;br&gt;&#xA;इमिना पन ञाणेन समन्‍नागतो विपस्सको बुद्धसासने लद्धस्सासो लद्धपतिट्ठो नियतगतिको चूळसोतापन्‍नो नाम होति।&lt;br&gt;&#xA;तस्मा भिक्खु सदा सतो, नामरूपस्स सब्बसो।&lt;br&gt;&#xA;पच्‍चये परिग्गण्हेय्य, कङ्खावितरणत्थिकोति॥&lt;br&gt;&#xA;इति साधुजनपामोज्‍जत्थाय कते विसुद्धिमग्गे&lt;br&gt;&#xA;पञ्‍ञाभावनाधिकारे&lt;br&gt;&#xA;कङ्खावितरणविसुद्धिनिद्देसो नाम&lt;br&gt;&#xA;एकूनवीसतिमो परिच्छेदो।&lt;/p&gt;</description>
    </item>
    <item>
      <title>२०. मग्गामग्गञाणदस्सनविसुद्धिनिद्देसो</title>
      <link>https://vishvAsa.github.io/pALi/04_visuddhimagga/02_visuddhimagga-2/20_maggAmagga~nANadassanavisuddhiniddeso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/04_visuddhimagga/02_visuddhimagga-2/20_maggAmagga~nANadassanavisuddhiniddeso/</guid>
      <description>&lt;p&gt;२०. मग्गामग्गञाणदस्सनविसुद्धिनिद्देसो&lt;/p&gt;&#xA;&lt;h2 id=&#34;सममसनञणकथ&#34;&gt;सम्मसनञाणकथा&lt;/h2&gt;&#xA;&lt;p&gt;६९२. अयं मग्गो, अयं न मग्गोति एवं मग्गञ्‍च अमग्गञ्‍च ञत्वा ठितं ञाणं पन मग्गामग्गञाणदस्सनविसुद्धि नाम।&lt;br&gt;&#xA;तं सम्पादेतुकामेन कलापसम्मसनसङ्खाताय नयविपस्सनाय ताव योगो करणीयो। कस्मा? आरद्धविपस्सकस्स ओभासादिसम्भवे मग्गामग्गञाणसम्भवतो। आरद्धविपस्सकस्स हि ओभासादीसु सम्भूतेसु मग्गामग्गञाणं होति, विपस्सनाय च कलापसम्मसनं आदि। तस्मा एतं कङ्खावितरणानन्तरं उद्दिट्ठं। अपिच यस्मा तीरणपरिञ्‍ञाय वत्तमानाय मग्गामग्गञाणं उप्पज्‍जति, तीरणपरिञ्‍ञा च ञातपरिञ्‍ञानन्तरा, तस्मापि तं मग्गामग्गञाणदस्सनविसुद्धिं सम्पादेतुकामेन कलापसम्मसने ताव योगो कातब्बो।&lt;br&gt;&#xA;६९३. तत्रायं विनिच्छयो – तिस्सो हि लोकियपरिञ्‍ञा ञातपरिञ्‍ञा तीरणपरिञ्‍ञा पहानपरिञ्‍ञा च। या सन्धाय वुत्तं ‘‘अभिञ्‍ञापञ्‍ञा ञातट्ठे ञाणं। परिञ्‍ञापञ्‍ञा तीरणट्ठे ञाणं। पहानपञ्‍ञा परिच्‍चागट्ठे ञाण’’न्ति (पटि॰ म॰ १.७५)। तत्थ ‘‘रुप्पनलक्खणं रूपं, वेदयितलक्खणा वेदना’’ति एवं तेसं तेसं धम्मानं पच्‍चत्तलक्खणसल्‍लक्खणवसेन पवत्ता पञ्‍ञा ञातपरिञ्‍ञा नाम। ‘‘रूपं अनिच्‍चं, वेदना अनिच्‍चा’’तिआदिना नयेन तेसंयेव धम्मानं सामञ्‍ञलक्खणं आरोपेत्वा पवत्ता लक्खणारम्मणिकविपस्सना पञ्‍ञा तीरणपरिञ्‍ञा नाम। तेसुयेव पन धम्मेसु निच्‍चसञ्‍ञादिपजहनवसेन पवत्ता लक्खणारम्मणिकविपस्सना पञ्‍ञा पहानपरिञ्‍ञा नाम।&lt;br&gt;&#xA;तत्थ सङ्खारपरिच्छेदतो पट्ठाय याव पच्‍चयपरिग्गहा ञातपरिञ्‍ञाय भूमि। एतस्मिं हि अन्तरे धम्मानं पच्‍चत्तलक्खणपटिवेधस्सेव आधिपच्‍चं होति। कलापसम्मसनतो पन पट्ठाय याव उदयब्बयानुपस्सना तीरणपरिञ्‍ञाय भूमि। एतस्मिं हि अन्तरे सामञ्‍ञलक्खणपटिवेधस्सेव आधिपच्‍चं होति। भङ्गानुपस्सनं आदिं कत्वा उपरि पहानपरिञ्‍ञाय भूमि । ततो पट्ठाय हि अनिच्‍चतो अनुपस्सन्तो निच्‍चसञ्‍ञं पजहति, दुक्खतो अनुपस्सन्तो सुखसञ्‍ञं, अनत्ततो अनुपस्सन्तो अत्तसञ्‍ञं, निब्बिन्दन्तो नन्दिं, विरज्‍जन्तो रागं, निरोधेन्तो समुदयं, पटिनिस्सज्‍जन्तो आदानं पजहतीति (पटि॰ म॰ १.५२) एवं निच्‍चसञ्‍ञादिपहानसाधिकानं सत्तन्‍नं अनुपस्सनानं आधिपच्‍चं। इति इमासु तीसु परिञ्‍ञासु सङ्खारपरिच्छेदस्स चेव पच्‍चयपरिग्गहस्स च साधितत्ता इमिना योगिना ञातपरिञ्‍ञाव अधिगता होति, इतरा च अधिगन्तब्बा। तेन वुत्तं ‘‘यस्मा तीरणपरिञ्‍ञाय वत्तमानाय मग्गामग्गञाणं उप्पज्‍जति, तीरणपरिञ्‍ञा च ञातपरिञ्‍ञानन्तरा, तस्मापि तं मग्गामग्गञाणदस्सनविसुद्धिं सम्पादेतुकामेन कलापसम्मसने ताव योगो कातब्बो’’ति।&lt;br&gt;&#xA;६९४. तत्रायं पाळि –&lt;br&gt;&#xA;‘‘कथं अतीतानागतपच्‍चुप्पन्‍नानं धम्मानं सङ्खिपित्वा ववत्थाने पञ्‍ञा सम्मसने ञाणं? यंकिञ्‍चि रूपं अतीतानागतपच्‍चुप्पन्‍नं अज्झत्तं वा…पे॰… यं दूरे सन्तिके वा, सब्बं रूपं अनिच्‍चतो ववत्थपेति, एकं सम्मसनं। दुक्खतो ववत्थपेति, एकं सम्मसनं। अनत्ततो ववत्थपेति, एकं सम्मसनं। या काचि वेदना…पे॰… यंकिञ्‍चि विञ्‍ञाणं…पे॰… अनत्ततो ववत्थपेति, एकं सम्मसनं।&lt;br&gt;&#xA;‘‘चक्खुं…पे॰… जरामरणं अतीतानागतपच्‍चुप्पन्‍नं अनिच्‍चतो ववत्थपेति, एकं सम्मसनं। दुक्खतो अनत्ततो ववत्थपेति, एकं सम्मसनं।&lt;br&gt;&#xA;‘‘रूपं अतीतानागतपच्‍चुप्पन्‍नं अनिच्‍चं खयट्ठेन, दुक्खं भयट्ठेन, अनत्ता असारकट्ठेनाति सङ्खिपित्वा ववत्थाने पञ्‍ञा सम्मसने ञाणं। वेदनं… विञ्‍ञाणं… चक्खुं…पे॰… जरामरणं…पे॰… सम्मसने ञाणं।&lt;br&gt;&#xA;‘‘रूपं अतीतानागतपच्‍चुप्पन्‍नं अनिच्‍चं सङ्खतं पटिच्‍चसमुप्पन्‍नं खयधम्मं वयधम्मं विरागधम्मं निरोधधम्मन्ति सङ्खिपित्वा ववत्थाने पञ्‍ञा सम्मसने ञाणं। वेदनं… विञ्‍ञाणं… चक्खुं… जरामरणं अतीतानागतपच्‍चुप्पन्‍नं अनिच्‍चं सङ्खतं…पे॰… निरोधधम्मन्ति सङ्खिपित्वा ववत्थाने पञ्‍ञा सम्मसने ञाणं।&lt;br&gt;&#xA;‘‘जातिपच्‍चया जरामरणं, असति जातिया नत्थि जरामरणन्ति सङ्खिपित्वा ववत्थाने पञ्‍ञा सम्मसने ञाणं। अतीतम्पि अद्धानं, अनागतम्पि अद्धानं जातिपच्‍चया जरामरणं, असति जातिया नत्थि जरामरणन्ति सङ्खिपित्वा ववत्थाने पञ्‍ञा सम्मसने ञाणं। भवपच्‍चया जाति…पे॰… अविज्‍जापच्‍चया सङ्खारा, असति अविज्‍जाय नत्थि सङ्खाराति सङ्खिपित्वा ववत्थाने पञ्‍ञा सम्मसने ञाणं। अतीतम्पि अद्धानं, अनागतम्पि अद्धानं अविज्‍जापच्‍चया सङ्खारा, असति अविज्‍जाय नत्थि सङ्खाराति सङ्खिपित्वा ववत्थाने पञ्‍ञा सम्मसने ञाणं।&lt;br&gt;&#xA;‘‘तं ञातट्ठेन ञाणं। पजाननट्ठेन पञ्‍ञा। तेन वुच्‍चति अतीतानागतपच्‍चुप्पन्‍नानं धम्मानं सङ्खिपित्वा ववत्थाने पञ्‍ञा सम्मसने ञाण’’न्ति (पटि॰ म॰ १.४८)।&lt;br&gt;&#xA;एत्थ च चक्खुं…पे॰… जरामरणन्ति इमिना पेय्यालेन द्वारारम्मणेहि सद्धिं द्वारप्पवत्ता धम्मा, पञ्‍चक्खन्धा, छ द्वारानि, छ आरम्मणानि, छ विञ्‍ञाणानि, छ फस्सा, छ वेदना, छ सञ्‍ञा, छ चेतना, छ तण्हा, छ वितक्‍का, छ विचारा, छ धातुयो, दस कसिणानि, द्वत्तिंसकोट्ठासा, द्वादसायतनानि, अट्ठारस धातुयो, बावीसति इन्द्रियानि, तिस्सो धातुयो, नव भवा, चत्तारि झानानि, चतस्सो अप्पमञ्‍ञा, चतस्सो समापत्तियो, द्वादस पटिच्‍चसमुप्पादङ्गानीति इमे धम्मरासयो संखित्ताति वेदितब्बा।&lt;br&gt;&#xA;वुत्तं हेतं अभिञ्‍ञेय्यनिद्देसे –&lt;br&gt;&#xA;‘‘सब्बं, भिक्खवे, अभिञ्‍ञेय्यं। किञ्‍च, भिक्खवे, सब्बं अभिञ्‍ञेय्यं? चक्खु, भिक्खवे, अभिञ्‍ञेय्यं। रूपा… चक्खुविञ्‍ञाणं… चक्खुसम्फस्सो… यम्पिदं चक्खुसम्फस्सपच्‍चया उप्पज्‍जति वेदयितं सुखं वा दुक्खं वा अदुक्खमसुखं वा, तम्पि अभिञ्‍ञेय्यं। सोतं…पे॰… यम्पिदं मनोसम्फस्सपच्‍चया उप्पज्‍जति वेदयितं सुखं वा दुक्खं वा अदुक्खमसुखं वा, तम्पि अभिञ्‍ञेय्यं।&lt;br&gt;&#xA;‘‘रूपं…पे॰… विञ्‍ञाणं… चक्खु…पे॰… मनो… रूपा…पे॰… धम्मा… चक्खुविञ्‍ञाणं…पे॰… मनोविञ्‍ञाणं… चक्खुसम्फस्सो…पे॰… मनोसम्फस्सो…।&lt;br&gt;&#xA;‘‘चक्खुसम्फस्सजा वेदना…पे॰… मनोसम्फस्सजा वेदना… रूपसञ्‍ञा…पे॰… धम्मसञ्‍ञा… रूपसञ्‍चेतना…पे॰… धम्मसञ्‍चेतना… रूपतण्हा…पे॰… धम्मतण्हा… रूपवितक्‍को…पे॰… धम्मवितक्‍को… रूपविचारो…पे॰… धम्मविचारो…।&lt;br&gt;&#xA;‘‘पथवीधातु…पे॰… विञ्‍ञाणधातु… पथवीकसिणं…पे॰… विञ्‍ञाणकसिणं… केसा…पे॰… मुत्तं… मत्थलुङ्गं…।&lt;br&gt;&#xA;‘‘चक्खायतनं…पे॰… धम्मायतनं… चक्खुधातु…पे॰… मनोधातु… मनोविञ्‍ञाणधातु… चक्खुन्द्रियं…पे॰… अञ्‍ञाताविन्द्रियं…।&lt;br&gt;&#xA;‘‘कामधातु… रूपधातु… अरूपधातु… कामभवो… रूपभवो… अरूपभवो… सञ्‍ञाभवो… असञ्‍ञाभवो… नेवसञ्‍ञानासञ्‍ञाभवो… एकवोकारभवो… चतुवोकारभवो… पञ्‍चवोकारभवो…।&lt;br&gt;&#xA;‘‘पठमं झानं…पे॰… चतुत्थं झानं… मेत्ताचेतोविमुत्ति…पे॰… उपेक्खाचेतोविमुत्ति… आकासानञ्‍चायतनसमापत्ति…पे॰… नेवसञ्‍ञानासञ्‍ञायतनसमापत्ति… अविज्‍जा अभिञ्‍ञेय्या…पे॰… जरामरणं अभिञ्‍ञेय्य’’न्ति (पटि॰ म॰ १.३; सं॰ नि॰ ४.४६)।&lt;br&gt;&#xA;तं तत्थ एवं वित्थारेन वुत्तत्ता इध सब्बं पेय्यालेन संखित्तं। एवं संखित्ते पनेत्थ ये लोकुत्तरा धम्मा आगता, ते असम्मसनुपगत्ता इमस्मिं अधिकारे न गहेतब्बा। येपि च सम्मसनुपगा , तेसु ये यस्स पाकटा होन्ति सुखेन परिग्गहं गच्छन्ति, तेसु तेन सम्मसनं आरभितब्बं।&lt;br&gt;&#xA;६९५. तत्रायं खन्धवसेन आरब्भविधानयोजना – यंकिञ्‍चि रूपं…पे॰… सब्बं रूपं अनिच्‍चतो ववत्थपेति, एकं सम्मसनं। दुक्खतो अनत्ततो ववत्थपेति, एकं सम्मसनन्ति। एत्तावता अयं भिक्खु ‘‘यंकिञ्‍चि रूप’’न्ति एवं अनियमनिद्दिट्ठं सब्बम्पि रूपं अतीतत्तिकेन चेव चतूहि च अज्झत्तादिदुकेहीति एकादसहि ओकासेहि परिच्छिन्दित्वा सब्बं रूपं अनिच्‍चतो ववत्थपेति, अनिच्‍चन्ति सम्मसति।&lt;br&gt;&#xA;कथं ? परतो वुत्तनयेन। वुत्तञ्हेतं – ‘‘रूपं अतीतानागतपच्‍चुप्पन्‍नं अनिच्‍चं खयट्ठेना’’ति (पटि॰ म॰ १.४८)।&lt;br&gt;&#xA;तस्मा एस यं अतीतं रूपं, तं यस्मा अतीतेयेव खीणं, नयिमं भवं सम्पत्तन्ति अनिच्‍चं खयट्ठेन।&lt;br&gt;&#xA;यं अनागतं अनन्तरभवे निब्बत्तिस्सति, तम्पि तत्थेव खीयिस्सति, न ततो परं भवं गमिस्सतीति अनिच्‍चं खयट्ठेन।&lt;br&gt;&#xA;यं पच्‍चुप्पन्‍नं रूपं, तम्पि इधेव खीयति, न इतो गच्छतीति अनिच्‍चं खयट्ठेन।&lt;br&gt;&#xA;यं अज्झत्तं, तम्पि अज्झत्तमेव खीयति, न बहिद्धाभावं गच्छतीति अनिच्‍चं खयट्ठेन।&lt;br&gt;&#xA;यं बहिद्धा…पे॰… ओळारिकं…पे॰… सुखुमं…पे॰… हीनं…पे॰… पणीतं…पे॰… दूरे…पे॰… सन्तिके, तम्पि तत्थेव खीयति, न दूरभावं गच्छतीति अनिच्‍चं खयट्ठेनाति सम्मसति।&lt;br&gt;&#xA;इदं सब्बम्पि ‘‘अनिच्‍चं खयट्ठेना’’ति एतस्स वसेन एकं सम्मसनं। भेदतो पन एकादसविधं होति।&lt;br&gt;&#xA;सब्बमेव च तं दुक्खं भयट्ठेन। भयट्ठेनाति सप्पटिभयताय। यञ्हि अनिच्‍चं, तं भयावहं होति सीहोपमसुत्ते (सं॰ नि॰ ३.७८; अ॰ नि॰ ४.३३) देवानं विय। इति इदम्पि ‘‘दुक्खं भयट्ठेना’’ति एतस्स वसेन एकं सम्मसनं। भेदतो पन एकादसविधं होति।&lt;br&gt;&#xA;यथा च दुक्खं, एवं सब्बम्पि तं अनत्ता असारकट्ठेन। असारकट्ठेनाति ‘‘अत्ता निवासी कारको वेदको सयंवसी’’ति एवं परिकप्पितस्स अत्तसारस्स अभावेन। यञ्हि अनिच्‍चं, दुक्खं, तं अत्तनोपि अनिच्‍चतं वा उदयब्बयपीळनं वा वारेतुं न सक्‍कोति, कुतो तस्स कारकादिभावो। तेनाह – ‘‘रूपञ्‍च हिदं, भिक्खवे, अत्ता अभविस्स। नयिदं रूपं आबाधाय संवत्तेय्या’’तिआदि (सं॰ नि॰ ३.५९)। इति इदम्पि ‘‘अनत्ता असारकट्ठेना’’ति एतस्स वसेन एकं सम्मसनं। भेदतो पन एकादसविधं होति। एस नयो वेदनादीसु।&lt;br&gt;&#xA;६९६. यं पन अनिच्‍चं, तं यस्मा नियमतो सङ्खतादिभेदं होति। तेनस्स परियायदस्सनत्थं, नानाकारेहि वा मनसिकारप्पवत्तिदस्सनत्थं ‘‘रूपं अतीतानागतपच्‍चुप्पन्‍नं अनिच्‍चं सङ्खतं पटिच्‍चसमुप्पन्‍नं खयधम्मं वयधम्मं विरागधम्मं निरोधधम्म’’न्ति पुन पाळि वुत्ता। एस नयो वेदनादीसूति।&lt;/p&gt;</description>
    </item>
    <item>
      <title>२१. पटिपदाञाणदस्सनविसुद्धिनिद्देसो</title>
      <link>https://vishvAsa.github.io/pALi/04_visuddhimagga/02_visuddhimagga-2/21_paTipadA~nANadassanavisuddhiniddeso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/04_visuddhimagga/02_visuddhimagga-2/21_paTipadA~nANadassanavisuddhiniddeso/</guid>
      <description>&lt;p&gt;२१. पटिपदाञाणदस्सनविसुद्धिनिद्देसो&lt;/p&gt;&#xA;&lt;h2 id=&#34;उपककलसवमततउदयबबयञणकथ&#34;&gt;उपक्‍किलेसविमुत्तउदयब्बयञाणकथा&lt;/h2&gt;&#xA;&lt;p&gt;७३७. अट्ठन्‍नं पन ञाणानं वसेन सिखाप्पत्ता विपस्सना, नवमञ्‍च सच्‍चानुलोमिकञाणन्ति अयं पटिपदाञाणदस्सनविसुद्धि नाम। अट्ठन्‍नन्ति चेत्थ उपक्‍किलेसविमुत्तं वीथिपटिपन्‍नविपस्सनासङ्खातं उदयब्बयानुपस्सनाञाणं, भङ्गानुपस्सनाञाणं, भयतुपट्ठानञाणं, आदीनवानुपस्सनाञाणं, निब्बिदानुपस्सनाञाणं, मुञ्‍चितुकम्यताञाणं, पटिसङ्खानुपस्सनाञाणं, सङ्खारुपेक्खाञाणन्ति इमानि अट्ठ ञाणानि वेदितब्बानि। नवमं सच्‍चानुलोमिकञाणन्ति अनुलोमस्सेतं अधिवचनं। तस्मा तं सम्पादेतुकामेन उपक्‍किलेसविमुत्तं उदयब्बयञाणं आदिं कत्वा एतेसु ञाणेसु योगो करणीयो।&lt;br&gt;&#xA;७३८. पुन उदयब्बयञाणे योगो किमत्थियोति चे? लक्खणसल्‍लक्खणत्थो। उदयब्बयञाणं हि हेट्ठा दसहि उपक्‍किलेसेहि उपक्‍किलिट्ठं हुत्वा याथावसरसतो तिलक्खणं सल्‍लक्खेतुं नासक्खि। उपक्‍किलेसविमुत्तं पन सक्‍कोति। तस्मा लक्खणसल्‍लक्खणत्थमेत्थ पुन योगो करणीयो।&lt;br&gt;&#xA;७३९. लक्खणानि पन किस्स अमनसिकारा केन पटिच्छन्‍नत्ता न उपट्ठहन्ति? अनिच्‍चलक्खणं ताव उदयब्बयानं अमनसिकारा सन्ततिया पटिच्छन्‍नत्ता न उपट्ठाति। दुक्खलक्खणं अभिण्हसम्पटिपीळनस्स अमनसिकारा इरियापथेहि पटिच्छन्‍नत्ता न उपट्ठाति। अनत्तलक्खणं नानाधातुविनिब्भोगस्स अमनसिकारा घनेन पटिच्छन्‍नत्ता न उपट्ठाति। उदयब्बयम्पन परिग्गहेत्वा सन्ततिया विकोपिताय अनिच्‍चलक्खणं याथावसरसतो उपट्ठाति। अभिण्हसम्पटिपीळनं मनसिकत्वा इरियापथे उग्घाटिते दुक्खलक्खणं याथावसरसतो उपट्ठाति। नानाधातुयो विनिब्भुजित्वा घनविनिब्भोगे कते अनत्तलक्खणं याथावसरसतो उपट्ठाति।&lt;br&gt;&#xA;७४०. एत्थ च अनिच्‍चं, अनिच्‍चलक्खणं, दुक्खं, दुक्खलक्खणं, अनत्ता, अनत्तलक्खणन्ति अयं विभागो वेदितब्बो। तत्थ अनिच्‍चन्ति खन्धपञ्‍चकं। कस्मा? उप्पादवयञ्‍ञथत्तभावा , हुत्वा अभावतो वा। उप्पादवयञ्‍ञथत्तं अनिच्‍चलक्खणं हुत्वा अभावसङ्खातो वा आकारविकारो।&lt;br&gt;&#xA;‘‘यदनिच्‍चं तं दुक्ख’’न्ति (सं॰ नि॰ ३.१५) वचनतो पन तदेव खन्धपञ्‍चकं दुक्खं। कस्मा? अभिण्हपटिपीळना, अभिण्हपटिपीळनाकारो दुक्खलक्खणं।&lt;br&gt;&#xA;‘‘यं दुक्खं तदनत्ता’’ति (सं॰ नि॰ ३.१५) पन वचनतो तदेव खन्धपञ्‍चकं अनत्ता। कस्मा? अवसवत्तनतो, अवसवत्तनाकारो अनत्तलक्खणं।&lt;br&gt;&#xA;तयिदं सब्बम्पि अयं योगावचरो उपक्‍किलेसविमुत्तेन वीथिपटिपन्‍नविपस्सनासङ्खातेन उदयब्बयानुपस्सनाञाणेन याथावसरसतो सल्‍लक्खेति।&lt;br&gt;&#xA;उपक्‍किलेसविमुत्तउदयब्बयञाणं निट्ठितं।&lt;/p&gt;</description>
    </item>
    <item>
      <title>२२. ञाणदस्सनविसुद्धिनिद्देसो</title>
      <link>https://vishvAsa.github.io/pALi/04_visuddhimagga/02_visuddhimagga-2/22_~nANadassanavisuddhiniddeso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/04_visuddhimagga/02_visuddhimagga-2/22_~nANadassanavisuddhiniddeso/</guid>
      <description>&lt;p&gt;२२. ञाणदस्सनविसुद्धिनिद्देसो&lt;/p&gt;&#xA;&lt;h2 id=&#34;पठममगगञणकथ&#34;&gt;पठममग्गञाणकथा&lt;/h2&gt;&#xA;&lt;p&gt;८०६. इतो परं गोत्रभुञाणं होति, तं मग्गस्स आवज्‍जनट्ठानियत्ता नेव पटिपदाञाणदस्सनविसुद्धिं न ञाणदस्सनविसुद्धिं भजति, अन्तरा अब्बोहारिकमेव होति। विपस्सनासोते पतितत्ता पन विपस्सनाति सङ्खं गच्छति। सोतापत्तिमग्गो सकदागामिमग्गो अनागामिमग्गो अरहत्तमग्गोति इमेसु पन चतूसु मग्गेसु ञाणं ञाणदस्सनविसुद्धि नाम।&lt;br&gt;&#xA;तत्थ पठममग्गञाणं ताव सम्पादेतुकामेन अञ्‍ञं किञ्‍चि कातब्बं नाम नत्थि। यञ्हि अनेन कातब्बं सिया, तं अनुलोमावसानं विपस्सनं उप्पादेन्तेन कतमेव। एवं उप्पन्‍नअनुलोमञाणस्स पनस्स तेहि तीहिपि अनुलोमञाणेहि अत्तनो बलानुरूपेन थूलथूले सच्‍चपटिच्छादके तमम्हि अन्तरधापिते सब्बसङ्खारगतेसु चित्तं न पक्खन्दति, न सन्तिट्ठति, नाधिमुच्‍चति, न सज्‍जति, न लग्गति, न बज्झति। पदुमपलासतो उदकं विय पतिलीयति पतिकुटति पतिवत्तति। सब्बं निमित्तारम्मणम्पि सब्बं पवत्तारम्मणम्पि पलिबोधतो उपट्ठाति। अथस्स सब्बस्मिं निमित्तपवत्तारम्मणे पलिबोधतो उपट्ठिते अनुलोमञाणस्स आसेवनन्ते अनिमित्तं अप्पवत्तं विसङ्खारं निरोधं निब्बानं आरम्मणं कुरुमानं पुथुज्‍जनगोत्तं पुथुज्‍जनसङ्खं पुथुज्‍जनभूमिं अतिक्‍कममानं अरियगोत्तं अरियसङ्खं अरियभूमिं ओक्‍कममानं निब्बानारम्मणे पठमावट्टनपठमाभोगपठमसमन्‍नाहारभूतं मग्गस्स अनन्तरसमनन्तरासेवनउपनिस्सयनत्थिविगतवसेन छहि आकारेहि पच्‍चयभावं साधयमानं सिखाप्पत्तं विपस्सनाय मुद्धभूतं अपुनरावट्टकं उप्पज्‍जति गोत्रभुञाणं।&lt;br&gt;&#xA;यं सन्धाय वुत्तं –&lt;br&gt;&#xA;‘‘कथं बहिद्धा वुट्ठानविवट्टने पञ्‍ञा गोत्रभुञाणं? उप्पादं अभिभुय्यतीति गोत्रभु। पवत्तं…पे॰… उपायासं अभिभुय्यतीति गोत्रभु। बहिद्धा सङ्खारनिमित्तं अभिभुय्यतीति गोत्रभु। अनुप्पादं पक्खन्दतीति गोत्रभु। अप्पवत्तं…पे॰… अनुपायासं निरोधं निब्बानं पक्खन्दतीति गोत्रभु। उप्पादं अभिभुय्यित्वा अनुप्पादं पक्खन्दतीति गोत्रभू’’ति (पटि॰ म॰ १.५९) सब्बं वित्थारेतब्बं।&lt;br&gt;&#xA;८०७. तत्रायं एकावज्‍जनेन एकवीथियं पवत्तमानानम्पि अनुलोमगोत्रभूनं नानारम्मणे पवत्तनाकारदीपिका उपमा – यथा हि महामातिकं लङ्घित्वा परतीरे पतिट्ठातुकामो पुरिसो वेगेन धावित्वा मातिकाय ओरिमतीरे रुक्खसाखाय बन्धित्वा ओलम्बितं रज्‍जुं वा यट्ठिं वा गहेत्वा उल्‍लङ्घित्वा परतीरनिन्‍नपोणपब्भारकायो हुत्वा परतीरस्स उपरिभागं पत्तो तं मुञ्‍चित्वा वेधमानो परतीरे पतित्वा सणिकं पतिट्ठाति, एवमेवायं योगावचरोपि भवयोनिगतिट्ठितिनिवासानं परतीरभूते निब्बाने पतिट्ठातुकामो उदयब्बयानुपस्सनादिना वेगेन धावित्वा अत्तभावरुक्खसाखाय बन्धित्वा ओलम्बितं रूपरज्‍जुं वा वेदनादीसु अञ्‍ञतरदण्डं वा अनिच्‍चन्ति वा दुक्खन्ति वा अनत्ताति वाति अनुलोमावज्‍जनेन गहेत्वा तं अमुञ्‍चमानोव पठमेन अनुलोमचित्तेन उल्‍लङ्घित्वा दुतियेन परतीरनिन्‍नपोणपब्भारकायो विय निब्बाननिन्‍नपोणपब्भारमानसो हुत्वा ततियेन परतीरस्स उपरिभागं पत्तो विय इदानि पत्तब्बस्स निब्बानस्स आसन्‍नो हुत्वा तस्स चित्तस्स निरोधेन तं सङ्खारारम्मणं मुञ्‍चित्वा गोत्रभुचित्तेन विसङ्खारे परतीरभूते निब्बाने पतति। एकारम्मणे पन अलद्धासेवनताय वेधमानो सो पुरिसो विय न ताव सुप्पतिट्ठितो होति, ततो मग्गञाणेन पतिट्ठातीति।&lt;br&gt;&#xA;८०८. तत्थ अनुलोमं सच्‍चपटिच्छादकं किलेसतमं विनोदेतुं सक्‍कोति, न निब्बानमारम्मणं कातुं। गोत्रभु निब्बानमेव आरम्मणं कातुं सक्‍कोति, न सच्‍चपटिच्छादकं तमं विनोदेतुं। तत्रायं उपमा – एको किर चक्खुमा पुरिसो ‘‘नक्खत्तयोगं जानिस्सामी’’ति रत्तिभागे निक्खमित्वा चन्दं पस्सितुं उद्धं उल्‍लोकेसि, तस्स वलाहकेहि पटिच्छन्‍नत्ता चन्दो न पञ्‍ञायित्थ। अथेको वातो उट्ठहित्वा थूलथूले वलाहके विद्धंसेति। अपरो मज्झिमे, अपरो सुखुमेति। ततो सो पुरिसो विगतवलाहके नभे चन्दं दिस्वा नक्खत्तयोगं अञ्‍ञासि।&lt;br&gt;&#xA;तत्थ तयो वलाहका विय सच्‍चपटिच्छादकथूलमज्झिमसुखुमं किलेसन्धकारं, तयो वाता विय तीणि अनुलोमचित्तानि, चक्खुमा पुरिसो विय गोत्रभुञाणं, चन्दो विय निब्बानं, एकेकस्स वातस्स यथाक्‍कमेन वलाहकविद्धंसनं विय एकेकस्स अनुलोमचित्तस्स सच्‍चपटिच्छादकतमविनोदनं, विगतवलाहके नभे तस्स पुरिसस्स विसुद्धचन्ददस्सनं विय विगते सच्‍चपटिच्छादके तमे गोत्रभुञाणस्स विसुद्धनिब्बानदस्सनं।&lt;br&gt;&#xA;यथेव हि तयो वाता चन्दपटिच्छादके वलाहकेयेव विद्धंसेतुं सक्‍कोन्ति, न चन्दं दट्ठुं, एवं अनुलोमानि सच्‍चपटिच्छादकं तमञ्‍ञेव विनोदेतुं सक्‍कोन्ति, न निब्बानं दट्ठुं। यथा सो पुरिसो चन्दमेव दट्ठुं सक्‍कोति, न वलाहके विद्धंसेतुं, एवं गोत्रभुञाणं निब्बानमेव दट्ठुं सक्‍कोति, न किलेसतमं विनोदेतुं। तेनेव चेतं मग्गस्स आवज्‍जनन्ति वुच्‍चति। तञ्हि अनावज्‍जनम्पि समानं आवज्‍जनट्ठाने ठत्वा ‘‘एवं निब्बत्ताही’’ति मग्गस्स सञ्‍ञं दत्वा विय निरुज्झति। मग्गोपि तेन दिन्‍नसञ्‍ञं अमुञ्‍चित्वाव अवीचिसन्ततिवसेन तं ञाणं अनुप्पबन्धमानो अनिब्बिद्धपुब्बं अपदालितपुब्बं लोभक्खन्धं दोसक्खन्धं मोहक्खन्धं निब्बिज्झमानोव पदालयमानोव निब्बत्तति।&lt;br&gt;&#xA;८०९. तत्रायं उपमा – एको किर इस्सासो अट्ठउसभमत्ते पदेसे फलकसतं ठपापेत्वा वत्थेन मुखं वेठेत्वा सरं सन्‍नहित्वा चक्‍कयन्ते अट्ठासि। अञ्‍ञो पुरिसो चक्‍कयन्तं आविज्झित्वा यदा इस्सासस्स फलकं अभिमुखं होति, तदा तत्थ दण्डकेन सञ्‍ञं देति। इस्सासो दण्डकसञ्‍ञं अमुञ्‍चित्वाव सरं खिपित्वा फलकसतं निब्बिज्झति। तत्थ दण्डकसञ्‍ञं विय गोत्रभुञाणं, इस्सासो विय मग्गञाणं। इस्सासस्स दण्डकसञ्‍ञं अमुञ्‍चित्वाव फलकसतनिब्बिज्झनं विय मग्गञाणस्स गोत्रभुञाणेन दिन्‍नसञ्‍ञं अमुञ्‍चित्वाव निब्बानं आरम्मणं कत्वा अनिब्बिद्धपुब्बानं अपदालितपुब्बानं लोभदोसमोहक्खन्धानं निब्बिज्झनपदालनं।&lt;br&gt;&#xA;८१०. न केवलञ्‍चेस मग्गो लोभक्खन्धादीनं निब्बिज्झनमेव करोति, अपिच खो अनमतग्गसंसारवट्टदुक्खसमुद्दं सोसेति, सब्बअपायद्वारानि पिदहति, सत्तन्‍नं अरियधनानं सम्मुखीभावं करोति, अट्ठङ्गिकं मिच्छामग्गं पजहति, सब्बवेरभयानि वूपसमेति, सम्मासम्बुद्धस्स ओरसपुत्तभावं उपनेति , अञ्‍ञेसञ्‍च अनेकसतानं आनिसंसानं पटिलाभाय संवत्ततीति एवं अनेकानिसंसदायकेन सोतापत्तिमग्गेन सम्पयुत्तं ञाणं सोतापत्तिमग्गे ञाणन्ति।&lt;br&gt;&#xA;पठममग्गञाणं निट्ठितं।&lt;/p&gt;</description>
    </item>
    <item>
      <title>२३. पञ्‍ञाभावनानिसंसनिद्देसो</title>
      <link>https://vishvAsa.github.io/pALi/04_visuddhimagga/02_visuddhimagga-2/23_pa~n~nAbhAvanAnisaMsaniddeso/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/04_visuddhimagga/02_visuddhimagga-2/23_pa~n~nAbhAvanAnisaMsaniddeso/</guid>
      <description>&lt;p&gt;२३. पञ्‍ञाभावनानिसंसनिद्देसो&lt;/p&gt;&#xA;&lt;h2 id=&#34;आनससपकसन&#34;&gt;आनिसंसपकासना&lt;/h2&gt;&#xA;&lt;p&gt;८५४. यं पन वुत्तं ‘‘पञ्‍ञाभावनाय को आनिसंसो’’ति, तत्थ वदाम। अयञ्हि पञ्‍ञाभावना नाम अनेकसतानिसंसा। तस्सा दीघेनापि अद्धुना न सुकरं वित्थारतो आनिसंसं पकासेतुं। सङ्खेपतो पनस्सा नानाकिलेसविद्धंसनं, अरियफलरसानुभवनं, निरोधसमापत्तिसमापज्‍जनसमत्थता, आहुनेय्यभावादिसिद्धीति अयमानिसंसो वेदितब्बो।&lt;/p&gt;&#xA;&lt;h2 id=&#34;ननकलसवदधसनकथ&#34;&gt;नानाकिलेसविद्धंसनकथा&lt;/h2&gt;&#xA;&lt;p&gt;८५५. तत्थ यं नामरूपपरिच्छेदतो पट्ठाय सक्‍कायदिट्ठादीनं वसेन नानाकिलेसविद्धंसनं वुत्तं, अयं लोकिकाय पञ्‍ञाभावनाय आनिसंसो। यं अरियमग्गक्खणे संयोजनादीनं वसेन नानाकिलेसविद्धंसनं वुत्तं, अयं लोकुत्तराय पञ्‍ञाभावनाय आनिसंसोति वेदितब्बो।&lt;br&gt;&#xA;भीमवेगानुपतिता, असनीव सिलुच्‍चये।&lt;br&gt;&#xA;वायुवेगसमुट्ठितो, अरञ्‍ञमिव पावको॥&lt;br&gt;&#xA;अन्धकारं विय रवि, सतेजुज्‍जलमण्डलो।&lt;br&gt;&#xA;दीघरत्तानुपतितं, सब्बानत्थविधायकं॥&lt;br&gt;&#xA;किलेसजालं पञ्‍ञा हि, विद्धंसयति भाविता।&lt;br&gt;&#xA;सन्दिट्ठिकमतो जञ्‍ञा, आनिसंसमिमं इध॥&lt;/p&gt;</description>
    </item>
  </channel>
</rss>
