<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ विसुद्धिमग्ग निदानकथा on पाळिषु विश्वासटिप्पणयो</title>
    <link>https://vvasuki.github.io/pALi/04_visuddhimagga/05_visuddhimagga_nidAnakathA/</link>
    <description>Recent content in &#43;०५ विसुद्धिमग्ग निदानकथा on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/pALi/04_visuddhimagga/05_visuddhimagga_nidAnakathA/index.xml" rel="self" type="application/rss+xml" />
    
    
    <item>
      <title>०० महावंस-बुद्धघोसकथा</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/00_mahAvaMsa-buddhaghosakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/00_mahAvaMsa-buddhaghosakathA/</guid>
      <description>नमो तस्स भगवतो अरहतो सम्मासम्बुद्धस्स।
विसुद्धिमग्ग निदानकथा
विसुद्धिमग्गो नामायं गन्थो पिटकत्तयसारभूतो सकललोके पटिपत्तिदीपकगन्थानं अग्गो होति सेट्ठो पमुखो पामोक्खो उत्तमो पवरो चाति विञ्‍ञूहि पसत्थो। तत्थ हि सङ्गीतित्तयारूळ्हस्स तेपिटकबुद्धवचनस्स अत्थं संखिपित्वा सिक्खत्तयसङ्गहितं ब्रह्मचरियं परिपुण्णं पकासितं सुविसदञ्‍च। एवं पसत्थस्सेतस्स विसुद्धिमग्गस्स निदानकथायपि भवितब्बमेव। तस्मादानि तम्पकासनत्थमिदं पञ्हकम्मं वुच्‍चति –
‘‘सो पनेस विसुद्धिमग्गो केन कतो, कदा कतो, कत्थ कतो, कस्मा कतो, किमत्थं कतो, किं निस्साय कतो, केन पकारेन कतो, किस्स सकललोके पत्थटो’’ति।
तत्थ केन कतोति आचरियबुद्धघोसत्थेरवरेन तेपिटकसङ्गहट्ठकथाकारेन कतो।</description>
    </item>
    
    <item>
      <title>०१ जातिदेसविचारणा</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/01_jAtidesavichAraNA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/01_jAtidesavichAraNA/</guid>
      <description>जातिदेसविचारणा
१. तत्थ हि तेन धम्मानन्देन ‘‘बुद्धघोसो बोधिमण्डसमीपे (बुद्धगयायं) जातोति न युत्तमेत’’न्ति वत्वा तंसाधनत्थाय चत्तारि ब्यतिरेककारणानि दस्सितानि। कथं?
(क) ‘‘बुद्धघोसेन पकासितेसु तंकालिकवत्थूसु एकम्पि तं नत्थि, यं मगधेसु उप्पन्‍न’’न्ति पठमं कारणं दस्सितं। तदकारणमेव। आचरियबुद्धघोसत्थेरो हि सङ्गहट्ठकथायो करोन्तो पोराणट्ठकथायोयेव संखिपित्वा, भासापरिवत्तनमत्तेन च विसेसेत्वा अकासि, न पन यं वा तं वा अत्तनो दिट्ठसुतं दस्सेत्वा। वुत्तञ्हेतं आचरियेन –
‘‘संवण्णनं तञ्‍च समारभन्तो,
तस्सा महाअट्ठकथं सरीरं।
कत्वा महापच्‍चरियं तथेव,
कुरुन्दिनामादिसु विस्सुतासु॥
विनिच्छयो अट्ठकथासु वुत्तो,
यो युत्तमत्थं अपरिच्‍चजन्तो।</description>
    </item>
    
    <item>
      <title>०२ ब्राह्मणकुलविचारणा</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/02_brAhmaNakulavichAraNA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/02_brAhmaNakulavichAraNA/</guid>
      <description>ब्राह्मणकुलविचारणा
२. अथ ‘‘ब्राह्मणमाणवो’’ति पदम्पि तेन एवं विचारितं –
(क) ‘‘बुद्धघोसो ‘ब्राह्मणकुलजातो’ति न सक्‍का गहेतुं। कस्मा वेदकालतो पट्ठाय यावज्‍जतना सब्बेपि ब्राह्मणा
ब्राह्मणोस्य मुखमासीदि, बाहू राजन्य? कत?।
ऊरू तदस्य यद वग्य?, पद्भ्यां गूद्रो अजायता’’ति [इरुवेद, १०-मण्डल, ९०। तथा अथव ६ वेद १९, ६, ६]॥
इमं पुरिससुत्तं नाम मन्तं जानन्तीति सद्दहिया।
अयं पनस्सा अत्थो – ‘ब्राह्मणो अस्स (ब्रह्मुनो) मुखं आसि। बाहू राजञ्‍ञो कतो, खत्तिया अस्स बाहूति वुत्तं होति। यो वेस्सो, सो अस्स ऊरू। सुद्दो अस्स पादेहि अजायी’ति।</description>
    </item>
    
    <item>
      <title>०३ पतञ्‍जलिवादविचारणा</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/03_pata~njalivAdavichAraNA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/03_pata~njalivAdavichAraNA/</guid>
      <description>पतञ्‍जलिवादविचारणा
३. अथ तेन ‘‘पातञ्‍जलीमतं परिवत्तेती’’ति वचनम्पि एवं विचारितं।
(क) ‘‘बुद्धघोसो पतञ्‍जलिस्स वा अञ्‍ञेसं वा उत्तरइन्दियरट्ठिकानं वादं अप्पकमेव अञ्‍ञासि। पतञ्‍जलिवादेसु हि अणिमा लघिमाति इदमेव द्वयं दस्सेसि [विसुद्धि॰ १.१४४] ततुत्तरि योगसुत्तं अजानन्तो, पतञ्‍जलिवादस्स च तुलेत्वा दीपना तस्स गन्थेसु न दिस्सति, पतञ्‍जलिना कतपकरणञ्‍च पतञ्‍जलीति नाममत्तम्पि च तत्थ दीपितं नत्थि। विसुद्धिमग्गे पन पञ्‍ञाभूमिनिद्देसे ‘पकतिवादीनं पकति विया’ति [विसुद्धि॰ २.५८४] पकतिवाद (संख्यावाद) नाममत्तं पकासितं, तत्थेव च ‘पटिञ्‍ञा हेतूतिआदीसु हि लोके वचनावयवो हेतूति वुच्‍चती’ति [विसुद्धि॰ २.५९५] उदाहरितं, तेन ञायति ‘बुद्धघोसो इन्दियतक्‍कनयदीपके ञायगन्थस्मिं किञ्‍चि मूलभागमत्तं अपरिपुण्णं जानाती’ति’’।</description>
    </item>
    
    <item>
      <title>०४ कब्बसत्थविचारणा</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/04_kabbasatthavichAraNA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/04_kabbasatthavichAraNA/</guid>
      <description>कब्बसत्थविचारणा
४. पुनपि सो एवमाह ‘‘किञ्‍चापि बुद्धघोसो रामायणमहाभारतसङ्खातानं महाकब्बसत्थानं सुकुसलो विय न दिस्सति, तथापि तानि दस्सेसि। कथं? अक्खानन्ति भारतयुज्झनादिकं, तं यस्मिं ठाने कथीयति, तत्थ गन्तुम्पि न वट्टतीति [दी॰ नि॰ अट्ठ॰ १.१३] च, तस्स (सम्फपलापस्स) द्वे सम्भारा भारतयुद्धसीताहरणादिनिरत्थककथापुरेक्खारता तथारूपिकथाकथनञ्‍चाति [दी॰ नि॰ अट्ठ॰ १.८] च दस्सेसी’’ति।
तं पन पुरिमवचनतोपि अहेतुकतरं केवलं अनादरीकरणमत्तमेव। अतिगम्भीरत्थस्स हि अतिगरुकरणीयस्स पिटकत्तयस्स अत्थसंवण्णनायं निरत्थकस्स सम्फपलापसमुदायभूतस्स कब्बसत्थस्स वित्थारतो पकासनेन किं सिया पयोजनं, अञ्‍ञदत्थु सायेवस्स असम्मानिता, अनादरिया च विञ्‍ञूहीति।</description>
    </item>
    
    <item>
      <title>०५ बाहुसच्‍चगुणमक्खनम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/05_bAhusachchaguNamakkhanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/05_bAhusachchaguNamakkhanam/</guid>
      <description>बाहुसच्‍चगुणमक्खनम्
५. पुनपि धम्मानन्दो आचरियस्स बाहुसच्‍चगुणं मक्खेतुकामो एवमाह – ‘‘तस्स (बुद्धघोसस्स) समयन्तरकोविदसङ्खातं बाहुसच्‍चं न ततो उत्तरितरं होति, यं आधुनिकानं गन्थन्तरकोविदानं सीहळिकभिक्खूनं यं वा एकादसमे खरिस्तवस्ससतके (१००१-११००) उप्पन्‍नानं दक्खिणइन्दियरट्ठिकानं अनुरुद्ध-धम्मपालादीनं भिक्खून’’न्ति।
तं पन सब्बथापि अयुत्तवचनमेव। यदि हि आधुनिका वा सीहळिकभिक्खू, पोराणा वा आचरियअनुरुद्ध-धम्मपालत्थेरादयो समयन्तरबाहुसच्‍चवसेन आचरियबुद्धघोसेन समाना वा उत्तरितरा वा भवेय्युं, ते आचरियबुद्धघोसत्थेरस्स अट्ठकथाहि अनारद्धचित्ता हुत्वा ततो सुन्दरतरा परिपुण्णतरा च अभिनवट्ठकथायो करेय्युं, न पन ते तथा करोन्ति, न केवलं न करोन्तियेव, अथ खो तेसं एकोपि न एवं वदति ‘‘अहं बुद्धघोसेन बाहुसच्‍चवसेन समसमोति वा उत्तरितरो’’ति वा, अञ्‍ञदत्थु ते आचरियस्स अट्ठकथायोयेव संवण्णेन्ति च उपत्थम्भेन्ति च, आचरियट्ठाने च ठपेन्ति। तेनेतं ञायति सब्बथापि अयुत्तवचनन्ति।</description>
    </item>
    
    <item>
      <title>०६ महायानिकनयविचारणा</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/06_mahAyAnikanayavichAraNA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/06_mahAyAnikanayavichAraNA/</guid>
      <description>महायानिकनयविचारणा
६. पुन सो तावत्तकेनापि असन्तुट्ठो आचरियं अवमञ्ञन्तो एवमाह – ‘‘महायाननिकायस्स पधानाचरियभूतानं अस्स घोस-नागज्जुनानं नयं वा, नाममत्तम्पि वा तेसं न जानाति मञ्ञे बुद्धघोसो’’ति। तं पन अतिविय अधम्मिकं निरत्थकञ्च निग्गहवचनमत्तमेव। न हि निकायन्तरिकानं वादनयानं अत्तनो अट्ठकथायं अप्पकासनेन सो ते न जानातीति सक्का वत्तुं। ननु आचरियेन आगमट्ठकथासु गन्थारम्भेयेव –
‘‘समयं अविलोमेन्तो, थेरानं थेरवंसपदीपानं।
सुनिपुणविनिच्छयानं, महाविहारे निवासिन’’न्ति च,
इधापि विसुद्धिमग्गे –
‘‘महाविहारवासीनं, देसनानयनिस्सितं।
विसुद्धिमग्गं भासिस्स’’न्ति [विसुद्धि॰ १.२] च,
‘‘तस्सा अत्थसंवण्णनं करोन्तेन विभज्जवादिमण्डलं ओतरित्वा आचरिये अनब्भाचिक्खन्तेन सकसमयं अवोक्कमन्तेन परसमयं अनायूहन्तेन सुत्तं अप्पटिबाहन्तेन विनयं अनुलोमेन्तेन महापदेसे ओलोकेन्तेन धम्मं दीपेन्तेन अत्थं सङ्गाहेन्तेन तमेवत्थं पुनरावत्तेत्वा अपरेहिपि परियायन्तरेहि निद्दिसन्तेन च यस्मा अत्थसंवण्णना कातब्बा होती’’ति [विसुद्धि॰ २.</description>
    </item>
    
    <item>
      <title>०७ सासनप्पवत्तिक्‍कमो</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/07_sAsanappavattikkamo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/07_sAsanappavattikkamo/</guid>
      <description>सासनप्पवत्तिक्‍कमो
भगवतो हि परिनिब्बुतिकालतो पच्छा वस्ससतब्भन्तरे बुद्धसासने कोचिपि वादभेदो नाम नत्थि। वस्ससतकाले पन दुतियसङ्गीतिकारेहि थेरेहि निक्‍कड्ढिता वज्‍जिपुत्तका भिक्खू पक्खं लभित्वा धम्मञ्‍च विनयञ्‍च अञ्‍ञथा कत्वा महासङ्गीतिनामेन विसुं सङ्गीतिमकंसु। तदा सङ्गीतिद्वयारूळ्हपुराणधम्मविनयमेव सम्पटिच्छन्तानं थेरानं गणो थेरवादोति च तदञ्‍ञेसं महासङ्घिकोति च वोहरीयन्ति।
पुन महासङ्घिकतो (१) गोकुलिको (२) एकब्योहारिकोति द्वे आचरियगणा उप्पन्‍ना। पुन गोकुलिकतो (३) पञ्‍ञत्तिवादो (४) बाहुलिको (बहुस्सुतिको)ति द्वे उप्पन्‍ना। पुन बाहुलिकतोपि (५) चेतियवादिगणो उप्पन्‍नोति एते पञ्‍च मूलभूतेन महासङ्घिकेन सह छ पाटियेक्‍का आचरियगणा अहेसुं।</description>
    </item>
    
    <item>
      <title>०८ अभयगिरिनिकायुप्पत्ति</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/08_abhayagirinikAyuppatti/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/08_abhayagirinikAyuppatti/</guid>
      <description>अभयगिरिनिकायुप्पत्ति
वट्टगामणिराजा हि (४२५-बुद्धवस्से) रज्‍जं पत्वा पञ्‍चमासमत्तकाले ब्राह्मणतिस्सदामरिकेन सत्तहि च दमिळयोधेहि उपद्दुतो सङ्गामे च पराजितो पलायित्वा साधिकानि चुद्दसवस्सानि निलीयित्वा अञ्‍ञतरवेसेन वसति [महावंसे ३३-परिच्छेदे ३७-गाथातो पट्ठाय]। तदा लङ्कादीपे मनुस्सा चोरभयेन दुब्भिक्खभयेन च उपद्दुता भिक्खूनं चतूहि पच्‍चयेहि उपट्ठातुं न सक्‍कोन्ति, तेन भिक्खू येभुय्येन ततो जम्बुदीपं गन्त्वा धम्मविनयं धारेन्ता विहरन्ति। लङ्कादीपेयेव ओहीनापि थेरा यथालद्धेहि कन्दमूलपण्णेहि यापेन्ता काये वहन्ते निसीदित्वा परियत्तिधम्मं सज्झायं करोन्ति, अवहन्ते वालुकं उस्सापेत्वा तं परिवारेत्वा सीसानि एकट्ठाने कत्वा परियत्तिं सम्मसन्ति। एवं द्वादस संवच्छरानि साट्ठकथं तेपिटकं अहापेत्वा धारयिंसु। यदा पन वट्टगामणिराजा दमिळराजानं हन्त्वा (४५५-४६६ बुद्धवस्सब्भन्तरे) पुनपि रज्‍जं कारेसि [महावंसे ३३, ७८-गाथा]। तदा ते थेरा जम्बुदीपतो पच्‍चागतत्थेरेहि सद्धिं तेपिटकं सोधेन्ता एकक्खरम्पि असमेन्तं नाम न पस्सिंसु [अ॰ नि॰ अट्ठ॰ १.</description>
    </item>
    
    <item>
      <title>०९ धम्मरुचिनिकायुप्पत्ति</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/09_dhammaruchinikAyuppatti/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/09_dhammaruchinikAyuppatti/</guid>
      <description>धम्मरुचिनिकायुप्पत्ति
तदा च राजा अभयगिरिवासीसुयेव भिक्खूसु विसेसतो पसन्‍नो हुत्वा तेयेव चतूहि पच्‍चयेहि पवारेत्वा पग्गण्हाति, राजमहामत्तादयोपि अभिञ्‍ञाता अभिञ्‍ञाता बहू जना तस्मिञ्‍च आरामे अञ्‍ञत्थ च बहू आवासे कत्वा तेसं देन्ति। एवं अभयगिरिवासिनो भिक्खू बहूनं अभिञ्‍ञातजनानं सक्‍कता चेव होन्ति पूजिता च मानिता च। पुन च अभयगिरिवासिनो बहलमस्सुतिस्सत्थेरादयोइन्दियरट्ठतो आगतं वज्‍जिपुत्तकगणपरियापन्‍नस्स धम्मरुचिनिकायस्स धम्मविनयभूतं सक्‍कतभासारोपितं अभिनवम्पि पिटकं सम्पटिच्छन्ति [महावंसे ३३, ९९ गाथासु। निकायसङ्गहे], तेन तेपि धम्मरुचिनिकायिका नाम अहेसुं। इदं सीहळदीपे सासनपरिहानिया दुतियं कारणं।</description>
    </item>
    
    <item>
      <title>१० पिटकत्तयस्स पोत्थकारोपनम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/10_piTakattayassa_potthakAropanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/10_piTakattayassa_potthakAropanam/</guid>
      <description>पिटकत्तयस्स पोत्थकारोपनम्
महाविहारवासिनो पन पोराणिकं पाळिभासाय सण्ठितं परिसुद्धपिटकमेव पटिग्गण्हन्ति, तञ्‍च मुखपाठेनेव धारेन्ति। तदा पन थेरा पच्छिमजनानं सतिपञ्‍ञाहानिं दिस्वा बुद्धकालतो पट्ठाय याव तंकाला मुखपाठेनाभतं साट्ठकथं पिटकत्तयं पोत्थके आरोपेतुं समारभिंसु। समारभमाना च ते अनुराधराजधानिपुरतो अट्ठसट्ठिमिलप्पमाणे मलयजनपदे मातुल [मातले इति एतरहि वोहारो] नगरे आलोकलेणे वसन्ता एकस्स तन्देसिकस्स जनपदाधिपतिनो आरक्खं गहेत्वा तं पोत्थकारोपनकम्ममकंसु [महावंसे ३३, १००-१०१-गाथासु]। तेनिदं ञायति ‘‘तदा महाविहारवासिनो थेरा राजराजमहामत्तेहि अलद्धूपकारा हुत्वा अत्तनो बलेनेव पिटकत्तयस्स पोत्थकारोपनकम्ममकंसू’’ति च, ‘‘तञ्‍च यथेव पच्छिमजनानं सतिपञ्‍ञाहानिं दिस्वा कतं, तथेव दुब्भिक्खरट्ठक्खोभादिभयुपद्दुतकालेसु दुद्धरभावम्पि दिस्वा’’ति च, तथा ‘‘अभयगिरिवासीनं सम्पटिच्छितसमयन्तरवादेहि अनाकुलनत्थम्पि कत’’न्ति च। एवं महाविहारवासिनो थेरा परिसुद्धत्थेरवादपिटकं समयन्तरेहि असम्मिस्सनत्थाय यथा पुरे, तथा पाळिभासाय एव पोत्थके आरोपेत्वापि सुरक्खितं रक्खिंसु। यदि हि तदा तेपिटकं पोत्थकेसु अनारोपितमस्स, पच्छाकालेसु समयन्तरतो आगतसुत्तानि ‘‘नेतानि अम्हाक’’न्ति पटिक्खिपितुं न सुकरानि भवेय्युं। यतो च खो तदा साट्ठकथं तेपिटकं पोत्थकेसु आरोपितं, ततोयेव अनागतकालेसु समयन्तरागतसुत्तानि तेहि पोत्थकेहि संसन्देत्वा पटिक्खिपितुं सुकरानि होन्ति।</description>
    </item>
    
    <item>
      <title>११ अधम्मवादुप्पत्ति</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/11_adhammavAduppatti/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/11_adhammavAduppatti/</guid>
      <description>अधम्मवादुप्पत्ति
अयं पन आदितो पट्ठाय सासनमलभूतानं अधम्मवादानं उप्पत्ति। असोकरञ्ञो हि काले उप्पब्बाजेत्वा निक्कड्ढिता अञ्ञतित्थिया बुद्धसासने अलद्धपतिट्ठा कोधाभिभूता पाटलिपुत्ततो निक्खमित्वा राजगहसमीपे नालन्दायं सन्निपतित्वा एवं सम्मन्तयिंसु ‘‘महाजनस्स बुद्धसासने अनवगाहत्थाय सक्यानं धम्मविनयो नासेतब्बो, तञ्च खो तेसं समयं अजानन्तेहि न सक्का कातुं, तस्मा येन केनचि उपायेन पुनपि तत्थ पब्बजितब्बमेवा’’ति। ते एवं सम्मन्तयित्वा पुन आगन्त्वा विसुद्धत्थेरवादीनमन्तरं पविसितुं असक्कोन्ता तदञ्ञेसं सत्तरसन्नं महासङ्घिकादिनिकायानं सन्तिकं उपसङ्कमित्वा अत्तनो अञ्ञतित्थियभावं अजानापेत्वा पब्बजित्वा पिटकत्तयमुग्गण्हित्वा तञ्च विपरिवत्तेत्वा ततो कोसम्बिं गन्त्वा धम्मविनयनासनाय उपायं मन्तयित्वा २५३-बुद्धवस्से छसु ठानेसु वसन्ता (१) हेमवतिको (२) राजगिरिको (३) सिद्धत्थिको (४) पुब्बसेलियो (५) अपरसेलियो (६) वाजिरियो (७) वेतुल्लो (८) अन्धको (९) अञ्ञमहासङ्घिकोति नव अभिनवे निकाये उप्पादेसुं [निकायसङ्गहे ९-पिट्ठे]। तेसं नामानि च लद्धियो च कथावत्थुअट्ठकथायं आगतायेव।</description>
    </item>
    
    <item>
      <title>१२ वेतुल्‍लवादस्स पठमनिग्गहो</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/12_vetullavAdassa_paThamaniggaho/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/12_vetullavAdassa_paThamaniggaho/</guid>
      <description>वेतुल्‍लवादस्स पठमनिग्गहो
वोहारकतिस्सरञ्‍ञो काले (७५८-७८०-बु-व) अभयगिरिवासिनो धम्मरुचिनिकायिका पुब्बे वुत्तप्पकारेन सासनविनासनत्थाय भिक्खुवेसधारीहि वेतुल्‍लवादिब्राह्मणेहि रचितं वेतुल्‍लपिटकं सम्पटिग्गहेत्वा ‘‘इदं बुद्धभासित’’न्ति दस्सेन्ति। तं महाविहारवासिनो थेरवादिका धम्मविनयेन संसन्देत्वा अधम्मवादोति पटिक्खिपिंसु। तं सुत्वा राजा सब्बसत्थपारगुं कपिलं नाम अमच्‍चं पेसेत्वा विनिच्छयं कारापेत्वा अबुद्धभासितभावं ञत्वा सब्बं वेतुल्‍लपोत्थकं झापेत्वा तल्‍लद्धिके च पापभिक्खू निग्गहेत्वा बुद्धसासनं जोतेसि [निकायसङ्गहे १२-पिट्ठे]। वुत्तञ्हेतं महावंसे –
३६-४१.
‘‘वेतुल्‍लवादं मद्दित्वा, कारेत्वा पापनिग्गहं।
कपिलेन अमच्‍चेन, सासनं जोतयी च सो’’ति॥</description>
    </item>
    
    <item>
      <title>१३ सागलियनिकायुप्पत्ति</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/13_sAgaliyanikAyuppatti/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/13_sAgaliyanikAyuppatti/</guid>
      <description>सागलियनिकायुप्पत्ति
पुनपि ते अभयगिरिवासिनो गोठाभयरञ्‍ञो काले (७९७-८१०-बु-व) वेतुल्‍लवादं तथेव दस्सेन्ति। तदा पन तेसु उस्सिलियातिस्सो नाम महाथेरो वोहारकतिस्सराजकाले वेतुल्‍लवादीनं भिक्खूनं कतनिग्गहं सुत्वा ‘‘विचारणसम्पन्‍नस्स रञ्‍ञो समये तथेव भवेय्य, न भद्दकमेत’’न्ति चिन्तेत्वा ‘‘न मयं तेहि एकतो होमा’’ति तिसतमत्ते भिक्खू गहेत्वा दक्खिणगिरिविहारं गन्त्वा धम्मरुचिनिकायतो विसुं हुत्वा वसि। तेसु सागलो नाम महाथेरो तत्थेव दक्खिणगिरिम्हि वसन्तो आगमब्याख्यानमकासि। ततो पट्ठाय तं थेरमारब्भ तस्सन्तेवासिनो सागलिया नाम अहेसुं। तेसम्पि वादो पच्छा महासेनराजकाले जेतवनविहारे पत्थरि [निकाय १३-पिट्ठे]।</description>
    </item>
    
    <item>
      <title>१४ वेतुल्‍लवादस्स दुतियनिग्गहो</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/14_vetullavAdassa_dutiyaniggaho/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/14_vetullavAdassa_dutiyaniggaho/</guid>
      <description>वेतुल्‍लवादस्स दुतियनिग्गहो
गोठाभयो पन राजा पञ्‍चसु [महाविहार, चेतिय, थूपाराम, इस्सरसमणक, वेस्सगिरिविहारसङ्खातेसु] विहारेसु महाभिक्खुसङ्घं एकतो सन्‍निपातेत्वा तं पवत्तिं पुच्छित्वा वेतुल्‍लवादस्स अबुद्धभासितभावं ञत्वा तंवादिनो सट्ठि पापभिक्खू लक्खणाहते कत्वा रट्ठतो पब्बाजेसि, वेतुल्‍लपोत्थकानि च झापेत्वा बुद्धसासनं जोतेसि [महावंसे ३६, १११-११२-गाथासु, निकाय १३-पिट्ठे]।
तदा रट्ठतो पब्बाजितेसु तेसु भिक्खूसु केचि कावीरपट्टनं गन्त्वा तत्थ वसन्ति। तस्मिञ्‍च समये एको अञ्‍ञतित्थियमाणवको देसन्तरतो कावीरमागन्त्वा पट्टनगामिकेहि तेसं भिक्खूनं कतूपहारं दिस्वा लाभसक्‍कारं निस्साय तेसं सन्तिके पब्बजित्वा सङ्घमित्तोति नामेन पाकटो अहोसि। सो महाविहारवासीनं धम्मविनिच्छयं निस्साय गोठाभयरञ्‍ञा वेतुल्‍लवादहेतु तेसं भिक्खूनं रट्ठा पब्बाजितभावं ञत्वा महाविहारवासीनं कुद्धो हुत्वा ‘‘वेतुल्‍लवादं वा ने गाहापेस्सामि, विहारे वा नेसं उम्मूलेत्वा विनासेस्सामी’’ति सीहळदीपं गन्त्वा राजानं पसादेत्वा तस्स द्वे पुत्ते सिप्पं सिक्खापेस्सामीति आरभि। तथापि अत्तनो वादस्स जाननसमत्थं जेट्ठतिस्सं ओहाय अनागते अत्तनो वचनं कारापेतुं सक्‍कुणेय्यं कनिट्ठं महासेनकुमारमेव सङ्गण्हित्वा सिप्पं सिक्खापेसि। वितुनो अच्‍चयेन जेट्ठतिस्सकुमारे रज्‍जं पत्ते (८१०-८१९-बु-व) सो तस्स रञ्‍ञो भीतो कावीरपट्टनमेव गतो [महावंसे ३६, ११३-गाथादीसु, निकाय १४-पिट्ठे]।</description>
    </item>
    
    <item>
      <title>१५ वेतुल्‍लवादो</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/15_vetullavAdo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/15_vetullavAdo/</guid>
      <description>वेतुल्‍लवादो
कीदिसो वेतुल्‍लवादो नाम, यतो महाविहारवासिनो अतिविय जिगुच्छिंसूति? इदानि वेतुल्‍लवादस्स सरूपं सब्बाकारेन पकासेतुं न सक्‍का, वेतुल्‍लनामेन पोत्थकानं वा निकायस्स वा एतरहि अपाकटभावतो। अभिधम्मपिटके पन कथावत्थुअट्ठकथायं [कथा॰ अट्ठ॰ ७९३-७९४ आदयो] कतिपया वेतुल्‍लवादा आगता। कथं? –
‘‘परमत्थतो मग्गफलानेव सङ्घो, मग्गफलेहि अञ्‍ञो सङ्घो नाम नत्थि, मग्गफलानि च न किञ्‍चि पटिग्गण्हन्ति, तस्मा न वत्तब्बं सङ्घो दक्खिणं पटिग्गण्हाती’’ति च (१)।
‘‘मग्गफलानेव सङ्घो नाम, न च तानि दक्खिणं विसोधेतुं सक्‍कोन्ति, तस्मा न वत्तब्बं सङ्घो दक्खिणं विसोधेती’’ति च (२)।</description>
    </item>
    
    <item>
      <title>१६ महाविहारनासनम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/16_mahAvihAranAsanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/16_mahAvihAranAsanam/</guid>
      <description>महाविहारनासनम्
महाविहारवासीसु पन वुत्तप्पकारेन सब्बविहारे छड्डेत्वा गतेसु सङ्घमित्तो पापभिक्खु राजानं सञ्‍ञापेत्वा लोहपासादादिके चतुसट्ठ्याधिके तिसतमत्ते परिवेणपासादे नासेत्वा समूलं उद्धरापेत्वा अभयगिरिविहारं आनयापेसि। विहारभूमियञ्‍च कसापेत्वा अपरण्णे वपापेसि। एवं तदा महाविहारो नव वस्सानि भिक्खूहि सुञ्‍ञो अहोसि आवासविरहितो च। अथ राजा मेघवण्णाभयस्स नाम कल्याणमित्तभूतस्स अमच्‍चस्स सन्तज्‍जनपुब्बङ्गमेन वचनेन महाविहारं पुन पाकतिकं कत्वा ते चापि अपक्‍कन्ते भिक्खू आनेत्वा चतूहि पच्‍चयेहि उपट्ठहि [महावंसे ३७-३०-गाथासु। निकायसङ्गहे १४-१५-पिट्ठेसु]।</description>
    </item>
    
    <item>
      <title>१७ जेतवनवासिनिकायुप्पत्ति</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/17_jetavanavAsinikAyuppatti/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/17_jetavanavAsinikAyuppatti/</guid>
      <description>जेतवनवासिनिकायुप्पत्ति
पुनपि राजा दक्खिणारामवासिम्हि जिम्हमानसे कुहकतिस्सत्थेरे पसन्‍नो हुत्वा तस्सत्थाय महाविहारसीमब्भन्तरे जोतिवनुय्याने जेतवनविहारं कारेतुमारभि। महाविहारवासिनो भिक्खू तं निवारेतुं असक्‍कोन्ता पुनपि ततो अपक्‍कमिंसु। तदापि महाविहारो नव मासानि भिक्खूहि सुञ्‍ञो अहोसि। राजा पन अत्तनो अज्झासयवसेनेव तत्थ जेतवनविहारं कारेत्वा तस्स कुहकतिस्सत्थेरस्स अदासियेव। तत्थ दक्खिणगिरिविहारतो सागलिया भिक्खू आगन्त्वा वसिंसु। पच्छा च ते अम्बसामणेरसिलाकालरञ्‍ञो काले (१०६७-१०८०-बु-व) वेतुल्‍लवादिनो अहेसुं [महावंसे ३७, ३२-गाथादीसु, निकायसङ्गहे १५-पिट्ठे]।
एवं आचरियबुद्धघोसत्थेरस्स सीहळदीपमागमनकालतो (९६५-बु-व) पुब्बेयेव विसुद्धत्थेरवादीहि महाविहारवासीहि विरुद्धसमया अभयगिरिवासिनो (४५५-बु-व) सागलिया (७९७-८१०-बु-व) जेतवनवासिनो (८२९-८४५-बु-व) चाति तयो निकाया उप्पन्‍ना अहेसुं। तेसु पन अभयगिरिवासिनोयेव विसेसतो पाकटा चेव होन्ति बलवन्तो च। तथा हि ते विसुद्धत्थेरवादपिटकञ्‍च वज्‍जिपुत्तकपरियापन्‍नधम्मरुचिनिकायपिटकञ्‍च महिसासकादिनिकायपिटकञ्‍च महायानपिटकञ्‍च सम्पटिच्छन्ति। तेसु धम्मरुचिनिकायपिटकस्स सम्पटिच्छितभावो पाकटोयेव। महिसासकादिनिकायपिटकस्स सम्पटिच्छितभावो पन फाहियन्‍नामस्स चिनभिक्खुनो अद्धानक्‍कमसल्‍लक्खणकथाय चेव अट्ठकथासु पटिक्खित्तवण्णपिटकादिनामवसेन च वेदितब्बो, तथा महायानपिटकस्स सम्पटिच्छितभावोपि।</description>
    </item>
    
    <item>
      <title>१८ फाहियमद्धानक्‍कमकथा</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/18_phAhiyamaddhAnakkamakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/18_phAhiyamaddhAnakkamakathA/</guid>
      <description>फाहियमद्धानक्‍कमकथा
फाहियन्‍नामेन हि चिनभिक्खुना ९५६-बुद्धवस्से सीहळदीपतो सक्‍कतभासारोपितं महिसासकविनयपिटकञ्‍च दीघागमो च संयुत्तागमो च सन्‍निपातपिटकञ्‍च अत्तना सह चिनरट्ठमानीतन्ति तस्स अद्धानक्‍कमकथायं दस्सितं। तञ्‍च सब्बं अभयगिरिविहारतोयेव लद्धमस्स, महाविहारवासीनं सक्‍कतारोपितपिटकाभावतो। अट्ठकथायं पटिक्खित्तवण्णपिटकादीनि च तत्थेव भवेय्युं, महाविहारवासीहि तेसं अप्पटिग्गहितभावतो। तथा ‘‘फाहियम्भिक्खुस्स सीहळदीपे पटिवसनकाले (९५४-९५६-बु-व) महाविहारे तिसहस्समत्ता भिक्खू वसन्ति, ते थेरवादपिटकमेव उग्गण्हन्ति, न महायानपिटकं। अभयगिरिविहारे पञ्‍चसहस्समत्ता भिक्खू वसन्ति, ते पन द्वेपि पिटकानि उग्गण्हन्ति महायानपिटकञ्‍चेव थेरवादपिटकञ्‍चा’’ति च तेनेव चिनभिक्खुना दस्सितं।
यस्मा पन अभयगिरिवासिनो महायानपिटकम्पि उग्गण्हन्ति, तस्मा तस्मिं विहारे महायानिकानं पधानाचरियभूतेहि अस्सघोसनागज्‍जुनेहि कतगन्थापि संविज्‍जमानायेव भवेय्युं, ततोयेव तेसं नयञ्‍च नामञ्‍च आचरियबुद्धघोसत्थेरोपि अञ्‍ञेपि तंकालिका महाविहारवासिनो सुतसम्पन्‍ना थेरा जानेय्युंयेव। अपिच दक्खिणइन्दियरट्ठे समुद्दसमीपे गुन्ताजनपदे नागारजुनकोण्डं नाम ठानमत्थि, यत्थ नागज्‍जुनो महायानिकानं पधानाचरियभूतो वसन्तो बुद्धसासनं पतिट्ठापेसि। आचरियबुद्धघोसस्स च तन्देसिकभावनिमित्तं दिस्सति, तं पच्छतो (३३-पिट्ठे) आविभविस्सति। तस्मापि आचरियबुद्धघोसत्थेरो नागज्‍जुनस्स च अस्सघोसस्स च नयञ्‍च नामञ्‍च जानेय्ययेवाति सक्‍का अनुमिनितुं।</description>
    </item>
    
    <item>
      <title>१९ मरम्मरट्ठिकभावकथा</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/19_marammaraTThikabhAvakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/19_marammaraTThikabhAvakathA/</guid>
      <description>मरम्मरट्ठिकभावकथा
एकच्चे पन मरम्मरट्ठिका ‘‘आचरियबुद्धघोसो मरम्मरट्ठे सथुं नाम नगरतो सीहळदीपं गन्त्वा सङ्गहट्ठकथायो अकासी’’ति वदन्ति। तं धम्मानन्देन अनुजानित्वा ‘‘तम्पि थोकं युत्तिसम्पन्नं, अहं एवं सद्दहामि ‘बुद्धघोसो दक्खिणइन्दियरट्ठे तेलङ्गजातिको’ति, तेलङ्गजातिका च बहू जना मरम्मरट्ठे च इन्दोचिन रट्ठे च गन्त्वा वसन्ति, तल्हिङ? इति वोहारो च ततोयेव तेलङ्गपदतो उप्पन्नो। तथा ‘बुद्धघोसो अट्ठकथायो कत्वा सीहळदीपतो मरम्मरट्ठं गन्त्वा पच्छिमभागे तत्थेव वसी’तिपि गहेतुं सक्का, तस्स हि गन्था मरम्मरट्ठे सीहळरट्ठतोपि सुरक्खिततरा होन्ती’’ति च वत्वा पतिट्ठापितं।</description>
    </item>
    
    <item>
      <title>२० दक्खिणइन्दियरट्ठिकभावयुत्ति</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/20_dakkhiNaindiyaraTThikabhAvayutti/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/20_dakkhiNaindiyaraTThikabhAvayutti/</guid>
      <description>दक्खिणइन्दियरट्ठिकभावयुत्ति
बहू पन आधुनिका विचक्खणा धम्मानन्दादयो ‘‘आचरियबुद्धघोसत्थेरो दक्खिणइन्दियरट्ठिको’’ति वदन्ति। अयं पनेत्थ युत्ति, येभुय्येन हि अट्ठकथाटीकाकारा थेरा दक्खिणइन्दियरट्ठिकायेव। तथा हि बुद्धवंसट्ठकथाय च अभिधम्मावतारट्ठकथाय च विनयविनिच्छयट्ठकथाय च कारको आचरियबुद्धदत्तत्थेरो चोळरट्ठे तम्बपण्णिनदियं उरगनगरे जातो आचरियबुद्धघोसेन एककालिको च। परमत्थविनिच्छय-नामरूपपरिच्छेद-अभिधम्मत्थसङ्गहानं कारको आचरियअनुरुद्धत्थेरो [एकच्‍चे पन वदन्ति-परमत्थविनिच्छयकारको एको, नामरूपपरिच्छेदअभिधम्मत्थसङ्गहानं कारको एकोति द्वे अनुरुद्धत्थेराति] कञ्‍चिवररट्ठे कावेरिनगरजातिको। खुद्दकनिकायपरियापन्‍नउदानादिपाळिया संवण्णनाभूताय परमत्थदीपनिया कारको आचरियधम्मपालत्थेरोपि दक्खिणइन्दियरट्ठे कञ्‍चिपुरजातिको। तथेवायम्पीति वेदितब्बो। वुत्तञ्हि मनोरथपूरणिया नाम अङ्गुत्तरट्ठकथाय निगमने –
‘‘आयाचितो सुमतिना, थेरेन भदन्तजोतिपालेन।
कञ्‍चिपुरादीसु मया, पुब्बे सद्धिं वसन्तेना’’ति॥</description>
    </item>
    
    <item>
      <title>२१ आचरियबुद्धघोसत्थेरस्स अट्ठुप्पत्ति</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/21_Achariyabuddhaghosattherassa_aTThuppatti/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/21_Achariyabuddhaghosattherassa_aTThuppatti/</guid>
      <description>आचरियबुद्धघोसत्थेरस्स अट्ठुप्पत्ति
आचरियबुद्धघोसो दसमे बुद्धवस्ससतके (९०१-१०००-बु-व) दक्खिणइन्दियरट्ठे मोरण्डगामे ब्राह्मणकुले जातो, सो तीसु वेदेसु चेव सब्बविज्‍जासिप्पगन्थेसु च पारङ्गतो हुत्वा बुद्धसासनधम्मं सुत्वा तम्पि उग्गण्हितुकामो तस्मिंयेव दक्खिणइन्दियरट्ठे एकस्मिं थेरवादिकविहारे महाविहारवासीनं रेवतत्थेरप्पमुखानं भिक्खूनं सन्तिके पब्बज्‍जञ्‍चेव उपसम्पदञ्‍च गण्हित्वा पिटकत्तयपाळिमुग्गण्हि। सो एवं पिटकत्तयपाळिमुग्गण्हन्तोयेव अञ्‍ञासि ‘‘अयमेकायनमग्गो दस्सनविसुद्धिया निब्बानसच्छिकिरियाया’’ति। आचरियुपज्झाया च तस्स विसिट्ठञाणप्पभावसम्पन्‍नभावं ञत्वा ‘‘इमस्स बुद्धसासने कित्तिघोसो बुद्धस्स विय पवत्तिस्सती’’ति सम्पस्समाना ‘‘बुद्धघोसो’’ति नाममकंसु। तेन वुत्तं ‘‘बुद्धघोसोति गरूहि गहितनामधेय्येना’’ति।
सो एवं पिटकत्तयपाळिमुग्गण्हित्वा मदरस नगरसमीपट्ठानभूते मयूरदूतपट्टनम्हि च कञ्‍चिपुरादीसु च वसन्तो अन्धकट्ठकथाय परिचयं कत्वा ताय असन्तुट्ठचित्तो सीहळट्ठकथासुपि परिचयं कातुकामो ता च पाळिभासमारोपेत्वा अभिनवीकातुमासीसन्तो सीहळदीपमगमासि। तस्मिञ्‍च काले सीहळदीपे महानामो नाम राजा रज्‍जं कारेति, सो च राजा अभयगिरिवासीसु पसन्‍नो तेयेव विसेसतो पग्गण्हाति।</description>
    </item>
    
    <item>
      <title>२२ आयाचनकारणम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/22_AyAchanakAraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/22_AyAchanakAraNam/</guid>
      <description>आयाचनकारणम्
कस्मा पन ते तं आयाचिंसूति? वुच्‍चते, महाविहारवासिनो हि आदितोयेव पट्ठाय पिटकत्तयं यथा तीसु सङ्गीतीसु पाळिभासाय सङ्गीतं, यथा च वट्टगामणिराजकाले (४५५-४६७-बु-व) पोत्थकेसु आरोपितं, तथा पोराणं पाळिपिटकमेव उग्गण्हन्ति चेव वाचेन्ति च, न सक्‍कतारोपितपिटकं। अट्ठकथायो च तिवस्ससतमत्ततो पुरे कता। तथा हि अट्ठकथासु वसभराजकालतो (६०९-६५३-बु-०) पच्छा सीहळिकत्थेरानञ्‍चेव अञ्‍ञेसञ्‍च वत्थु न दिस्सति ठपेत्वा महासेनराजवत्थुं [पारा॰ अट्ठ॰ २.२३६-२३७], याव आचरियबुद्धघोसकालापि च ता एव पोराणट्ठकथायो अत्थि न अभिनवीकता। तेन तेसं पिटकेसु येभुय्येन जना परिचयं कातुं असञ्‍जाताभिलासा होन्ति असञ्‍जातुस्साहा। दीपन्तरेसु च अत्तनो पिटकं पत्थरापेतुं न सक्‍कोन्ति अट्ठकथानं दीपभासाय अभिसङ्खतत्ता। अभयगिरिवासिनो पन वट्टगामणिराजकालतो पट्ठाय सक्‍कतभासारोपितं धम्मरुचिनिकायादिपिटकम्पि महायानपिटकम्पि नवं नवं परियापुणन्ति चेव वाचेन्ति च, तेन तेसं पिटकेसु येभुय्येन जना परिचयं कातुं सञ्‍जाताभिलासा होन्ति सञ्‍जातुस्साहा, नवं नवमेव हि सत्ता पियायन्ति। ततोयेव ते दीपन्तरेसुपि अत्तनो वादं पत्थरापेतुं सक्‍कोन्ति। तस्मा ते महाविहारवासिनो थेरा अत्तनो सीहळट्ठकथायो पाळिभासाय अभिसङ्खरितुकामा तथा कातुं समत्थं आचरियबुद्धघोसत्थेरस्स ञाणप्पभावविसेसं यथावुत्तगुणसम्पन्‍नभावञ्‍च ञत्वा आयाचिंसूति वेदितब्बं।</description>
    </item>
    
    <item>
      <title>२३ विसुद्धिमग्गस्स करणम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/23_visuddhimaggassa_karaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/23_visuddhimaggassa_karaNam/</guid>
      <description>विसुद्धिमग्गस्स करणम्
तेसु ताव विसुद्धिमग्गं आचरियबुद्धघोसो सङ्घपालत्थेरेन अज्झेसितो महाविहारस्स दक्खिणभागे पधानघरे महानिगमस्सामिनो पासादे [परि॰ अट्ठ॰ निगमनकथा] वसन्तो अकासि। एत्तावता च ‘‘सो पनेस विसुद्धिमग्गो केन कतो, कदा कतो, कत्थ कतो, कस्मा कतो’’ति इमेसं पञ्हानमत्थो वित्थारेन विभावितो होति।
इदानि किमत्थं कतोतिआदीनं पञ्हानमत्थं पकासयिस्साम। तत्थ किमत्थं कतोति एतस्स पन पञ्हस्स अत्थो आचरियेनेव पकासितो। कथं?
‘‘सुदुल्‍लभं लभित्वान, पब्बज्‍जं जिनसासने।
सीलादिसङ्गहं खेमं, उजुं मग्गं विसुद्धिया॥
यथाभूतं अजानन्ता, सुद्धिकामापि ये इध।
विसुद्धिं नाधिगच्छन्ति, वायमन्तापि योगिनो॥
तेसं पामोज्‍जकरणं, सुविसुद्धविनिच्छयं।</description>
    </item>
    
    <item>
      <title>२४ तन्‍निस्सयो</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/24_tannissayo/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/24_tannissayo/</guid>
      <description>तन्‍निस्सयो
किं निस्साय कतोति एतस्सपि पञ्हस्स अत्थो आचरियेनेव पकासितो। वुत्तञ्हि एत्थ गन्थारम्भे –
‘‘महाविहारवासीनं, देसनानयनिस्सित’’न्ति [विसुद्धि॰ १.२]।
तथा निगमनेपि –
‘‘तेसं सीलादिभेदानं, अत्थानं यो विनिच्छयो।
पञ्‍चन्‍नम्पि निकायानं, वुत्तो अट्ठकथानये॥
समाहरित्वा तं सब्बं, येभुय्येन सनिच्छयो।
सब्बसङ्करदोसेहि, मुत्तो यस्मा पकासितो’’ति [दी॰ नि॰ अट्ठ॰ १.गन्थारम्भकथा]॥
इमिना पन वचनेन अयमत्थो पाकटो होति – ‘‘विसुद्धिमग्गं कुरुमानो आचरियो महाविहारवासीनं देसनानयसङ्खाता पञ्‍चन्‍नम्पि निकायानं पोराणट्ठकथायो निस्साय तासु वुत्तं गहेतब्बं सब्बं विनिच्छयं समाहरित्वा अकासी’’ति। तस्मा या या एत्थ पदवण्णना वा विनिच्छयो वा साधकवत्थु वा दस्सीयति, तं सब्बं तस्स तस्स निद्धारितपाळिपदस्सनिकायसंवण्णनाभूताय पोराणसीहळट्ठकथातो आनेत्वा भासापरिवत्तनवसेनेव दस्सितन्ति वेदितब्बं। अयम्पि हि विसुद्धिमग्गो न केवलं अत्तनो ञाणप्पभावेन कतो, विसुं पकरणभावेन च, अथ खो चतुन्‍नम्पि आगमट्ठकथानं अवयवभावेनेव कतो। वुत्तञ्हि तासं निगमने –</description>
    </item>
    
    <item>
      <title>२५ तक्‍करणप्पकारो</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/25_takkaraNappakAro/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/25_takkaraNappakAro/</guid>
      <description>तक्‍करणप्पकारो
केन पकारेन कतोति एत्थ अनन्तरपञ्हे वुत्तप्पकारेनेव कतो। तथा हि आचरियो संयुत्तनिकायतो
‘‘सीले पतिट्ठाय नरो सपञ्‍ञो, चित्तं पञ्‍ञञ्‍च भावयं।
आतापी निपको भिक्खु, सो इमं विजटये जट’’न्ति [सं॰ नि॰ १.२३] –
इमं गाथं पठमं दस्सेत्वा तत्थ पधानवसेन वुत्ता सीलसमाधिपञ्‍ञायो विसुं विसुं वित्थारतो विभजित्वा अकासि। एवं कुरुमानो च पञ्‍चहिपि निकायेहि सीलसमाधिपञ्‍ञापटिसंयुत्तानि सुत्तपदानि उद्धरित्वा तेसं अत्थञ्‍च सीहळट्ठकथाहि भासापरिवत्तनवसेन दस्सेत्वा तासु वुत्तानि सीहळिकवत्थूनि च विनिच्छये च पकासेसि। विसेसतो पन तस्मिं काले पाकटा सकसमयविरुद्धा समयन्तरा च बहूसु ठानेसु दस्सेत्वा सहेतुकं पटिक्खित्ता। कथं?</description>
    </item>
    
    <item>
      <title>२६ विमुत्तिमग्गपकरणम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/26_vimuttimaggapakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/26_vimuttimaggapakaraNam/</guid>
      <description>विमुत्तिमग्गपकरणम्
को सो विमुत्तिमग्गो नाम? विसुद्धिमग्गो विय सीलसमाधिपञ्‍ञानं विसुं विसुं विभजित्वा दीपको एको पटिपत्तिगन्थो। तत्थ हि –
‘‘सीलं समाधि पञ्‍ञा च, विमुत्ति च अनुत्तरा।
अनुबुद्धा इमे धम्मा, गोतमेन यसस्सिना’’ति [दी॰ नि॰ २.१८६; अ॰ नि॰ ४.१] –
इमं गाथं पठमं दस्सेत्वा तदत्थवण्णनावसेन सीलसमाधिपञ्‍ञाविमुत्तियो विसुं विसुं विभजित्वा दीपिता। सो पन गन्थो इदानि चिनरट्ठेयेव दिट्ठो, चिनभासाय च परिवत्तितो (१०४८-बु-व) सङ्घपालेन नाम भिक्खुना। केन पन सो कुतो च तत्थ आनीतोति न पाकटमेतं। तस्स पन सङ्घपालस्स आचरियो गुणभद्रो नाम महायानिको भिक्खु मज्झिमइन्दियदेसिको, सो इन्दियरट्ठतो चिनरट्ठं गच्छन्तो पठमं सीहळदीपं गन्त्वा ततो (९७८-बु-व) चिनरट्ठं गतो। तदा सो तेन आनीतो भवेय्य [विमुत्तिमग्ग, विसुद्धिमग्ग]।</description>
    </item>
    
    <item>
      <title>२७ निस्सयट्ठकथाविभावना</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/27_nissayaTThakathAvibhAvanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/27_nissayaTThakathAvibhAvanA/</guid>
      <description>निस्सयट्ठकथाविभावना
विसुद्धिमग्गो पन न केवलं पुब्बे वुत्तप्पकारेनेव कतो, अथ खो वुच्‍चमानप्पकारेनापि। तथा हि आचरियबुद्धघोसत्थेरो पोराणट्ठकथाहि समाहरित्वा भासापरिवत्तनवसेन दस्सेन्तोपि या या अत्थवण्णना वा विनिच्छयो वा संसयितब्बो होति, तत्थ तत्थ विनयट्ठकथायं वुत्तन्ति वा (१, २६३), विनयट्ठकथासु वुत्तं, मज्झिमट्ठकथासु पनाति वा (१, ७०), अङ्गुत्तरभाणकाति वा (१, ७२), अट्ठकथाचरियानं मतानुसारेन विनिच्छयोति वा (१, ९९), वुत्तम्पि चेतं अट्ठकथासूति वा (१, ११८), तं अट्ठकथासु पटिक्खित्तन्ति वा (१, १३४), दीघभाणकसंयुत्तभाणकानं मतन्ति वा, मज्झिमभाणका इच्छन्तीति वा (१, २६७), अट्ठकथासु विनिच्छयोति वा, एवं ताव दीघभाणका, मज्झिमभाणका पनाहूति वा (१, २७७), अङ्गुत्तरट्ठकथायं पन…पे॰… अयं कमो वुत्तो, सो पाळिया न समेतीति वा (१, ३०९), एवं ताव मज्झिमभाणका, संयुत्तभाणका पनाति वा (२, ६२), संयुत्तट्ठकथायं वुत्तन्ति वा (२, ६३), अट्ठकथायं पनाति वा (२, ८०) एवं तंतंअत्थवण्णनाविनिच्छयानं निस्सयम्पि विभावेत्वा पच्छिमजनानं उप्पज्‍जमानसंसयं विनोदेन्तोयेव ते दस्सेसि।</description>
    </item>
    
    <item>
      <title>२८ पोराणवचनदस्सनम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/28_porANavachanadassanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/28_porANavachanadassanam/</guid>
      <description>पोराणवचनदस्सनम्
न केवलं आचरियो अट्ठकथायोयेव निस्सयभावेन दस्सेसि, अथ खो ‘‘पोराणा पनाहू’’तिआदिना पोराणानं वचनम्पि दस्सेसियेव। तदेत्थ द्वावीसतिया ठानेसु दिट्ठं [विसुद्धि॰ १.१५, १३७, १४२, २१७, २५२, ३०३; २.५८१, ६७५-६७६, ६८९, ७०६, ७३६, ७४५, ७४६, ७४९,७५५, ७७८, ८३९]। के पनेते पोराणा नाम? याव चतुत्थसङ्गीतिकाला सङ्गीतिकारेसु परियापन्‍ना वा तादिसा वा महाथेराति वेदितब्बा। तथा हि पटिसम्भिदामग्गे (२९२-३-पिट्ठेसु)।
‘‘ओभासे चेव ञाणे च, पीतिया च विकम्पति…पे॰…
धम्मुद्धच्‍चकुसलो होति, न च विक्खेपं गच्छती’’ति –
एवमागता गाथायो इध (२७३-४-पिट्ठेसु) पोराणानं वचनभावेन दस्सिता। यदि चिमा गाथायो सङ्गीतिकारेहि पक्खित्ता भवेय्युं यथा परिवारपाळियं (३-पिट्ठे) आगता आचरियपरम्परादीपिका गाथायो, ता हि समन्तपासादिकायं (१, ४६-पिट्ठे) पोराणवचनभावेन दस्सिता, एवं सति तेयेव सङ्गीतिकारा पोराणाति वेदितब्बा। अथ पटिसम्भिदामग्गदेसकेनेव भासिता भवेय्युं, ते विय गरुकरणीया पच्‍चयिका सद्धायितब्बका महाथेरा पोराणाति वेदितब्बा। समन्तपासादिकासुमङ्गलविलासिनीआदीसु ‘‘पोराणा पन एवं वण्णयन्ती’’तिआदिना वुत्तट्ठानेसुपि तादिसाव आचरिया पोराणाति वुत्ता।</description>
    </item>
    
    <item>
      <title>२९ विनयट्ठकथाकरणम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/29_vinayaTThakathAkaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/29_vinayaTThakathAkaraNam/</guid>
      <description>विनयट्ठकथाकरणम्
आचरियो पन इमं विसुद्धिमग्गपकरणं यथावुत्तप्पकारेन कत्वा अञ्‍ञापि तिपिटकट्ठकथायो अनुक्‍कमेन अकासि। कथं? समन्तपासादिकं नाम विनयट्ठकथं बुद्धसिरित्थेरेन अज्झेसितो महाविहारस्स दक्खिणभागे पधानघरपरिवेणे महानिगमस्सामिनो पासादे वसन्तो अकासि। सा पनेसा सिरिपालोति नामन्तरस्स महानामरञ्‍ञो वीसतिमवस्से (९७३-बु-व) आरद्धा एकवीसतिमवस्से (९७४-बु-व) निट्ठानप्पत्ता अहोसि। तञ्‍च पन करोन्तो महामहिन्दत्थेरेनाभतं सीहळभासाय सङ्खतं महाअट्ठकथं तस्सा सरीरं कत्वा महापच्‍चरीकुरुन्दीसङ्खेपअन्धकट्ठकथाहि च गहेतब्बं गहेत्वा सीहळदीपे याव वसभराजकाला पाकटानं पोराण विनयधरमहाथेरानं विनिच्छयभूतं थेरवादम्पि पक्खिपित्वा अकासि। वुत्तञ्हेतं समन्तपासादिकायं –
‘‘संवण्णनं तञ्‍च समारभन्तो, तस्सा महाअट्ठकथं सरीरं।
कत्वा महापच्‍चरियं तथेव, कुरुन्दिनामादिसु विस्सुतासु॥</description>
    </item>
    
    <item>
      <title>३० आगमट्ठकथाकरणम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/30_AgamaTThakathAkaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/30_AgamaTThakathAkaraNam/</guid>
      <description>आगमट्ठकथाकरणम्
सुमङ्गलविलासिनिं नाम दीघनिकायट्ठकथं पन आचरियो सुमङ्गलपरिवेणवासिना दाठानागत्थेरेन आयाचितो अकासि। वुत्तं हेतमेतिस्सा निगमने –
‘‘आयाचितो सुमङ्गल-परिवेणनिवासिना थिरगुणेन।
दाठानाग सङ्घ, त्थेरेन थेरवंसन्वयेन॥
दीघागमस्स दसबल-गुणगणपरिदीपनस्स अट्ठकथं।
यं आरभिं सुमङ्गल-विलासिनिं नाम नामेन॥
सा हि महाअट्ठकथाय, सारमादाय निट्ठिता एसा’’ति [दी॰ नि॰ अट्ठ॰ ३. निगमनकथा]।
पपञ्‍चसूदनिं नाम मज्झिमनिकायट्ठकथं भदन्तबुद्धमित्तत्थेरेन पुब्बे मयूरदूतपट्टने अत्तना सद्धिं वसन्तेन आयाचितो अकासि। वुत्तं हेतमेतिस्सा निगमने –
‘‘आयाचितो सुमतिना, थेरेन भदन्तबुद्धमित्तेन।
पुब्बे मयूरदूतप,ट्टनम्हि सद्धिं वसन्तेन॥
परवादविधंसनस्स, मज्झिमनिकायसेट्ठस्स।
यमहं पपञ्‍चसूदनि-मट्ठकथं कातुमारभिं॥
सा हि महाअट्ठकथाय, सारमादाय निट्ठिता एसा’’ति [म॰ नि॰ अट्ठ॰ ३.</description>
    </item>
    
    <item>
      <title>३१ अभिधम्मट्ठकथाकरणम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/31_abhidhammaTThakathAkaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/31_abhidhammaTThakathAkaraNam/</guid>
      <description>अभिधम्मट्ठकथाकरणम्
अट्ठसालिनिं पन सम्मोहविनोदनिञ्‍च धातुकथादिपञ्‍चपकरणस्स अट्ठकथञ्‍चाति तिस्सो अभिधम्मट्ठकथायो अत्तना सदिसनामेन सोतत्थकीगन्थकारकेन बुद्धघोसभिक्खुना आयाचितो अकासि। वुत्तञ्हेतं तासु –
‘‘विसुद्धाचारसीलेन, निपुणामलबुद्धिना।
भिक्खुना बुद्धघोसेन, सक्‍कच्‍चं अभियाचितो’’ति [ध॰ स॰ अट्ठ॰ गन्थारम्भकथा] च॥
‘‘बुद्धघोसोति गरूहि गहितनामधेय्येन थेरेन कता
अयं अट्ठसालिनी नाम धम्मसङ्गहट्ठकथा’’ति [ध॰ स॰ अट्ठ॰ निगमनकथा] च॥
‘‘अत्थप्पकासनत्थं, तस्साहं याचितो ठितगुणेन।
यतिना अदन्धगतिना, सुबुद्धिना बुद्धघोसेन॥
यं आरभिं रचयितुं, अट्ठकथं सुनिपुणेसु अत्थेसु।
सम्मोहविनोदनतो, सम्मोहविनोदनिं नामा’’ति [विभ॰ अट्ठ॰ निगमनकथा] च॥
‘‘बुद्धघोसोति गरूहि गहितनामधेय्येन थेरेन कता
अयं सम्मोहविनोदनी नाम विभङ्गट्ठकथा’’ति [विभ॰ अट्ठ॰ निगमनकथा] च॥</description>
    </item>
    
    <item>
      <title>३२ कङ्खावितरणीअट्ठकथाकरणम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/32_kankhAvitaraNIaTThakathAkaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/32_kankhAvitaraNIaTThakathAkaraNam/</guid>
      <description>कङ्खावितरणीअट्ठकथाकरणम्
कङ्खावितरणिं नाम पातिमोक्खट्ठकथं आचरियबुद्धघोसत्थेरो सोणत्थेरेन याचितो महाविहारवासीनं वाचनामग्गनिस्सितं सीहळपातिमोक्खट्ठकथानयं निस्साय एकम्पि पदं पाळिया वा महाविहारवासीनं पोराणट्ठकथाहि वा अविरोधेत्वा अकासि। तेन वुत्तं तिस्सं अट्ठकथायं –
‘‘सूरतेन निवातेन, सुचिसल्‍लेखवुत्तिना।
विनयाचारयुत्तेन, सोणत्थेरेन याचितो॥
तत्थ सञ्‍जातकङ्खानं, भिक्खूनं तस्स वण्णनं।
कङ्खावितरणत्थाय, परिपुण्णविनिच्छयं॥
महाविहारवासीनं, वाचनामग्गनिस्सितं।
वत्तयिस्सामि नामेन, कङ्खावितरणिं सुभ’’न्ति [कङ्खा अट्ठ॰ गन्थारम्भकथा] च॥
‘‘आरभिं यमहं सब्बं, सीहळट्ठकथानयं।
महाविहारवासीनं, वाचनामग्गनिस्सितं॥
निस्साय सा अयं निट्ठं, गता आदाय सब्बसो।
सब्बं अट्ठकथासारं, पाळियत्थञ्‍च केवलं॥
न हेत्थ तं पदं अत्थि, यं विरुज्झेय्य पाळिया।</description>
    </item>
    
    <item>
      <title>३३ धम्मपदट्ठकथाकरणम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/33_dhammapadaTThakathAkaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/33_dhammapadaTThakathAkaraNam/</guid>
      <description>धम्मपदट्ठकथाकरणम्
अपरापि तिस्सो अट्ठकथायो सन्ति खुद्दकपाठट्ठकथा धम्मपदट्ठकथा सुत्तनिपातट्ठकथा चाति, या तासु दिस्समाननिगमनवसेन आचरियबुद्धघोसेनेव कताति पञ्‍ञायन्ति। तत्थ पन वुत्तवचनानि कानिचि कानिचि आगमट्ठकथासु वुत्ताकारेन न होन्ति। तस्मा एके वदन्ति ‘‘नेता आचरियबुद्धघोसस्सा’’ति। एकच्‍चे पन ‘‘आचरियस्स उपथम्भकत्थेरेहि पठमं कता, पच्छा आचरियेन ओसानसोधनवसेन परियोसापिता वा भवेय्युं, अभिधम्मट्ठकथं आयाचन्तेन चूळबुद्धघोसेन वा कता भवेय्यु’’न्ति वदन्ति।
तं तथा वा होतु अञ्‍ञथा वा, इदानि एकन्ततो विनिच्छिनितुं न सुकरमेव। तस्मा तासं निगमनवचनवसेनेव एत्थ पकासयिस्साम। तासु हि धम्मपदट्ठकथं कुमारकस्सपत्थेरेन आयाचितो सिरिकूटस्स (सिरिकुड्डस्स) रञ्‍ञो पासादे विहरन्तो परम्पराभतं सीहळभासाय सण्ठितं पोराणट्ठकथं पाळिभासाय आरोपेत्वा वित्थारगतञ्‍च वचनक्‍कमं समासेत्वा गाथासु असंवण्णितपदब्यञ्‍जनानि संवण्णेत्वा अकासि। वुत्तञ्हि तत्थ गन्थारम्भे –</description>
    </item>
    
    <item>
      <title>३४ परमत्थजोतिकाट्ठकथाकरणम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/34_paramatthajotikATThakathAkaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/34_paramatthajotikATThakathAkaraNam/</guid>
      <description>परमत्थजोतिकाट्ठकथाकरणम्
परमत्थजोतिकं नाम खुद्दकपाठस्स चेव सुत्तनिपातस्स च अट्ठकथं केनचिपि अनायाचितो अत्तनो इच्छावसेनेव अकासि। वुत्तञ्हेतं खुद्दकपाठट्ठकथाय गन्थारम्भे –
‘‘उत्तमं वन्दनेय्यानं, वन्दित्वा रतनत्तयं।
खुद्दकानं करिस्सामि, केसञ्‍चि अत्थवण्णनं॥
खुद्दकानं गम्भीरत्ता, किञ्‍चापि अतिदुक्‍करा।
वण्णना मादिसेनेसा, अबोधन्तेन सासनं॥
अज्‍जापि तु अब्भोच्छिन्‍नो, पुब्बाचरियनिच्छयो।
तथेव च ठितं यस्मा, नवङ्गं सत्थुसासनं॥
तस्माहं कातुमिच्छामि, अत्थसंवण्णनं इमं।
सासनञ्‍चेव निस्साय, पोराणञ्‍च विनिच्छयं॥
सद्धम्मबहुमानेन, नात्तुक्‍कंसनकम्यता।
नाञ्‍ञेसं वम्भनत्थाय, तं सुणाथ समाहिता’’ति॥
बहू पन विचक्खणा इमा आरम्भगाथायो विचिनित्वा ‘‘नेतं आचरियबुद्धघोसत्थेरस्स विय वचनं होती’’ति वदन्ति। अयञ्‍च नेसं विचिननाकारो, आचरियबुद्धघोसो हि यं कञ्‍चि गन्थं सीलादिगुणसम्पन्‍नेन अञ्‍ञेन आयाचितोव करोति, इध पन कोचिपि आयाचको नत्थि। पुनपि आचरियो ‘‘पोराणसीहळट्ठकथं भासापरिवत्तनवसेन करिस्सामी’’ति च ‘‘महाविहारवासीनं वाचनामग्गं निस्साय करिस्सामी’’ति च एवं पटिञ्‍ञं कत्वाव करोति, इध पन तादिसीपि पटिञ्‍ञा नत्थि। पुनपि आचरियो अतिगम्भीरत्थानं चतुन्‍नञ्‍चागमानं अभिधम्मस्स च संवण्णनारम्भेपि दुक्‍करभावं न कथेति, इध पन ‘‘सासनं अबोधन्तेन मादिसेना’’ति अत्तना सासनस्स अबुद्धभावं पकासेत्वा ‘‘अतिदुक्‍करा’’ति च कथेति। तस्मा ‘‘नेतं आचरियबुद्धघोसस्स विय वचन’’न्ति वदन्ति। तं युत्तं विय दिस्सति, आचरियो हि अत्तनो गन्थनिगमनेसु ‘‘तिपिटकपरियत्तिप्पभेदे साट्ठकथे सत्थुसासने अप्पटिहतञाणप्पभावेना’’ति अत्तनो ञाणप्पभावं पकासेसि, सो ‘‘सासनं अबोधन्तेन मादिसेन अतिदुक्‍करा’’ति ईदिसं वचनं न कथेय्ययेवाति।</description>
    </item>
    
    <item>
      <title>३५ जातकट्ठकथाकरणम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/35_jAtakaTThakathAkaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/35_jAtakaTThakathAkaraNam/</guid>
      <description>जातकट्ठकथाकरणम्
जातकट्ठकथापि च आचरियबुद्धघोसत्थेरेनेव कताति वदन्ति, कारणं पनेत्थ न दिस्सति। सा पन अत्थदस्सित्थेरेन च बुद्धमित्तत्थेरेन च महिसासकनिकायिकेन च बुद्धदेवत्थेरेनाति तीहि थेरेहि अभियाचितो महाविहारवासीनं वाचनामग्गं निस्साय कता। इमिस्सापि नामविसेसो नत्थि। वुत्तं हिमिस्सा आरम्भे –
‘‘बुद्धवंसस्स एतस्स, इच्छन्तेन चिरट्ठितिं।
याचितो अभिगन्त्वान, थेरेन अत्थदस्सिना॥
असंसट्ठविहारेन, सदा सुद्धविहारिना।
तथेव बुद्धमित्तेन, सन्तचित्तेन विञ्‍ञुना॥
महिसासकवंसम्हि, सम्भूतेन नयञ्‍ञुना।
बुद्धदेवेन च तथा, भिक्खुना सुद्धबुद्धिना॥
महापुरिसचरियानं, आनुभावं अचिन्तियं।
तस्स विज्‍जोतयन्तस्स, जातकस्सत्थवण्णनं॥
महाविहारवासीनं, वाचनामग्गनिस्सितं।
भासिस्सं भासतो तं मे, साधु गण्हन्तु साधवो’’ति॥</description>
    </item>
    
    <item>
      <title>३६ सकललोकपत्थारकारणम्</title>
      <link>https://vvasuki.github.io/pALi/04_visuddhimagga/05_visuddhimagga_nidAnakathA/36_sakalalokapatthArakAraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/04_visuddhimagga/05_visuddhimagga_nidAnakathA/36_sakalalokapatthArakAraNam/</guid>
      <description>सकललोकपत्थारकारणम्
किस्सेस विसुद्धिमग्गो सकललोके पत्थटोति? परिसुद्धपिटकपाळिनिस्सयभावतो, सिक्खत्तयसङ्गहभावतो, पोराणट्ठकथानं भासापरिवत्तनभावतो, परसमयविवज्‍जनतो, सकसमयविसुद्धितो, सीलधुतङ्गसमथअभिञ्‍ञापञ्‍ञापभेदादीनं परिपुण्णविभागतो, याव अरहत्ता पटिपत्तिनयपरिदीपनतो, उत्तानानाकुलपदब्यञ्‍जनसङ्खतभावतो, सुविञ्‍ञेय्यत्थभावतो, पसादनीयानं दिट्ठानुगतापादनसमत्थानं वत्थूनञ्‍च दीपनतोति एवमादीहि अनेकसतेहि गुणेहि एस सकललोके पत्थटो जातो।
अयञ्हि विसुद्धिमग्गो सङ्गीतित्तयारूळ्हपरिसुद्धपाळिपिटकमेव निस्साय पवत्तो, न महासङ्घिकादीनं सत्तरसन्‍नं निकायानं पिटकं, नपि महायानिकानं पिटकं। सपरिवारं सिक्खत्तयञ्‍च एत्थ परिपुण्णमेव सङ्गहेत्वा दस्सितं। वुत्तञ्हेतं आचरियेन आगमट्ठकथासु गन्थारम्भे –
‘‘सीलकता धुतधम्मा, कम्मट्ठानानि चेव सब्बानि।
चरियाविधानसहितो, झानसमापत्तिवित्थारो॥
सब्बा च अभिञ्‍ञायो, पञ्‍ञासङ्कलननिच्छयो चेव।
खन्धाधातायतनि,न्द्रियानि अरियानि चेव चत्तारि॥
सच्‍चानि पच्‍चयाकार,देसना सुपरिसुद्धनिपुणनया।</description>
    </item>
    
  </channel>
</rss>