<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१० अभिधानप्पदीपिकाटीका on पाळिषु विश्वासटिप्पणयो</title>
    <link>https://vvasuki.github.io/pALi/09_byAkaraNa_gantha-sangaho/10_abhidhAnappadIpikATIkA/</link>
    <description>Recent content in &#43;१० अभिधानप्पदीपिकाटीका on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/pALi/09_byAkaraNa_gantha-sangaho/10_abhidhAnappadIpikATIkA/index.xml" rel="self" type="application/rss+xml" />
    
    
    <item>
      <title>० गन्थारम्भ</title>
      <link>https://vvasuki.github.io/pALi/09_byAkaraNa_gantha-sangaho/10_abhidhAnappadIpikATIkA/0_ganthArambha/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/10_abhidhAnappadIpikATIkA/0_ganthArambha/</guid>
      <description>नमो तस्स भगवतो अरहतो सम्मासम्बुद्धस्स।
अभिधानप्पदीपिकाटीका
गन्थारम्भ
यस्स ञाणं सदा ञाणं, नाञ्‍ञेय्या ञाणकं विना।
निस्सेसगुणयुत्तस्स, तस्स नत्वा महेसिनो॥
सत्थन्तरा समादाय, सारं सब्बधरा तथा।
करिय्यते’भिधानप्प-दीपकस्सत्थवण्णना॥
पणामादिवण्णना [क] इधायं गन्थकारो पठममत्तनो परेसम्पि सम्मा हितत्थनिप्फादनत्थं पुञ्‍ञसम्पद’माचिनोति ‘‘तथागतो’’च्‍चादिना। तत्थ करुणाकरो महाकरुणाय उप्पत्तिट्ठानभूतो यो तथागतो भगवा करोपयातं अत्तनो हत्थगतं सुखप्पदं सुखस्स पतिट्ठानभूतं सुखकारणं वा सुखदायकं वा पदं निब्बानं ओसज्‍ज चजित्वा कलिसम्भवे दुक्खकारणभूते भवे संसारे केवलदुक्‍करं सुकरेनासम्मिस्सं अच्‍चन्तदुक्‍करं पञ्‍चविधपरिच्‍चागादिकं करं करोन्तो परत्थं परेसमत्थंयेव अका कतवा, तमेदिसं तथागतं अहं नमामि।</description>
    </item>
    
    <item>
      <title>०१. सग्गकण्डवण्णना</title>
      <link>https://vvasuki.github.io/pALi/09_byAkaraNa_gantha-sangaho/10_abhidhAnappadIpikATIkA/01_saggakaNDavaNNanA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/10_abhidhAnappadIpikATIkA/01_saggakaNDavaNNanA/</guid>
      <description>१. सग्गकण्डवण्णना
१. इदानि यस्मा अभिधेय्यत्थो नाम पञ्‍ञत्तिपरमत्थत्थवसेन दुविधो, तेसु येभुय्येन पञ्‍ञत्तत्थतो परमत्थत्थोव सेट्ठो, तेसुपि ओधिसो किलेसानं समुच्छेदपटिप्पस्सद्धिकरत्ता यथाक्‍कमं अट्ठ धम्मा सेट्ठा, ततोपि निब्बानमेव सेट्ठं, तेसं सब्बेसम्पि धम्मानं सम्मासम्बुद्धोव सेट्ठो। वुत्तञ्हि भगवता ‘‘विरागो सेट्ठो धम्मानं, द्विपदानञ्‍च चक्खुमा’’ति [ध॰ प॰ २७३; नेत्ति॰ १२५]। एत्थ हि ‘‘यावता, भिक्खवे, धम्मा सङ्खता वा असङ्खता वा, विरागो तेसं धम्मानं अग्गमक्खायती’’ति [अ॰ नि॰ ४.३४; ५.३२; इतिवु॰ ९०] वचनतो सब्बेसम्पि सङ्खतासङ्खतधम्मानं विरागसङ्खातो निब्बानमेव सेट्ठो, चक्खुमा पन सम्मासम्बुद्धो तेसं सब्बेसम्पि धम्मानं, देवमनुस्सादिभेदानं द्विपदानञ्‍च पञ्‍ञत्तत्थानं सेट्ठोति अयमत्थो वुत्तो भगवता, तस्मा सब्बत्थसेट्ठत्थाभिधायकाभिधानभूतं बुद्धातिधानमेव पठमं सग्गकण्डस्स आदिम्हि पत्थियवसेन [सत्थियवसेन (क॰)] दस्सेतुमाह ‘‘बुद्धो’’च्‍चादि। तत्थ जिनसद्दन्तं सब्बबुद्धस्स नामं। सब्बं बुद्धवाति बुद्धो, सकम्मका कत्तरि तपच्‍चयो। विसिट्ठा बुद्धि अस्सत्थीति बुद्धो, पसंसायं यदादिना णपच्‍चयो। दानसीलक्खन्धादयो ठानाट्ठानञाणादयो वा दस बलानि यस्सेति दसबलो। सासति विनयति सत्तेति सत्था। सब्बधम्मजाननसीलताय सब्बञ्‍ञू। द्विपदानं, द्विपदेसु वा उत्तमो द्विपदुत्तमो, बुद्धवंसवण्णनायं [बु॰ वं॰ अट्ठ॰ ३७ निदानकथा] निद्धारणलक्खणाय छट्ठिया समासस्स पटिसिद्धत्ता नेदिसी निद्धारणलक्खणा छट्ठी गम्यते। कस्मा पन सो तत्थ पटिसिद्धोति?</description>
    </item>
    
    <item>
      <title>०२. भूकण्ड</title>
      <link>https://vvasuki.github.io/pALi/09_byAkaraNa_gantha-sangaho/10_abhidhAnappadIpikATIkA/02_bhUkaNDa/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/10_abhidhAnappadIpikATIkA/02_bhUkaNDa/</guid>
      <description>२. भूकण्ड
१. भूमिवग्गवण्णना
१८०. इध भूकण्डे साङ्गोपाङ्गेहि भूम्यादीहि दसहि, पातालेन चाति एकादसहि कोट्ठासेहि कमतो वग्गा भूमिवग्गादिनामका वग्गा वुच्‍चन्ते। सप्पधानोपकारकानि अङ्गानि खारादीनि, अङ्गानं उपकारकानि च उपङ्गानि अद्धादीनि।
१८१. साद्धपज्‍जेन भूमिया नामानि। वसूनि रतनानि धारयतीति वसुन्धरा। खमु सहने, खस्स छो, छमा, अथ वा छि छेदने, सत्तानमधोपतनं छिन्दतीति छमा, मो, इत्थियमा च। भवन्त्यस्सं भूतानीति भूमि। भू सत्तायं, मि। पुथइति पाटिपदिके ठिते नदादि, ई, पुथस्स पुथुआदेसे, वुद्धिम्हि च कते पुथवी। उस्सुवादेसे पुथुवी। पथादेसे तु पथवी, इमस्मिं पक्खे अवागमो, अथ वा थव गतियं, पथवति एत्थाति पथवी, नदादि, सब्बत्थ पत्थरतीति वा पथवी, थर सन्थरणे पपुब्बो, रस्स वो, नदादि, पुथवी, अस्सु।</description>
    </item>
    
    <item>
      <title>०३. सामञ्‍ञकण्ड</title>
      <link>https://vvasuki.github.io/pALi/09_byAkaraNa_gantha-sangaho/10_abhidhAnappadIpikATIkA/03_sAma~n~nakaNDa/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/10_abhidhAnappadIpikATIkA/03_sAma~n~nakaNDa/</guid>
      <description>३. सामञ्‍ञकण्ड
१. विसेस्याधीनवग्गवण्णना
६९१. इह वक्खमाने सामञ्‍ञकण्डे साङ्गोपाङ्गेहि अङ्गउपाङ्गद्वयसहितेहि विसेस्याधीनेहि विसेस्यायत्तेहि विसेसनसद्देहि सोभनादीहि संकिण्णेहि अञ्‍ञमञ्‍ञविजातियत्थेहि दब्बक्रियागुणादीहि अनेकत्थेहि समयवण्णादीहि अब्ययेहि चिरस्समादीहि च कमा कमतो वग्गा कथ्यन्ते, ते च पुब्बवग्गसन्‍निस्सया, तथा हि सोभनादयो देवमनुस्सादीसु विसेसनभावेन सम्बन्धा, क्रियादयो तु तदाधारताय, समयादयो वाचकताय, चिरस्समादयो तंक्रियाविसेसनभावेन, ततोयेव साधारणत्ता सामञ्‍ञकण्डमिदं।
६९२. इह सत्थे भिय्यो रूपन्तरा लिङ्गविनिच्छयो, सो अत्रापि वग्गे भिय्यो रूपन्तरायेवाति विप्पटिपत्तिनिरासत्थं ब्यापकन्यायमाह ‘‘गुणि’’च्‍चादिना। तस्सत्थो – विसेसनभूता सब्बे गुणसद्दा, दब्बसद्दा, क्रियासद्दा च विसेस्याधीनभावेन हेतुनायेव, न भिय्यो रूपन्तरापि विसेसनसद्देन समलिङ्गिनो सियुन्ति, यथा – सोभना इत्थी, सोभनो पुरिसो, सोभनं चित्तं।</description>
    </item>
    
  </channel>
</rss>