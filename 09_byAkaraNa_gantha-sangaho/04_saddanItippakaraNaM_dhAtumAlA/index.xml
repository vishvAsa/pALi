<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ सद्दनीतिप्पकरणं धातुमाला on पाळिषु विश्वासटिप्पणयो</title>
    <link>https://vvasuki.github.io/pALi/09_byAkaraNa_gantha-sangaho/04_saddanItippakaraNaM_dhAtumAlA/</link>
    <description>Recent content in &#43;०४ सद्दनीतिप्पकरणं धातुमाला on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/pALi/09_byAkaraNa_gantha-sangaho/04_saddanItippakaraNaM_dhAtumAlA/index.xml" rel="self" type="application/rss+xml" />
    
    
    <item>
      <title>१५. सरवग्गपञ्‍चकन्तिक सुद्धस्सरधातु</title>
      <link>https://vvasuki.github.io/pALi/09_byAkaraNa_gantha-sangaho/04_saddanItippakaraNaM_dhAtumAlA/15_saravaggapa~nchakantika_suddhassaradhAtu/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/04_saddanItippakaraNaM_dhAtumAlA/15_saravaggapa~nchakantika_suddhassaradhAtu/</guid>
      <description>॥ नमो तस्स भगवतो अरहतो सम्मासम्बुद्धस्स॥
सद्दनीतिप्पकरणम्
धातुमाला
१५. सरवग्गपञ्‍चकन्तिक सुद्धस्सरधातु
इतो परं तु सरतो, ककारन्तादिभेदतो।
धातुयो धातुनिप्फन्‍न-रूपानि विविधानि च॥
साट्ठकथे पिटकम्हि, जिनपाठे यथाबलं।
नयं उपपरिक्खित्वा, समासेन कथेस्स’हं॥
इ गतियं। येसं धातूनं गतिअत्थो, बुद्धिपि तेसं अत्थो। पवत्तिपापुणानिपि। तत्र गमनं दुविधं कायगमनं ञाणगमनञ्‍च। तेसु कायगमनं नाम इरियापथगमनं, ञाणगमनं नाम ञाणुप्पत्ति, तस्मा पयोगानुरूपेन ‘‘गच्छती’’ति पदस्स ‘‘जानाती’’तिपि अत्थो भवति, ‘‘पवत्तती’’तिपि अत्थो भवति, ‘‘पापुणाती’’तिपि अत्थो भवति, इरियापथगमनेन गच्छतीतिपि अत्थो भवति, ञाणगमनेन गच्छतीतिपि अत्थो भवति। तथा हि ‘‘सीघं गच्छती’’तिआदीसु इरियापथगमनं ‘‘गमन’’न्ति वुच्‍चति। सुन्दरं निब्बानं गतो। ‘‘गतिमा’’तिआदीसु पन ञाणगमनं। एवं सब्बेसम्पि गत्यत्थानं धातूनं यथापयोगं अत्थो गहेतब्बो।</description>
    </item>
    
    <item>
      <title>१६. भूवादिगणिकपरिच्छेद</title>
      <link>https://vvasuki.github.io/pALi/09_byAkaraNa_gantha-sangaho/04_saddanItippakaraNaM_dhAtumAlA/16_bhUvAdigaNikaparichCheda/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/04_saddanItippakaraNaM_dhAtumAlA/16_bhUvAdigaNikaparichCheda/</guid>
      <description>१६. भूवादिगणिकपरिच्छेद
इतो परं अवग्गन्ता, मिस्सका चेव धातुयो।
वक्खामि धातुभेदादि-कुसलस्स मतानुगा॥
यकारन्तधातु या गतिपापुणेसु। याति, यन्ति। यातु, यन्तु। येय्य, येय्युं, अनुपरियेय्युं। यथासम्भवं पदमाला योजेतब्बा। यन्तो पुरिसो। यन्ती इत्थी। यन्तं कुलं। यानं, उपयानं, उय्यानं इच्‍चादीनि। दिवादिगणिकस्स पनस्स ‘‘यायति, यायन्ती’’तिआदीनि रूपानि भवन्ति।
तत्र यानन्तिआदीसु यन्ति एतेनाति यानं, रथसकटादि। उपयन्ति एतेन इस्सरस्स वा पियमनापस्स वा सन्तिकं गच्छन्तीति उपयानं, पण्णाकारं। ‘‘उपयानानि मे दज्‍जुं, राजपुत्त तयि गते’’ति एत्थ हि पण्णाकारानि ‘‘उपयानानी’’ति वुच्‍चन्ति। सम्पन्‍नदस्सनीयपुप्फफलादिताय उद्धं ओलोकेन्ता यन्ति गच्छन्ति एत्थाति उय्यानं।</description>
    </item>
    
    <item>
      <title>१७. रुधादिछक्‍क</title>
      <link>https://vvasuki.github.io/pALi/09_byAkaraNa_gantha-sangaho/04_saddanItippakaraNaM_dhAtumAlA/17_rudhAdiChakka/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/04_saddanItippakaraNaM_dhAtumAlA/17_rudhAdiChakka/</guid>
      <description>१७. रुधादिछक्‍क
रुधादिगणिक इतो परं पवक्खामि, रुधादिकगणादयो।
सासनस्सोपकाराय, गणे तु छब्बिधे कथं॥
रुधि आवरणे। रुधिधातु आवरणे वत्तति। एत्थ आवरणं नाम पिदहनं वा परिरुन्धनं वा पलिबुद्धनं वा हरितुं वा अप्पदानं, सब्बमेतं वट्टति। रुन्धति, रुन्धिति, रुन्धीति, रुन्धेति, अवरुन्धेति। कम्मनि – मग्गो पुरिसेन रुन्धियति। रोधो, ओरोधो, विरोधो, पटिविरोधो, विरुद्धो, पटिविरुद्धो, परिरुद्धो। रुन्धितुं, परिरुन्धितुं। रुन्धित्वा। परिरुन्धित्वा।
तत्र रोधोति चारको। सो हि रुन्धति पवेसितानं कुरूरकम्मन्तानं सत्तानं गमनं आवरतीति रोधोति वुच्‍चति। ओरोधोति राजुब्बरी, सा पन यथाकामचारं चरितुं अप्पदानेन ओरुन्धियति अवरुन्धियतीति ओरोधो। विरोधोति अननुकूलता। पटिविरोधोति पुनप्पुनं अननुकूलता। विरुद्धोति विरोधं आपन्‍नो। पटिविरुद्धोति पटिसत्तुभावेन विरोधं आपन्‍नो। परिरुद्धोति गहणत्थाय सम्परिवारितो। वुत्तञ्हि ‘‘यथा अरीहि परिरुद्धो, विज्‍जन्ते गमने पथे’’ति। अवरुद्धोति पब्बाजितो।</description>
    </item>
    
    <item>
      <title>१८. चुरादिगणपरिदीपन</title>
      <link>https://vvasuki.github.io/pALi/09_byAkaraNa_gantha-sangaho/04_saddanItippakaraNaM_dhAtumAlA/18_churAdigaNaparidIpana/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/04_saddanItippakaraNaM_dhAtumAlA/18_churAdigaNaparidIpana/</guid>
      <description>१८. चुरादिगणपरिदीपन
इतो परं पवक्खामि, पचुरत्थहितक्‍करं।
चुरादिकगणनामं, नामतो अट्ठमं गणं॥
चुर थेय्ये। थेननं थेय्यं, चोरिकाति वुत्तं होति। तस्मिं थेय्ये चुरध्तु वत्तति। चोरेति, चोरयति, चोरो, चोरी, चोरिका, चोरेतु, चोरयितुं, चोरेत्वा, चोरयित्वा। कत्तुत्थेसु णेणयता चुरादिगणलक्खणं। कारिते – चोरापेति, चोरापयति, चोरापेतुं, चोरापयितुं, चोरापेत्वा, चोरापयित्वा। कम्मेधनं चोरेहि चोरियति, चोरितं धनं। एस नयो सब्बत्थ।
ककारन्तधातु लोक दस्सने। लोकेति, लोकयति, ओलोकेति, ओलोकयति, उल्‍लोकेति, उल्‍लोकयति, अपलोकेति, अपलोकयति, आलोकेति, आलोकयति, विलोकेति, विलोकयति। लोको, आलोको, लोकनं, ओलोकनं, उल्‍लोकनं, आलोकनं, विलोकनं, अपलोकनं, अवलोकनं। ओलोकेतुं, ओलोकयितुं, ओलोकेत्वा, ओलोकयित्वा। कारिते पन ‘‘ओलोकापेति, ओलोकापयति, ओलोकापेतुं, ओलोकापयितुं, ओलोकापेत्वा , ओलोकापयित्वा’’ इच्‍चेवमादीनि योजेतब्बानि। एस नयो सब्बत्थापि।</description>
    </item>
    
    <item>
      <title>१९. सब्बगणविनिच्छय</title>
      <link>https://vvasuki.github.io/pALi/09_byAkaraNa_gantha-sangaho/04_saddanItippakaraNaM_dhAtumAlA/19_sabbagaNavinichChaya/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/04_saddanItippakaraNaM_dhAtumAlA/19_sabbagaNavinichChaya/</guid>
      <description>१९. सब्बगणविनिच्छय
इतो परं पवक्खामि, सब्बगणविनिच्छयं।
सोतूनं पटुभावत्थं, परमे पिटकत्तये॥
पच्‍चयादिविभागेहि, नयेहि विविधेहि तं।
सुखग्गाहाय सोतूनं, सुणाथ मम भासतो॥
तत्थ पठमो भूवादिगणो, दुतियो रुधादिगणो, ततियो दिवादिगणो, चतुत्थो स्वादिगुणो, पञ्‍चमो कियादिगणो, छट्ठो गहादिगणो, सत्तमो तनादिगणो, अट्ठमो चुरादिगणो, इमस्मिं भगवतो पावचने अट्ठविधा धातुगणा भवन्ति। एतेसु विकरणपच्‍चयवसेन –
भूवादितो अकारो च, सानुसारो रुधादितो।
अकारो चेविवण्णो च, एकारोकारमेव च॥
यपच्‍चयो दिवादिम्हा, णु णा उणा सुवादितो।
क्यादितो पन नायेव, प्पण्हा पन गहादितो॥
ओयिरा तु तनादिम्हा, णे णया च चुरादितो।</description>
    </item>
    
  </channel>
</rss>