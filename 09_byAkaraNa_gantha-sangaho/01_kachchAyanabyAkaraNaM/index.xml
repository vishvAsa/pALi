<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ कच्चायनब्याकरणम् on पाळिषु विश्वासटिप्पणयो</title>
    <link>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/</link>
    <description>Recent content in &#43;०१ कच्चायनब्याकरणम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/index.xml" rel="self" type="application/rss+xml" />
    <item>
      <title>० कच्‍चायनब्याकरणम्</title>
      <link>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/0_kachchAyanabyAkaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/0_kachchAyanabyAkaraNam/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;कच्‍चायनब्याकरणम्&lt;/p&gt;&#xA;&lt;h2 id=&#34;१-सनध&#34;&gt;१. सन्धि&lt;/h2&gt;&#xA;&lt;p&gt;१, १. अत्थो अक्खरसञ्‍ञातो।&lt;br&gt;&#xA;२, २. अक्खरापादयो एकचत्तालिसं।&lt;br&gt;&#xA;३, ३ तत्थोदन्ता सरा अट्ठ।&lt;br&gt;&#xA;४, ४. लहुमत्ता तयो रस्सा।&lt;br&gt;&#xA;५, ५. अञ्‍ञे दीघा।&lt;br&gt;&#xA;६, ८. सेसा ब्यञ्‍जना।&lt;br&gt;&#xA;७, ९. वग्गा पञ्‍चपञ्‍चसो मन्ता।&lt;br&gt;&#xA;८, १०. अंइति निग्गहितं।&lt;br&gt;&#xA;९, ११. परसमञ्‍ञा पयोगे।&lt;br&gt;&#xA;१०, १२. पुब्बमधोठितमस्सरं सरेन वियोजये।&lt;br&gt;&#xA;११, १४. नये परं युत्ते।&lt;br&gt;&#xA;इति सन्धिकप्पे पठमो कण्डो।&lt;br&gt;&#xA;१२, १३. सरा सरे लोपं।&lt;br&gt;&#xA;१३, १५. वा परो असरूपो।&lt;br&gt;&#xA;१४, १६. क्‍वचासवण्णं लुत्ते।&lt;br&gt;&#xA;१५, १७. दीघं।&lt;br&gt;&#xA;१६, १८. पुब्बो च।&lt;br&gt;&#xA;१७, १९. यमेदन्तस्सादेसो।&lt;br&gt;&#xA;१८, २०. वमोदुदन्तानं।&lt;br&gt;&#xA;१९. २२. सब्बो चं ति।&lt;br&gt;&#xA;२०, २७. दो धस्स च।&lt;br&gt;&#xA;२१, २२. इवण्णो यं नवा।&lt;br&gt;&#xA;२२, २८. एवादिस्स रि पुब्बो च रस्सो।&lt;br&gt;&#xA;इति सन्धिकप्पे दुतियो कण्डो।&lt;br&gt;&#xA;२३, ३६. सरा पकति ब्यञ्‍जने।&lt;br&gt;&#xA;२४, ३५. सरे क्‍वचि।&lt;br&gt;&#xA;२५, ३७. दीघं।&lt;br&gt;&#xA;२६, ३८. रस्सं।&lt;br&gt;&#xA;२७, ३९. लोपञ्‍च तत्राकारो।&lt;br&gt;&#xA;२८, ४०. पर द्वेभावो ठाने।&lt;br&gt;&#xA;२९, ४२. वग्गे घोसाघोसानं ततियपठमा।&lt;br&gt;&#xA;इति सन्धिकप्पे ततियो कण्डो।&lt;br&gt;&#xA;३०, ५८. अं ब्यञ्‍जने निग्गहितं।&lt;br&gt;&#xA;३१. ४९. वग्गन्तं वा वग्गे।&lt;br&gt;&#xA;३२, ५०. एहे ञं।&lt;br&gt;&#xA;३३. ५१. स ये च।&lt;br&gt;&#xA;३४, ५२. मदा सरे।&lt;br&gt;&#xA;३५, ३४. य व म द न त र ला चागमा।&lt;br&gt;&#xA;३६, ४७. क्‍वचि ओ ब्यञ्‍जने।&lt;br&gt;&#xA;३७, ५७. निग्गहितञ्‍च।&lt;br&gt;&#xA;३८, ५३. क्‍वचि लोपं।&lt;br&gt;&#xA;३९, ५४. ब्यञ्‍जने च।&lt;br&gt;&#xA;४०, ५५. परो वा सरो।&lt;br&gt;&#xA;४१, ५६. ब्यञ्‍जनो च विसञ्‍ञोगो।&lt;br&gt;&#xA;इति सन्धिकप्पे चतुत्थो कण्डो।&lt;br&gt;&#xA;४२, ३२. गोसरे पुथस्सागमो क्‍वचि।&lt;br&gt;&#xA;४३, ३३. पास्स चन्तो रस्सो।&lt;br&gt;&#xA;४४, २४ अब्भो अभि।&lt;br&gt;&#xA;४५, २५. अज्झो अधि।&lt;br&gt;&#xA;४६, २६. ते न वा इवण्णे।&lt;br&gt;&#xA;४७, २३. अतिस्स चन्तस्स।&lt;br&gt;&#xA;४८, ४३. क्‍वचि पटि पतिस्स।&lt;br&gt;&#xA;४९, ४४. पुथस्सु ब्यञ्‍जने।&lt;br&gt;&#xA;५०, ४५. ओ अवस्स।&lt;br&gt;&#xA;५१, ५९. अनुपदिट्ठानं वुत्तयोगतो।&lt;br&gt;&#xA;इति सन्धिकप्पे पञ्‍चमो कण्डो।&lt;br&gt;&#xA;सन्धिसुत्तं निट्ठितं।&lt;/p&gt;</description>
    </item>
    <item>
      <title>०१. सन्धिकप्प</title>
      <link>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/01_sandhikappa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/01_sandhikappa/</guid>
      <description>&lt;p&gt;१. सन्धिकप्प&lt;br&gt;&#xA;पठमकण्ड&lt;br&gt;&#xA;(क)&lt;br&gt;&#xA;सेट्ठं तिलोकमहितं अभिवन्दियग्गं,&lt;br&gt;&#xA;बुद्धञ्च धम्मममलं गणमुत्तमञ्च।&lt;br&gt;&#xA;सत्थुस्स तस्स वचनत्थवरं सुबुद्धुं,&lt;br&gt;&#xA;वक्खामि सुत्तहितमेत्थ सुसन्धिकप्पं॥&lt;br&gt;&#xA;(ख)&lt;br&gt;&#xA;सेय्यं जिनेरितनयेन बुधा लभन्ति,&lt;br&gt;&#xA;तञ्चापि तस्स वचनत्थसुबोधनेन।&lt;br&gt;&#xA;अत्थञ्च अक्खरपदेसु अमोहभावा,&lt;br&gt;&#xA;सेय्यत्थिको पदमतो विविधं सुणेय्यं॥&lt;br&gt;&#xA;१, १. अत्थो अक्खरसञ्ञातो।&lt;br&gt;&#xA;सब्बवचनानमत्थो अक्खरेहेव सञ्ञायते। अक्खरविपत्तियं हि अत्थस्स दुन्नयथा होति, तस्मा अक्खरकोसल्लं बहूपकारं सुत्तन्तेसु।&lt;br&gt;&#xA;२, २. अक्खरापादयो एकचत्तालीसं।&lt;br&gt;&#xA;ते च खो अक्खरा अपि अकारादयो एकचत्ता लीस सुत्तन्तेसु सोपकारा।&lt;br&gt;&#xA;तं यथा? अ आ इ ई उ ऊ ए ओ, क ख ग घ ङ, च छ ज झ ञ, ट ठ ड ढ ण, त थ द ध न, प फ ब भ म, य र ल व स ह ळ अं, इति अक्खरा नाम।&lt;br&gt;&#xA;तेन क्वत्थो? अत्थो अक्खरसञ्ञातो।&lt;br&gt;&#xA;३, ३. तत्थोदन्ता सरा अट्ठ।&lt;br&gt;&#xA;तत्थ अक्खरेसु अकारादीसु ओदन्ता अट्ठ अक्खरा सरा नाम होन्ति।&lt;br&gt;&#xA;तं यथा? अ आ इ ई उ ऊ ए ओ, इति सरा नाम।&lt;br&gt;&#xA;तेन क्वत्थो? सरा सरे लोपं।&lt;br&gt;&#xA;४, ४. लहुमत्ता तयो रस्सा।&lt;br&gt;&#xA;तत्थ अट्ठसु सरेसु लहुमत्ता तयो सरा रस्सा नाम होन्ति।&lt;br&gt;&#xA;तं यथा? अ इ उ, इति रस्सा नाम।&lt;br&gt;&#xA;तेन क्वत्थो? रस्सं।&lt;br&gt;&#xA;५, ५. अञ्ञे दीघा।&lt;br&gt;&#xA;तत्थ अट्ठसु सरेसु रस्सेहि अञ्ञे पञ्च सरा दीघा नाम होन्ति।&lt;br&gt;&#xA;तं यथा? आ ई ऊ ए ओ, इति दीघा नाम।&lt;br&gt;&#xA;तेन क्वत्थो? दीघं।&lt;br&gt;&#xA;६, ८. सेसा ब्यञ्जना।&lt;br&gt;&#xA;ठपेत्वा अट्ठ सरे सेसा अक्खरा ककारादयो निग्गहितन्ता ब्यञ्जना नाम होन्ति।&lt;br&gt;&#xA;तं यथा? क ख ग घ ङ, च छ ज झ ञ, ट ठ ड ढ ण, त थ द ध न, प फ ब भ म, य र ल व स ह ळ अं, इति ब्यञ्जना नाम।&lt;br&gt;&#xA;तेन क्वत्थो? सरा पकति ब्यञ्जने।&lt;br&gt;&#xA;७, ९. वग्गा पञ्चपञ्चसो मन्ता।&lt;br&gt;&#xA;तेसं खो ब्यञ्जनानं ककारादयो मकारन्ता पञ्चपञ्चसो अक्खरवन्तो वग्गा नाम होन्ति।&lt;br&gt;&#xA;तं यथा? क ख ग घ ङ, च छ ज झ ञ, ट ठ ड ढ ण, त थ द ध न, प फ ब भ म, इति वग्गा नाम।&lt;br&gt;&#xA;तेन क्वत्थो? वग्गन्तं वा वग्गे।&lt;br&gt;&#xA;८, १०. अं इति निग्गहितं।&lt;br&gt;&#xA;अं इति निग्गहितं नाम होति।&lt;br&gt;&#xA;तेन क्वत्थो? अं ब्यञ्जने निग्गहितं।&lt;br&gt;&#xA;९, ११. परसमञ्ञा पयोगे।&lt;br&gt;&#xA;या च पन परेसु सक्कतगन्थेसु समञ्ञा घोसाति वा अघोसाति वा, ता पयोगे सति एत्थापि युज्जन्ते।&lt;br&gt;&#xA;तत्थ घोसा नाम-ग घ ङ, ज झ ञ, ड ढ ण, द ध न, ब भ म, य र ल व ह ळ, इति घोसा नाम। अघोसा नाम-क ख, च छ, ट ठ, त थ, प फ, स, इति अघोसा नाम।&lt;br&gt;&#xA;तेन क्वत्थो? वग्गे घोसाघोसानं ततियपठमा।&lt;br&gt;&#xA;१०, १२. पुब्बमधोठित मस्सरं सरेन वियोजये।&lt;br&gt;&#xA;तत्थ सन्धिं कत्तुकामो पुब्बब्यञ्जनं अधोठितं अस्सरं कत्वा सरञ्च उपरि कत्वा सरेन वियोजये।&lt;br&gt;&#xA;तत्रायमादि।&lt;br&gt;&#xA;११, १४. नये परं युत्ते।&lt;br&gt;&#xA;अस्सरं खो ब्यञ्जनं अधोठतं परक्खरं नये युत्ते। तत्राभिरतिमिच्छेय्य।&lt;br&gt;&#xA;युत्तेतिकस्मा? अक्कोच्छि मं अवधि मं, अजिनि मं अहासि मे। एत्थ पन युत्तं न होति।&lt;br&gt;&#xA;इति सन्धिकप्पे पठमो कण्डो।&lt;/p&gt;</description>
    </item>
    <item>
      <title>०२. नामकप्प</title>
      <link>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/02_nAmakappa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/02_nAmakappa/</guid>
      <description>&lt;p&gt;२. नामकप्प&lt;/p&gt;&#xA;&lt;h2 id=&#34;पठमकणड&#34;&gt;पठमकण्ड&lt;/h2&gt;&#xA;&lt;p&gt;५२, ६०. जिनवचनयुत्तं हि।&lt;br&gt;&#xA;‘‘जिनवचनयुत्तं हि’’ इच्‍चेतं अधिकारत्थं वेदितब्बं।&lt;br&gt;&#xA;५३, ६१. लिङ्गञ्‍च निप्पज्‍जते।&lt;br&gt;&#xA;यथा यथा जिनवचनयुत्तं हि लिङ्गं, तथा तथा इध लिङ्गञ्‍च निप्पज्‍जते।&lt;br&gt;&#xA;तं यथा? एसो नो सत्था, ब्रह्मा अत्ता, सखा, राजा।&lt;br&gt;&#xA;५४, ६२. ततो च विभत्तियो।&lt;br&gt;&#xA;ततो जिनवचनयुत्तेहि लिङ्गेहि विभत्तियो परा होन्ति।&lt;br&gt;&#xA;५५, ६३. सि यो, अं यो, ना हि, स नं, स्मा हि, स नं, स्मिं सु।&lt;br&gt;&#xA;का च पन तायो विभत्तियो? सि, यो इति पठमा, अं, योइति दुतिया, ना हि इति ततिया, स, नंइति चतुत्थी, स्मा, हि इति पञ्‍चमी, स, नं इति छट्ठी, स्मिं, सु इति सत्तमी।&lt;br&gt;&#xA;विभत्तिइच्‍चनेन क्‍वत्थो? अम्हस्स ममं सविभत्तिस्स से।&lt;br&gt;&#xA;५६, ६४. तदनुपरोधेन।&lt;br&gt;&#xA;यथा यथा तेसं जिनवचनानं अनुपरोधो। तथा तथा इध लिङ्गञ्‍च निप्पज्‍जते।&lt;br&gt;&#xA;५७, ७१. आलपने सि ग सञ्‍ञो।&lt;br&gt;&#xA;आलपनत्थे सि गसञ्‍ञो होति।&lt;br&gt;&#xA;भोति अय्ये, भोति कञ्‍ञे, भोति खरादिये।&lt;br&gt;&#xA;आलपनेति किमत्थं? सा अय्या।&lt;br&gt;&#xA;सीति किमत्थं? भोतियो अय्यायो।&lt;br&gt;&#xA;गइच्‍चनेन क्‍वत्थो? घते च।&lt;br&gt;&#xA;५८, २९. इवण्णुवण्णा झला।&lt;br&gt;&#xA;इवण्णुवण्णाइच्‍चेते झलसञ्‍ञा होन्ति यथासङ्ख्यं।&lt;br&gt;&#xA;इसिनो , अग्गिनो, गहपतिनो, दण्डिनो। सेतुनो, केतुनो, भिक्खुनो। सयम्भुनो, अभिभुनो।&lt;br&gt;&#xA;झलइच्‍चनेन क्‍वत्थो? झलतो सस्स नो वा।&lt;br&gt;&#xA;५९, १८२. ते इत्थिख्या पो।&lt;br&gt;&#xA;ते इवण्णुवण्णा यदा इत्थिख्या, तदा पसञ्‍ञा होन्ति।&lt;br&gt;&#xA;रत्तिया, इत्थिया, धेनुया, वधुया।&lt;br&gt;&#xA;इत्थिख्याति किमत्थं? इसिना, भिक्खुना।&lt;br&gt;&#xA;सइच्‍चनेन क्‍वत्थो? पतो या।&lt;br&gt;&#xA;६०, १७७. आ घो।&lt;br&gt;&#xA;आकारो यदा इत्थिख्यो, तदा घसञ्‍ञो होति।&lt;br&gt;&#xA;सद्धाय, कञ्‍ञाय, वीणाय, गङ्गाय, दिसाय सालाय, मालाय, तुलाय, दोलाय, पभाय, सोभाय, पञ्‍ञाय, करुणाय नावाय, कपालिकाय।&lt;br&gt;&#xA;आति किमत्थं? रत्तिया, इत्थिया।&lt;br&gt;&#xA;इत्थिख्योति किमत्थं? सत्थारा देसितो अयं धम्मो।&lt;br&gt;&#xA;घइच्‍चनेन क्‍वत्थो? घतो नादीनं।&lt;br&gt;&#xA;६१, ८६. सागमो से।&lt;br&gt;&#xA;सकारागमो होति से विभत्तिम्हि।&lt;br&gt;&#xA;पुरिसस्स, अग्गिस्स, इसिस्स, दण्डिस्स, भिक्खुस्स, सयम्भुस्स, अभिभुस्स।&lt;br&gt;&#xA;सेति किमत्तं? पुरिसस्मिं।&lt;br&gt;&#xA;६२, २०६. संसास्वेकवचनेसु च।&lt;br&gt;&#xA;संसासु एकवचनेसु विभत्तादेसेसु सकारागमो होति।&lt;br&gt;&#xA;एतिस्सं, एतिस्सा इमिस्सं, इमिस्सा, तिस्सं, तिस्सा,&lt;br&gt;&#xA;तस्सं तस्सा, यस्सं, यस्सा, अमुस्सं, अमुस्सा।&lt;br&gt;&#xA;संसास्वीति किमत्थं? अग्गिना, पाणिना।&lt;br&gt;&#xA;एकवचनेस्वीति किमत्थं? तासं, सब्बासं।&lt;br&gt;&#xA;विभत्तादेसेस्वीति किमत्थं? मनसा, वचसा, थामसा।&lt;br&gt;&#xA;६३, २१७. एतिमासमि।&lt;br&gt;&#xA;एताइमाइच्‍चेतेसमन्तो सरो इकारो होति संसासु एकवचनेसु विभत्तादेसेसु।&lt;br&gt;&#xA;एतिस्सं, एतिस्सा, इमिस्सं, इमिस्सा।&lt;br&gt;&#xA;संसास्वीति किमत्थं? एताय, इमाय।&lt;br&gt;&#xA;एकवचनेस्वीति किमत्थं? एतासं, इमासं।&lt;br&gt;&#xA;६४, २१६. तस्सा वा।&lt;br&gt;&#xA;तस्सा इत्थियं वत्तमानस्स अन्तस्स आकारस्स इकारो होति वा संसासु एकवचनेसु विभत्तादेसेसु।&lt;br&gt;&#xA;तिस्सं, तिस्सा, तस्सं, तस्सा।&lt;br&gt;&#xA;६५, २१५. ततो सस्स स्साय।&lt;br&gt;&#xA;ततो ता एता इमातो सस्स विभत्तिस्स स्सायादेसो होति वा।&lt;br&gt;&#xA;तिस्साय, एतिस्साय, इमिस्साय।&lt;br&gt;&#xA;वाति किमत्थं? तिस्सा, एतिस्सा, इमिस्सा।&lt;br&gt;&#xA;६६, २०५. घो रस्सं।&lt;br&gt;&#xA;घो रस्समापज्‍जते संसासु एकवचनेसु विभत्तादेसेसु।&lt;br&gt;&#xA;तस्सं, तस्सा, यस्सं, यस्सा, सब्बस्सं, सब्बस्सा।&lt;br&gt;&#xA;संसास्वीति किमत्थं? ताय, सब्बाय।&lt;br&gt;&#xA;एकवचनेस्वीति किमत्थं? तासं, सब्बासं।&lt;br&gt;&#xA;६७, २२९. नो च द्वादितो नंम्हि।&lt;br&gt;&#xA;द्विइच्‍चेवमादितो सङ्ख्यातो नकारागमो होति नंम्हि विभत्तिम्हि।&lt;br&gt;&#xA;द्विन्‍नं, तिन्‍नं, चतुन्‍नं, पञ्‍चन्‍नं, छन्‍नं, सत्तन्‍नं, अट्ठन्‍नं, नवन्‍नं, दसन्‍नं।&lt;br&gt;&#xA;द्वादितोति किमत्थं? सहस्सानं।&lt;br&gt;&#xA;नंम्हीति किमत्थं? द्वीसु, तीसु।&lt;br&gt;&#xA;चग्गहणेनस्सञ्‍चागमो होति। चतस्सन्‍नं इत्थीनं तिस्सन्‍नं वेदनानं।&lt;br&gt;&#xA;६८, १८४. अमा पतो स्मिंस्मानं वा।&lt;br&gt;&#xA;पइच्‍चेतस्मा स्मिंस्माइच्‍चेतेसं अंआआदेसा होन्ति वा यथासङ्ख्यं।&lt;br&gt;&#xA;मत्यं, मतियं, मत्या, मतिया, निकत्यं। निकतियं, निकत्या, निकतिया, विकत्यं, विकतियं, विकत्या, विकतिया, विरत्यं, विरतियं, विरत्या, विरतिया, रत्यं, रतियं, रत्या, रतिया, पुथब्यं, पुथवियं, पुथब्या, पुथविया, पवत्यं, पवत्या, पवत्तियं, पवत्तिया।&lt;br&gt;&#xA;६९, १८६. आदितो ओ च।&lt;br&gt;&#xA;आदिइच्‍चेतस्मा स्मिंवचनस्स अंओआदेसा होन्ति वा।&lt;br&gt;&#xA;आदीं , आदो।&lt;br&gt;&#xA;वाति किमत्थं? आदिस्मिं, आदिम्हि नाथं नमस्सित्वान,&lt;br&gt;&#xA;चग्गहणेन अञ्‍ञस्मापि स्मिं वचनस्स आ ओ अंआदेसा होन्ति। दिवा च रत्तो च हरन्ति ये बलि। बाराणसिं अहु राजा।&lt;br&gt;&#xA;७०, ३०. झलानमियुवा सरे वा।&lt;br&gt;&#xA;झलइच्‍चेतेसं इय उवइच्‍चेते आदेसा होन्ति वा सरे परे यथासङ्ख्यं।&lt;br&gt;&#xA;तियन्तं पच्छियागारे, अग्गियागारे, भिक्खुवासने निसीदति, वुथुवासने निसीदति।&lt;br&gt;&#xA;सरेति किमत्थं? तिमलं, तिफलं, तिचतुक्‍कं, तिदण्डं, तिलोकं, तिनयनं, तिपासं, तिहंसं, तिभवं, तिखन्धं, तिपिटकं, तिवेदनं, चतुद्दिसं, पुथुभूतं।&lt;br&gt;&#xA;वाति किमत्थं? पञ्‍चहङ्गेहि तीहाकारेहि। चक्खायतनं।&lt;br&gt;&#xA;वाति विकप्पनत्थं, इकारस्स अयादेसो होति, वत्थुत्तयं।&lt;br&gt;&#xA;७१, ५०५. यवकारा च।&lt;br&gt;&#xA;झलानं यकार वकारादेसा होन्ति सरे परे यथासङ्ख्यं।&lt;br&gt;&#xA;अग्यागारं , पक्खायतनं, स्वागतं, ते महावीर।&lt;br&gt;&#xA;चग्गहणं सम्पिण्डनत्थं।&lt;br&gt;&#xA;७२, १८५. पसञ्‍ञस्स च।&lt;br&gt;&#xA;पसञ्‍ञस्स च इवण्णस्स विभत्तादेसे सरे परे यकारादेसो होति।&lt;br&gt;&#xA;पुथब्या, रत्या, मत्या।&lt;br&gt;&#xA;सरेति किमत्थं? पुथवियं।&lt;br&gt;&#xA;७३, १७४. गाव से।&lt;br&gt;&#xA;गोइच्‍चेतस्स ओकारस्स आवादेसो होति से विभत्तिम्हि।&lt;br&gt;&#xA;गावस्स।&lt;br&gt;&#xA;७४, १६९. योसु च।&lt;br&gt;&#xA;गोइच्‍चेतस्स ओकारस्स आवादेसो होति योइच्‍चेतेसु परेसु।&lt;br&gt;&#xA;गावो गच्छन्ति, गावो पस्सन्ति, गावी गच्छन्ति, गावी पस्सन्ति।&lt;br&gt;&#xA;चग्गहणं किमत्थं? नास्मास्मिंसु वचनेसु आवा देसो होति।&lt;br&gt;&#xA;गावेन, गावा, गावे, गावेसु।&lt;br&gt;&#xA;७५, १७०. अवम्हि च।&lt;br&gt;&#xA;गोइच्‍चेतस्स ओकारस्स आवअवइच्‍चेते आदेसा होन्ति अंम्हि विभत्तिम्हि।&lt;br&gt;&#xA;गावं, गवं।&lt;br&gt;&#xA;चग्गहणेन सादिसेसेसु पुब्बुत्तवचनेसु गोइच्‍चेतस्स ओकारस्स अवादेसो होति।&lt;br&gt;&#xA;गवस्स, गवो, गवेन, गवा, गवे, गवेसु।&lt;br&gt;&#xA;७६, १७१. आवस्सु वा।&lt;br&gt;&#xA;आवइच्‍चेतस्स गावादेसस्स अन्त सरस्स उकारादेसो होति वा अंम्हि विभत्तिम्हि।&lt;br&gt;&#xA;गावुं, गावं।&lt;br&gt;&#xA;आवस्सेति किमत्थं? गावो तिट्ठन्ति।&lt;br&gt;&#xA;७७, १७५. ततो नमं पतिम्हा लुत्ते च समासे।&lt;br&gt;&#xA;ततो गोसद्दतो नंवचनस्स अंआदेसो होति, गोइच्‍चेतस्स ओकारस्स अवादेसो होति पतिम्हि परे अलुत्ते च समासे।&lt;br&gt;&#xA;गवपति।&lt;br&gt;&#xA;अलुत्तेति किमत्थं? गोपति।&lt;br&gt;&#xA;चग्गहणेन असमासेपि नंवचनस्स अंआदेसो होति, गोइच्‍चेतस्स ओकारस्स अवादेसो होति।&lt;br&gt;&#xA;गवं।&lt;br&gt;&#xA;७८, ३. ओसरे च।&lt;br&gt;&#xA;गोइच्‍चेतस्स ओकारस्स अवादेसो होति समासे च सरे परे।&lt;br&gt;&#xA;गवस्सकं, गवेळकं, गवाजिनं।&lt;br&gt;&#xA;चग्गहणेन उवण्णइच्‍चेवमन्तानं लिङ्गानं उवअवउरादेसा होन्ति स्मिंयोइच्‍चेतेसु क्‍वचि।&lt;br&gt;&#xA;भुवि, पसवो, गुरवो, चतुरो।&lt;br&gt;&#xA;सरेति किमत्थं? गोधनो, गोविन्दो।&lt;br&gt;&#xA;७९, ४६. तब्बिपरीतूपपदे ब्यञ्‍जने च।&lt;br&gt;&#xA;तस्स अवसद्दस्स यदा उपपदे तिट्ठमानस्स तस्स ओकारस्स विपरीतो होति ब्यञ्‍जने परे।&lt;br&gt;&#xA;उग्गते सूरिये, उग्गच्छति, उग्गहेत्वा।&lt;br&gt;&#xA;चग्गहणमवधारणत्थं। अवसाने, अवकिरणे, अवकिरति।&lt;br&gt;&#xA;८०, १७३. गोण नंम्हि वा।&lt;br&gt;&#xA;सब्बस्सेव गोसद्दस्स गोणादेसो होति वा नंम्हि विभत्तिम्हि।&lt;br&gt;&#xA;गोणानं सत्तन्‍नं।&lt;br&gt;&#xA;वाति किमत्थं?&lt;br&gt;&#xA;गोनञ्‍चे तरमानानं, उजुं गच्छति पुङ्गवो।&lt;br&gt;&#xA;सब्बा गावी उजुं यन्ति, नेत्ते उजुं गते सति।&lt;br&gt;&#xA;योगविभागेन अञ्‍ञत्रापि गोणादेसो होति। गोणभूतानं।&lt;br&gt;&#xA;८१, १७२. सुहिनासु च।&lt;br&gt;&#xA;सुहिनाइच्‍चेतेसु सब्बस्स गोसद्दस्स गोणादेसो होति वा।&lt;br&gt;&#xA;गोणेसु, गोणेहि, गोणेभि, गोणेन।&lt;br&gt;&#xA;वाति किमत्थं? गोसु, गोहि, गोभि, गवेन।&lt;br&gt;&#xA;चग्गहणेन स्यादिसेसेसु पुब्बुत्तरवचनेसुपि गोण गु गवयादेसा होन्ति। गोणो, गोणा, गोणं, गोणे, गोणस्स, गोणम्हा। गोणम्हि, गुन्‍नं, गवयेहि, गवयेभि।&lt;br&gt;&#xA;८२, १४९. अंमो निग्गहितं झलपेहि।&lt;br&gt;&#xA;अंवचनस्स मकारस्स च झलपइच्‍चेतेहि निग्गहितं होति&lt;br&gt;&#xA;अग्गिं, इसिं, गहपतिं, दण्डिं, महेसिं, भिक्खुं, पटुं, सयम्भुं, अभिभुं, रत्तिं, इत्थिं, वधुं, पुल्‍लिङ्गं, पुम्भावो, पुङ्कोकिलो।&lt;br&gt;&#xA;अंमोति किमत्थं? अग्गिना, पाणिना, भिक्खुना, रत्तिया, इत्थिया, वधुया।&lt;br&gt;&#xA;झलपेहीति किमत्थं? सुखं, दुक्खं।&lt;br&gt;&#xA;पुनारम्भ हणं विभासानिवत्तनत्थं। अग्गिं, पटुं, बुद्धिं, वधुं।&lt;br&gt;&#xA;८३, ६७. सरलोपो’ मादेस पच्‍चयादिम्हि सरलोपे तु पकति।&lt;br&gt;&#xA;सरलोपो होति अमादेसपच्‍चयादिम्हि सर लोपे तु पकति होति।&lt;br&gt;&#xA;पुरिसं, पुरिसे, पापं, पापे, पापियो, पापिट्ठो।&lt;br&gt;&#xA;अमादेसपच्‍चयादिम्हीति कि त्थं? अप्पमादो अमतं पदं।&lt;br&gt;&#xA;सरलोपेति किमत्थं? पुरिसस्स, दण्डिनं।&lt;br&gt;&#xA;तुग्गहणमवधारणत्थं। भिक्खुनी, गहपतानी।&lt;br&gt;&#xA;पकतिग्गहणसामत्थेन पुन सन्धिभावो च होति। सेय्यो, सेट्ठो, जेय्यो, जेट्ठो।&lt;br&gt;&#xA;८४, १४४. अघोरस्समेकवचनयोस्वपि च।&lt;br&gt;&#xA;अघो सरो रस्समापज्‍जते एकवचनयोइच्‍चेतेसु।&lt;br&gt;&#xA;इत्थिं, इत्थियो, इत्थिया। वधुं, वधुयो, वधुया। दण्डिं, दण्डिनो, दण्डिना। सयम्भुं, सयम्भुवो, सयम्भुना।&lt;br&gt;&#xA;अघोति किमत्थं? कञ्‍ञं, कञ्‍ञायो, कञ्‍ञाय।&lt;br&gt;&#xA;एकवचनयोस्वीति किमत्थं? इत्थीहि, सयम्भूहि।&lt;br&gt;&#xA;चग्गहणमवधारणत्थं। नदिं, नदियो, नदिया।&lt;br&gt;&#xA;अपिग्गहणेन न रस्समापज्‍जते। इत्थी, भिक्खुनी।&lt;br&gt;&#xA;८५, १५०. न सिस्मिमनपुंसकानि।&lt;br&gt;&#xA;सिस्मिं अनपुंसकानि लिङ्गानि न रस्समापज्‍जन्ते। इत्थी, भिक्खुनी, वधू, दण्डी, सयम्भू।&lt;br&gt;&#xA;सिस्मिंन्ति किमत्थं? भोति इत्थि, भोति वधु, भो दण्डि, भो सयम्भु।&lt;br&gt;&#xA;अनपुंसकानीति किमत्थं? सुखकारि दानं, सुखकारि सीलं, सीघयायि चित्तं।&lt;br&gt;&#xA;८६, २२७. उभादितो नमिन्‍नं।&lt;br&gt;&#xA;उभइच्‍चेवमादितो सङ्ख्यातो नंवचनस्स इन्‍नं होति।&lt;br&gt;&#xA;उभिन्‍नं, दुविन्‍नं।&lt;br&gt;&#xA;उभादितोति किमत्थं? उभयेसं।&lt;br&gt;&#xA;८७, २३१. इण्णमिण्णन्‍नं तीहि सङ्ख्याहि।&lt;br&gt;&#xA;नंवचनस्स इण्णं इण्णन्‍नं इच्‍चेते आदेसा होन्ति तीहि सङ्ख्याहि।&lt;br&gt;&#xA;तिण्णं, तिण्णन्‍नं।&lt;br&gt;&#xA;तीहीति किमत्थं? द्विन्‍नं।&lt;br&gt;&#xA;८८, १४७. योसु कतनिकारलोपेसु दीघं।&lt;br&gt;&#xA;सब्बे सरा योसु कतनिकारलोपेसु दीघमापज्‍जन्ते।&lt;br&gt;&#xA;अग्गी, भिक्खू, रत्ती, यागू, अट्ठी, अट्ठीनि, आयू, आयूनि, सब्बानि, यानि, तानि, कानि, कतमानि, एतानि, अपूनि, इमानि।&lt;br&gt;&#xA;योस्वीति किमत्थं? अग्गि, भिक्खु, रत्ति, यागु, सब्बो, यो, सो, को, अमुको।&lt;br&gt;&#xA;कतनिकारलोपेस्वीति किमत्थं? इत्थियो, वधुयो, सयम्भुवो।&lt;br&gt;&#xA;पुनारम्भग्गहणं किमत्थं? निच्‍चदीपनत्थं। अग्गी, भिक्खू, रत्ती, यानि, तानि, कतमानि।&lt;br&gt;&#xA;८९, ८७. सुनंहिसु च।&lt;br&gt;&#xA;सुनंहिइच्‍चेतेसु सब्बे सरा दीघमापज्‍जन्ते।&lt;br&gt;&#xA;अग्गीसु, अग्गीनं, अग्गीहि, रत्तीसु, रत्तीनं, रत्तीहि। भिक्खूसु, भिक्खूनं, भिक्खूहि। पुरिसानं।&lt;br&gt;&#xA;एतेस्वीती किमत्थं? अग्गिना, पाणिना, दण्डिना।&lt;br&gt;&#xA;चग्गहणमवधारणत्थं। सुखेत्तेसु ब्रह्मचारिसु, धम्ममक्खासि भगवा भिक्खुनं दत्वा सकेहि पाणिभि।&lt;br&gt;&#xA;९०, २५२. पञ्‍चादीनमत्तं।&lt;br&gt;&#xA;पञ्‍चादीनं सङ्ख्यानं अन्तो अत्तमापज्‍जते सुनंहिइच्‍चेतेसु।&lt;br&gt;&#xA;पञ्‍चसु, पञ्‍चन्‍नं, पञ्‍चहि, छसु, छन्‍नं, छहि, सत्तसु, सत्तन्‍नं, सत्तहि, अट्ठसु, अट्ठन्‍नं, अट्ठहि, नवसु, नवन्‍नं, नवहि, दससु, दसन्‍नं, दसहि।&lt;br&gt;&#xA;पञ्‍चादीनमीति किमत्थं? द्वीसु, द्विन्‍नं, द्वीहि।&lt;br&gt;&#xA;अत्तमितिभावनिद्देसो उभयस्सागमनत्थं, अन्तो उकारो अत्तमापज्‍जते। चतस्सन्‍नं इत्थीनं। तिस्सन्‍नं वेदनानं।&lt;br&gt;&#xA;९१, १९४. पतिस्सिनीम्हि।&lt;br&gt;&#xA;पतिस्सन्तो अत्तमापज्‍जते इनीम्हि पच्‍चये परे।&lt;br&gt;&#xA;गहपतानी।&lt;br&gt;&#xA;इनीम्हीति किमत्थं? गहपति।&lt;br&gt;&#xA;९२, १००. न्तुस्सन्तो योसुच।&lt;br&gt;&#xA;न्तुपच्‍चयस्स अन्तो अत्तमापज्‍जते सुनंहियोइच्‍चेतेसु परेसु।&lt;br&gt;&#xA;गुणवन्तेसु, गुणवन्तानं, गुणवन्तेहि, गुणवन्ता, गुणवन्ते।&lt;br&gt;&#xA;न्तुस्सेति किमत्थं? इसीनं।&lt;br&gt;&#xA;एतेस्वीति किमत्थं? गुणवा।&lt;br&gt;&#xA;चग्गहणेन अञ्‍ञेसु वचनेसु अत्तञ्‍च होति। गुणवन्तस्मिं, गुणवन्तेन।&lt;br&gt;&#xA;अन्तग्गहणेन न्तुपच्‍चयस्स अन्तो अत्तमापज्‍जते, योनञ्‍च इकारो होति। गुणवन्ति।&lt;br&gt;&#xA;९३, १०६. सब्बस्स वा अंसेसु।&lt;br&gt;&#xA;सब्बस्सेव न्तुपच्‍चयस्स अत्तं होति वा अंसइच्‍चेतेसु।&lt;br&gt;&#xA;सतिमं भिक्खु, सतिमन्तं भिक्खुं वा, बन्धुमं राजानं, बन्धुमन्तं राजानं वा, सतिमस्स भिक्खुनो, सतिमतो भिक्खुनो वा, बन्धुमस्स रञ्‍ञो सुङ्कं, बन्धुमतो रञ्‍ञो वा सुङ्कं देति।&lt;br&gt;&#xA;एतेस्वीति किमत्थं? सतिमा भिक्खु, बन्धुमा राजा।&lt;br&gt;&#xA;९४, १०५. सिम्हि वा।&lt;br&gt;&#xA;न्तुपच्‍चयस्स अन्तस्स अत्तं होति वा सिम्हि विभत्तिम्हि।&lt;br&gt;&#xA;हिमवन्तो पब्बतो।&lt;br&gt;&#xA;वाति किमत्थं? हिमवा पब्बतो।&lt;br&gt;&#xA;९५, १४५. अग्गिस्सिनि ।&lt;br&gt;&#xA;अग्गिस्सन्तस्स इनि होति वा सिम्हि विभत्तिम्हि।&lt;br&gt;&#xA;पुरतो अग्गिनि, पच्छतो अग्गिनि, दक्खिणतो अग्गिनि, वामतो अग्गिनि।&lt;br&gt;&#xA;वाति किमत्थं? अग्गि।&lt;br&gt;&#xA;९६, १४८. योस्वकतरस्सो झो।&lt;br&gt;&#xA;योसु अकतरस्सो झो अत्तमापज्‍जते।&lt;br&gt;&#xA;अग्गयो मुनयो, इसयो, गहपतयो।&lt;br&gt;&#xA;योस्वीति किमत्थं? अग्गीसु।&lt;br&gt;&#xA;अकतरस्सोति किमत्थं? दण्डिनो।&lt;br&gt;&#xA;झोति किमत्थं? रत्तियो।&lt;br&gt;&#xA;९७, १५६. वेवोसु लो च।&lt;br&gt;&#xA;वेवोइच्‍चेतेसु अकतरस्सो लो अत्तमापज्‍जते।&lt;br&gt;&#xA;भिक्खवे, भिक्खवो, हेतवे, हेतवो।&lt;br&gt;&#xA;अकतरस्सोति किमत्थं? सयम्भुवो, वेस्सभुवो, पराभिभुवो।&lt;br&gt;&#xA;वेवोस्वीति किमत्थं? हेतुना, केतुना, सेतुना।&lt;br&gt;&#xA;चग्गहणमनुकड्ढनत्थं।&lt;br&gt;&#xA;९८, १८६. मातुलादीनमानत्तमीकारे।&lt;br&gt;&#xA;मातुलइच्‍चेवमादीनं अन्तो आनत्तमापज्‍जते ईकारे पच्‍चये परे।&lt;br&gt;&#xA;मातुलानी , अय्यकानी, वरुणानी।&lt;br&gt;&#xA;ईकारेति किमत्थं? भिक्खुनी, राजिनी, जालिनी, गहपतानी।&lt;br&gt;&#xA;आनत्तग्गहणेन नदीइच्‍चेतस्स दीसद्दस्स ज्‍जोज्‍जा आदेसा होन्ति सह विभत्तिया योनासइच्‍चेतेसु। नज्‍जो सन्दन्ति, नज्‍जा कतं तरङ्गं, नज्‍जा नेरञ्‍जराय तीरे।&lt;br&gt;&#xA;९९, ८१. स्माहिस्मिंनंम्हाभिम्हिवा।&lt;br&gt;&#xA;सब्बतो लिङ्गतो स्माहिस्मिं इच्‍चेतेसं म्हाभिम्हिइच्‍चेते आदेसा होन्ति वा यथासङ्ख्यं।&lt;br&gt;&#xA;पुरिसम्हा, पुरिसस्मा, पुरिसेभि, पुरिसेहि, पुरिसम्हि, पुरिसस्मिं।&lt;br&gt;&#xA;स्माहिस्मिंनमिति किमत्थं? वण्णवन्तं अगन्धकं विरुळ्हपुप्फं, महन्तं छत्तं महाछत्तं, महन्तं धजं महाधजं।&lt;br&gt;&#xA;१००, २१४. न तिमेहि कताकारेहि।&lt;br&gt;&#xA;त इमइच्‍चेतेहि कताकारेहि स्मास्मिं नंम्हाम्हिइच्‍चेते आदेसा नेव होन्ति।&lt;br&gt;&#xA;अस्मा ठाना भयं उप्पज्‍जति, अस्मिं ठाने भयं तिट्ठति, अस्मा, अस्मिं।&lt;br&gt;&#xA;कताकारेहीति किमत्थं? तम्हा, तम्हि, इमम्हा, इमम्हि।&lt;br&gt;&#xA;१०१, ८०. सुहिस्वकारो ए।&lt;br&gt;&#xA;सुहिइच्‍चेतेसु अकारो एत्तमापज्‍जते।&lt;br&gt;&#xA;सब्बेसु, येसु, तेसु, केसु, पुरिसेसु, इमेसु, कुसलेसु, तुम्हेसु, अम्हेसु, सब्बेहि, येहि, तेहि, केहि, पुरिसेहि, इमेहि, कुसलेहि, तुम्हेहि, अम्हेहि।&lt;br&gt;&#xA;१०२, २०२. सब्बनामानं नंम्हि च।&lt;br&gt;&#xA;सब्बेसं सब्बनामानं अन्तो अकारो एत्तमापज्‍जते नंम्हि विभत्तिम्हि।&lt;br&gt;&#xA;सब्बेसं, सब्बेसानं, येसं, येसानं, तेसं, तेसानं, इमेसं, इमेसानं, केसं, केसानं, इतरेसं, इतरेसानं, कतमेसं, कतमेसानं। सब्बनामानमिति किमत्थं? बुद्धानं भगवन्तानं आचिण्णसमाचिण्णो।&lt;br&gt;&#xA;अकारोति किमत्थं? अमूसं, अमूसानं।&lt;br&gt;&#xA;नंम्हीति किमत्थं? सब्बे, इमे।&lt;br&gt;&#xA;चग्गहण मनुकड्ढनत्थं।&lt;br&gt;&#xA;१०३, ७९. अतो नेन।&lt;br&gt;&#xA;तस्मा अकारतो नावचनस्स एनादेसो होति।&lt;br&gt;&#xA;सब्बेन, येन, तेन, केन, अनेन, पुरिसेन, रूपेन।&lt;br&gt;&#xA;अतोति किमत्थं? मुनिना, अमुना, भिक्खुना।&lt;br&gt;&#xA;नाति किमत्थं? तस्मा।&lt;br&gt;&#xA;१०४, ६६. सो।&lt;br&gt;&#xA;तस्मा अकारतो सिवचनस्स ओकारादेसो होति।&lt;br&gt;&#xA;सब्बो, यो, सो, को, अमुको, पुरिसो।&lt;br&gt;&#xA;सीति किमत्थं? पुरिसानं।&lt;br&gt;&#xA;अतोति किमत्थं? सयम्भू।&lt;br&gt;&#xA;१०५, ०. सो वा।&lt;br&gt;&#xA;तस्मा अकारतो नावचनस्स सोआदेसो होति वा।&lt;br&gt;&#xA;अत्थसो धम्मं जानाति, ब्यञ्‍जनसो अत्थं जानाति, अक्खरसो, सुत्तसो, पदसो, यससो। उपायसो, सब्बसो, थामसो, ठानसो।&lt;br&gt;&#xA;वाति किमत्थं? पादेन वा पादारहेन वा अतिरेकपादेन वा यो भिक्खु थेय्यचित्तेन परस्स भण्डं गण्हाति, सो भिक्खु पाराजिको होति असंवासो।&lt;br&gt;&#xA;१०६, ३१३. दीघोरेहि।&lt;br&gt;&#xA;दीघओरइच्‍चेतेहि स्मावचनस्स सोआदेसो होति वा।&lt;br&gt;&#xA;दीघसो, ओरसो, दीघम्हा, ओरम्हा।&lt;br&gt;&#xA;दीघोरेहिति किमत्थं? सरम्हा, वचनम्हा।&lt;br&gt;&#xA;१०७, ६९. सब्बयोनीनमाए।&lt;br&gt;&#xA;तस्मा अकारतो सब्बेसं योनीनंआए आदेसा होन्ति वा यथासङ्ख्यं।&lt;br&gt;&#xA;पुरिसा, पुरिसे, रूपा, रूपे।&lt;br&gt;&#xA;वाति किमत्थं? अग्गयो, मुनयो, इसयो।&lt;br&gt;&#xA;योनीनन्ति किमत्थं? पुरिसस्स, रूपस्स।&lt;br&gt;&#xA;अकारतोति किमत्थं? दण्डिनो, अट्ठीनि, अग्गी पज्‍जलन्ति, मुनी चरन्ति।&lt;br&gt;&#xA;१०८, ९०. स्मास्मिंनंवा।&lt;br&gt;&#xA;तस्मा अकारतो सब्बेसं स्मास्मिंइच्‍चेतेसं आ ए आदेसा होन्ति वा यथासङ्ख्यं।&lt;br&gt;&#xA;पुरिसा , पुरिसस्मा, पुरिसे, पुरिसस्मिं।&lt;br&gt;&#xA;अकारतोति किमत्थं? दण्डिना, दण्डिस्मिं, भिक्खुना, भिक्खुस्मिं।&lt;br&gt;&#xA;१०९, ३०४. आय चतुत्थेकवचनस्सतु।&lt;br&gt;&#xA;तस्मा अकारतो चतुत्थेकवचनस्स आयादेसो होति वा।&lt;br&gt;&#xA;अत्थाय हिताय सुखाय देवमनुस्सानं बुद्धो लोके उप्पज्‍जति।&lt;br&gt;&#xA;अतोति किमत्थं? इसिस्स।&lt;br&gt;&#xA;चतुत्थीति किमत्थं? पुरिसस्स मुखं।&lt;br&gt;&#xA;एकवचनस्सेति किमत्थं? पुरिसानं ददाति।&lt;br&gt;&#xA;वाति किमत्थं? दाता होति समणस्स वा ब्राह्मणस्स वा।&lt;br&gt;&#xA;तुग्गहणेनत्थञ्‍च होति। अत्थत्थं, हितत्थं, सुखत्थं।&lt;br&gt;&#xA;११०, २०१. तयो नेव च सब्बनामेहि।&lt;br&gt;&#xA;तेहि सब्बनामेहि अकारन्तेहि स्मास्मिं सइच्‍चेतेसं तयो आ ए आयादेसा नेव होन्ति।&lt;br&gt;&#xA;सब्बस्मा , सब्बस्मिं, सब्बस्स। यस्मा, यस्मिं, यस्स। तस्मा, तस्मिं, तस्स। कस्मा, कस्मिं, कस्स। इमस्मा, इमस्मिं, इमस्स।&lt;br&gt;&#xA;सब्बनामेहीति किमत्थं? पापा, पापे, पापाय।&lt;br&gt;&#xA;चग्गहणमनुकड्ढनत्थं।&lt;br&gt;&#xA;१११, १७९. घतो नादीनं।&lt;br&gt;&#xA;तस्मा घतो नादीनमेकवचनानं विभत्तिगणानं आयादेसो होति।&lt;br&gt;&#xA;कञ्‍ञाय कतं कम्मं, कञ्‍ञाय दीयते, कञ्‍ञाय निस्सटं वत्थं। कञ्‍ञाय परिग्गहो, कञ्‍ञाय पतिट्ठितं सीलं।&lt;br&gt;&#xA;घतोति किमत्थं? रत्तिया, इत्थिया, धेनुया, वधुया।&lt;br&gt;&#xA;नादीनमिति किमत्थं? कञ्‍ञं पस्सति, विज्‍जं, वीणं, गङ्गं।&lt;br&gt;&#xA;एकवचनानमिति किमत्थं? सब्बासु, यासु, तासु, कासु, इमासु, पभासु।&lt;br&gt;&#xA;११२, १८३. पतो या।&lt;br&gt;&#xA;तस्मा पतो नादीनमेकवचनानं विभत्तिगणानं याआदेसो होति।&lt;br&gt;&#xA;रत्तिया , इत्थिया, देविया, धेनुया, यागुया, वधुया।&lt;br&gt;&#xA;नादीनमिति किमत्थं? रत्ती, रत्तिं, इत्थी, इत्थिं।&lt;br&gt;&#xA;पतोति किमत्थं? कञ्‍ञाय, वीणाय, गङ्गाय, पभाय, सोभाय।&lt;br&gt;&#xA;एकवचनानमिति किमत्थं? रत्तीनं, इत्थीनं।&lt;br&gt;&#xA;११३, १३२. सखतो गस्से वा।&lt;br&gt;&#xA;तस्मा सखतो गस्स अकार आकार इकार ईकार एकारादेसा होन्ति वा।&lt;br&gt;&#xA;भो सख, भो सखा, भो सखि, भो सखी, भो सखे।&lt;br&gt;&#xA;११४, १७८. घते च।&lt;br&gt;&#xA;तस्मा घतो गस्स एकारादेसो होति।&lt;br&gt;&#xA;भोति अय्ये, भोति कञ्‍ञे, भोति खरादिये।&lt;br&gt;&#xA;चग्गहणमवधारणत्थं, सन्‍निट्ठानं।&lt;br&gt;&#xA;११५, १८१. न अम्मादितो।&lt;br&gt;&#xA;ततो अम्मादितो गस्स एकारत्तं न होति।&lt;br&gt;&#xA;भोति अम्मा, भोति अन्‍ना, भोति अम्बा, भोति ताता।&lt;br&gt;&#xA;अम्मादितोति किमत्थं? भोति कञ्‍ञे।&lt;br&gt;&#xA;११६, १५७. अकतरस्सा लतो य्वालपनस्स वेवो।&lt;br&gt;&#xA;तस्मा अकतरस्सा लतो य्वालपनस्स वेवोआदेसा होन्ति।&lt;br&gt;&#xA;भिक्खवे, भिक्खवो, हेतवे, हेतवो।&lt;br&gt;&#xA;अकतरस्साति किमत्थं? सयम्भुवो।&lt;br&gt;&#xA;लतोति किमत्थं? नागियो, धेनुयो, यागुयो।&lt;br&gt;&#xA;आलपनस्सेति किमत्थं? ते हेतवो, ते भिक्खवो।&lt;br&gt;&#xA;११७, १२४. झलतो सस्सनो वा।&lt;br&gt;&#xA;तस्मा झलतो सस्स विभत्तिस्स नो आदेसो होति वा।&lt;br&gt;&#xA;अग्गिनो, अग्गिस्स, सखिनो, सखिस्स, दण्डिनो, दण्डिस्स, भिक्खुनो, भिक्खुस्स, सयम्भुनो, सयम्भुस्स।&lt;br&gt;&#xA;सस्सेति किमत्थं? इसिना, भिक्खुना।&lt;br&gt;&#xA;झलतोति किमत्थं? पुरिसस्स।&lt;br&gt;&#xA;११८, १४६. घपतो च योनं लोपो।&lt;br&gt;&#xA;तेहि घपझलइच्‍चेतेहि योनं लोपो होति वा।&lt;br&gt;&#xA;कञ्‍ञा, कञ्‍ञायो। रत्ती, रत्तियो, इत्थी, इत्थियो, यागू, यागुयो, वधू, वधुयो। अग्गी, अग्गयो। भिक्खू, भिक्खवो। सयम्भू, सयम्भुवो। अट्ठी, अट्ठीनि, आयू, आयूनि।&lt;br&gt;&#xA;चग्गहणमनुकड्ढनत्थं।&lt;br&gt;&#xA;११९, १५५. लतो वोकारो च।&lt;br&gt;&#xA;तस्मा लतो योनं वोकारो होति वा।&lt;br&gt;&#xA;भिक्खवो, भिक्खू, सयम्भुवो, सयम्भू।&lt;br&gt;&#xA;कारग्गहणं किमत्थं? योनं नो च होति। जन्तुनो।&lt;br&gt;&#xA;चग्गहणमवधारणत्थं, अमू पुरिसा तिट्ठन्ति, अमू पुरिसे पस्सथ।&lt;br&gt;&#xA;इति नामकप्पे पठमो कण्डो।&lt;/p&gt;</description>
    </item>
    <item>
      <title>०३. कारककप्प</title>
      <link>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/03_kArakakappa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/03_kArakakappa/</guid>
      <description>&lt;p&gt;३. कारककप्प&lt;/p&gt;&#xA;&lt;h2 id=&#34;छटठकणड&#34;&gt;छट्ठकण्ड&lt;/h2&gt;&#xA;&lt;p&gt;२७१, ८८, ३०८. यस्मा दपेति भयमादत्ते वा तदपादानं।&lt;br&gt;&#xA;यस्मा वा अपेति, यस्मा वा भयं जायते, यस्मा वा आदत्ते, तं कारकं अपादानसञ्ञं होति।&lt;br&gt;&#xA;तं यथा? गामा अपेन्ति मुनयो, नगरा निग्गतो राजा, चोरा भयं जायते, आचरियुपज्झायेहि सिक्खं गण्हाति सिस्सो।&lt;br&gt;&#xA;अपादानमिच्चनेन क्वत्थो? अपादाने पञ्चमी।&lt;br&gt;&#xA;२७२, ३०९. धातुना मानमुपसग्गयोगाद्वीस्वपि च।&lt;br&gt;&#xA;धातुनामानं पयोगे च उपसग्गयोगादीस्वपि च तं कारकं अपादानसञ्ञं होति।&lt;br&gt;&#xA;धातूनं पयोगे ताव जिइच्चेतस्स धातुस्स परापुब्बस्स पयोगे यो असहो, सो अपादानसञ्ञो होति।&lt;br&gt;&#xA;तं यथा? बुद्धस्मा पराजेन्ति अञ्ञतित्थिया।&lt;br&gt;&#xA;भूइच्चेतस्स धातुस्स पपुब्बस्स पयोगे यतो अच्छिन्नप्पभवो, सो अपादानसञ्ञो होति।&lt;br&gt;&#xA;तं यथा? हिमवता पभवन्ति पञ्च महानदियो, अनवतत्तम्हा पभवन्ति महासरा, अचिरवतिया पभवन्ति कुन्नदियो।&lt;br&gt;&#xA;नामप्पयोगेपि तं कारकं अपादानसञ्ञं होति।&lt;br&gt;&#xA;तं यथा? उरस्मा जातो पुत्तो, भूमितो निग्गतो रसो, उभतो सुजातो पुत्तो मातितो च पितितो च।&lt;br&gt;&#xA;उपसग्गयोगे तं कारकं अपादानसञ्ञं होति।&lt;br&gt;&#xA;तं यथा? अपसालाय आयन्ति वाणिजा, आब्रह्मलोका सद्दो अब्भुग्गच्छति उपरि पब्बता देवो वस्सति, बुद्धस्मा पति सारिपुत्तो धम्मदेसनाय भिक्खू आलपति तेमासं, घतमस्स तेलस्मा पति ददाति, उप्पलमस्स पदुमस्मा पति ददाति, कनकमस्स हिरञ्ञस्मा पति ददाति।&lt;br&gt;&#xA;आदिग्गहणेन कारकमज्झेपि पञ्चमीविभत्ति होति। इतो पक्खस्मा विज्झति मिगं लुद्दको, कोसा विज्झति कुञ्जरं, मासस्मा भुञ्जति भोजनं।&lt;br&gt;&#xA;अपिग्गहणेन निपातपयोगेपि पञ्चमीविभत्ति होति दुतिया च ततिया च। रहिता मातुजा पुञ्ञं कत्वा दानं देति, रहिता मातुजं, रहिता मातुजेन वा। रिते सद्धम्मा कुतो सुखं लभति, रिते सद्धम्मं, रिते सद्धम्मेन वा। ते भिक्खू नाना कुला पब्बजिता, विना सद्धम्मा नत्थञ्ञो कोचि नाथो लोके विज्जति, विना सद्धम्मं, विना सद्धम्मेन वा। विना बुद्धस्मा, विना बुद्धं, विना बुद्धेन वा।&lt;br&gt;&#xA;चग्गहणेन अञ्ञत्थापि पञ्चमीविभत्ति होति। यतोहं भगिनि अरियाय जातिया जातो। यतो सरामि अत्तानं, यतो पत्तोस्मि विञ्ञुतं, यत्वाधिकरणमेनं चक्खुन्द्रियं असंवुतं विहरन्तं अभिज्झादोमनस्सा पापका अकुसला धम्मा अन्वासवेय्युं।&lt;br&gt;&#xA;२७३, ३१०. रक्खणत्थानमिच्छितं।&lt;br&gt;&#xA;रक्खणत्थानं धातूनं पयोगे यं इच्छितं, तं कारकं अपादानसञ्ञं होति।&lt;br&gt;&#xA;काके रक्खन्ति तण्डुला, यवा पटिसेधेन्ति गावो।&lt;br&gt;&#xA;२७४, ३११. येन वा’ दस्सनं।&lt;br&gt;&#xA;येन वा अदस्सनमिच्छितं, तं कारकं अपादानसञ्ञं होति।&lt;br&gt;&#xA;उपज्झाया अन्तरधायति सिस्सो, मातरा च पितरा च अन्तरधायति पुत्तो।&lt;br&gt;&#xA;वाति किमत्थं? सत्तमीविभत्यत्तं। जेतवने अन्तरधायति भगवा।&lt;br&gt;&#xA;२७५, ३१२. दूरन्ति कद्ध काल निम्मान त्वालोप दिसायोगविभत्तारप्पयोग सुद्धप्पमोचन हेतु विवित्तप्पमाण पुब्बयोगबन्धन गुणवचन पञ्ह कथन थोकाकत्तूसु च।&lt;br&gt;&#xA;दूरत्थे, अन्तिकत्थे, अद्धनिम्माने, कालनिम्माने, त्वालोपे, दिसायोगे, विभत्ते, आरप्पयोगे, सुद्धे, पमोचने, हेत्वत्थे, विवित्तत्थे, पमाणे, पुब्बयोगे, बन्धनत्थे, गुणवचने, पञ्हे, कथने, थोके, अकत्तरि च इच्चेतेस्वत्थेसु, पयोगेसु च, तं कारकं अपादानसञ्ञं होति।&lt;br&gt;&#xA;दूरत्थेताव – कीव दूरो इतो नळकारगामो, दूरतो वा गम्म, आरका ते मोघपुरिसा इमस्मा धम्मविनया। दुतिया च ततिया च, दूरं गामं आवतो, दूरेन गामेन वा आगतो। आरका इमं धम्मविनयं, अनेन धम्मविनयेन वा इच्चेवमादि।&lt;br&gt;&#xA;अन्तिकत्थे – अन्तिकं गामा, आसन्नं गामा, समीपं गामा, समीपं सद्धम्मा। दुतिया च ततिया च, अन्तिकं गामं, अन्तिकं गामेन वा। आसन्नं गामं, आसन्नं गामेन वा। समीपं गामं। समीपं गामेन वा। समीपं सद्धम्मं, समीपं सद्धम्मेन वा इच्चेवमादि।&lt;br&gt;&#xA;अद्धनिम्माने – इतो मथुराय चतूसु योजनेसु सङ्कस्सं नाम नगरं अत्थि, तत्थ बहू जना वसन्ति इच्चेवमादि।&lt;br&gt;&#xA;कालनिम्माने – इतो भिक्खवे एकनवुतिकप्पे विपस्सी नाम भगवा लोके उदपादि, इतो तिण्णं मासानं अच्चयेन परिनिब्बायिस्सति इच्चेवमादि।&lt;br&gt;&#xA;त्वालोपे कम्माधिकरणेसु – पासादा सङ्कमेय्य, पासादं अभिरुहित्वा वा। पब्बता सङ्कमेय्य, पब्बतं अभिरुहित्वा वा। हत्थिक्खन्धा सङ्कमेय्य, हत्थिक्खन्धं अभिरुहित्वा वा। आसना वुट्ठहेय्य। आसने निसीदित्वा वा इच्चेवमादि।&lt;br&gt;&#xA;दिसायोगे – अविचितो याव उपरिभवग्गमन्तरे बहू सत्तनिकाया वसन्ति, यतो खेमं ततो भयं, पुरत्थिमतो, दक्खिणतो, पच्छिमतो, उत्तरतो अग्गी पज्जलन्ति, यतो अस्सोसुं भगवन्तं, उद्धं पादतला अधो केसमत्थका इच्चेवमादि।&lt;br&gt;&#xA;विभत्ते – यतो पणीततरो वा विसिट्ठतरो वा नत्थि। छट्ठी च, छन्नवुतीनं पासण्डानं, धम्मानं पवरं यदिदं सुगतविनयो इच्चेवमादि।&lt;br&gt;&#xA;आरप्पयोगे – गामधम्मा वसलधम्मा असद्धम्मा आरति विरति पटिविरति, पाणातिपाता वेरमणी इच्चेवमादि।&lt;br&gt;&#xA;सुद्धे – लोभनियेहि धम्मेहि सुद्धो असंसट्ठो, मातितो च पितितो च सुद्धो असंसट्ठो अनुपकुद्धो अगरहितो इच्चेवमादि।&lt;br&gt;&#xA;पमोचने – परिमुत्तो दुक्खस्माति वदामि, मुत्तोस्मि मारबन्धना, न ते मुच्चन्ति मच्चुना इच्चेवमादि।&lt;br&gt;&#xA;हेत्वत्थे – कस्मा हेतुना, केन हेतुना, किस्स हेतुना, कस्मा नु तुम्हं दहरा न मीयरे, कस्मा इधेव मरणं भविस्सति इच्चेवमादि।&lt;br&gt;&#xA;विवित्तत्थे – विवित्तो पापका धम्मा, विविच्चेव कामेहि विविच्च अकुसलेहि धम्मेहि इच्चेवमादि।&lt;br&gt;&#xA;पमाणे – दीघसो नवविदत्थियो सुगतविदत्थिया पमाणिका कारेतब्बा, मज्झिमस्स पुरिसस्स अड्ढ तेळसहत्था इच्चेवमादि।&lt;br&gt;&#xA;पुब्बयोगे – पुब्बेव सम्मोधा इच्चेवमादि।&lt;br&gt;&#xA;बन्धनत्थे – सतस्मा बन्धो नरो। ततिया च, सतेन बन्धो नरो रञ्ञा इणत्थेन इच्चेवमादि।&lt;br&gt;&#xA;गुणवचने – पुञ्ञाय सुगतिं यन्ति, चागाय विपुलं धनं, पञ्ञाय विमुत्तिमनो, इस्सरियाय जनं रक्खति राजा इच्चेवमादि।&lt;br&gt;&#xA;पञ्हे त्वालोपे कम्माधिकरणेसु – अभिधम्मा पुच्छन्ति, अभिधम्मं सुत्वा, अभिधम्मे ठत्वा वा। विनया पुच्छन्ति, विनयं सुत्वा, विनये ठत्वा वा। दुतिया च ततिया च, अभिधम्मं, अभिधम्मेन वा। विनयं, विनयेन वा। एव सुत्ता, गेय्या, गाथाय, वेय्याकरणा, उदाना, इतिवुत्तका, जातका, अब्भुतधम्मा, वेदल्ला इच्चेवमादि।&lt;br&gt;&#xA;कथने त्वालोपे कम्माधिकरणेसु – अभिधम्मा कथयन्ति, अभिधम्मं सुत्वा, अभिधम्मे ठत्वा वा। विनया कथयन्ति, विनयं सुत्वा, विनये ठत्वा वा। दुतिया च ततिया च, अभिधम्मं, अभिधम्मेन वा। विनयं विनयेन वा। एवं सुत्ता, गेय्या, गाथाय, वेय्याकरणा, उदाना, इतिवुत्तका, जातका, अब्भुतधम्मा, वेदल्ला इच्चेवमादि।&lt;br&gt;&#xA;थोके – थोका मुच्चन्ति। अप्पमत्तका मुच्चन्ति, किच्छा मुच्चन्ति। ततिया च। थोकेन, अप्पमत्तकेन, किच्छेन वा इच्चेवमादि।&lt;br&gt;&#xA;अकत्तरिच – कम्मस्स कतत्ता उपचितत्ता उस्सन्नत्ता विपुलत्ता चक्खुविञ्ञाणं उप्पन्नं होति इच्चेवमादि।&lt;br&gt;&#xA;चग्गहणेन सेसेसुपि ये मया नोपदिट्ठा अपादानपयोगिका, ते पयोगविचक्खणेहि यथायोगं योजेतब्बा।&lt;br&gt;&#xA;२७६, ३०२. यस्स दातुकामो रोचते धारयते वा तं सम्पदानं।&lt;br&gt;&#xA;यस्स वा दातुकामो यस्स वारोचते, यस्स वा धारयते, तं कारकं सम्पदानसञ्ञं होति।&lt;br&gt;&#xA;समणस्स चीवरं ददाति, समणस्स रोचते सच्चं, देवदत्तस्स सुवण्णच्छत्तं धारयते यञ्ञदत्तो।&lt;br&gt;&#xA;सम्पदानमिच्चनेन क्वत्थो? सम्पदाने चतुत्थी।&lt;br&gt;&#xA;वाति विकप्पनत्थं, धातुनामानं पयोगे वा उपसग्गप्पयोगे वा निपातप्पयोगे वा सति अत्थविकप्पनत्थं वाति पदं पयुज्जति।&lt;br&gt;&#xA;२७७, ३०३. सिलाघ हनु ठा सप धार पिह कुध दुहिस्सोसूय राधिक्ख पच्चासुण अनुपतिगिण पुब्बकत्तारोचनत्थ तदत्थ तुमत्थालमत्थ मञ्ञानादरप्पाणिनि, गत्यत्थकम्मनि, आसीसत्थ सम्मुति भिय्य सत्तम्यत्थेसु च।&lt;br&gt;&#xA;सिलाघ हनु ठा सप धार पिह कुध दुह इस्सइच्चेतेसं धातूनं पयोगे, उसूयत्थानञ्च पयोगे, राधिक्खप्पयोगे, पच्चासुणअनुपतिगिणानं पुब्बकत्तरि, आरोचनत्थे , तदत्थे, तुमत्थे, अलमत्थे, मञ्ञतिप्पयोगे अनादरे अप्पाणिनि, गत्यत्थानं धातूनं कम्मनि, आसीसत्थे च सम्मुति भिय्य सत्तम्यत्थेसु च, तं कारकं सम्पदानसञ्ञं होति।&lt;br&gt;&#xA;सिलाघप्पयोगे ताव – बुद्धस्स सिलाघते, धम्मस्स सिलाघते, सङ्घस्स सिलाघते, सकंउपज्झायस्स सिलाघते, तव सिलाघते मम सिलाघते इच्चेवमादि।&lt;br&gt;&#xA;हनुप्पयोगे – हनुते तुय्हमेव, हनुते मय्हमेव इच्चेवमादि।&lt;br&gt;&#xA;ठापयोगे – उपतिट्ठेय्य सक्यपुत्तानं वड्ढकी, भिक्खुस्स भुञ्जन्तस्स पानीयेन वा विधूपनेन वा उपतिट्ठेय्य भिक्खुनी इच्चेवमादि।&lt;br&gt;&#xA;सपप्पयोगे – तुय्हं सपते, मय्हं सपते इच्चेवमादि।&lt;br&gt;&#xA;धारप्पयोगे – सुवण्णं ते धारयते इच्चेवमादि।&lt;br&gt;&#xA;पिहप्पयोगे – बुद्धस्स अञ्ञतित्थिया पिहयन्ति, देवा दस्सनकामा ते, यतो इच्छामि भद्दन्तस्स, समिद्धानं पिहयन्ति दलिद्दा इच्चेवमादि।&lt;br&gt;&#xA;कुधदुहइस्सउसूयप्पयोगे – कोधयति देव दत्तस्स, तस्स कुज्झ महावीर, मा रट्ठं विनस्स इदं। दुहयति दिसानं मेघो, तित्थिया समणानं इस्सयन्ति गुणगिद्धेन, तित्थिया समणानं इस्सयन्ति लाभगिद्धेन, दुज्जना गुणवन्तानं उसूयन्ति गुणगिद्धेन, का उसूया विजानतं इच्चेवमादि।&lt;br&gt;&#xA;राध इक्ख इच्चेतेसं धातूनं पयोगे यस्स अकथितस्स पुच्छनं कम्मविक्ख्यापनत्थञ्च, तं कारकं सम्पदानसञ्ञं होति, दुतिया च।&lt;br&gt;&#xA;आराधोहं रञ्ञो, आराधोहं राजानं, क्याहं अय्यानं अपरज्झामि, क्याहं अय्ये अपरज्झामि, चक्खुं जनस्स दस्सनाय तं विय मञ्ञे, आयस्मतो उपालित्थेरस्स उपसम्पदापेक्खो उपतिस्सो, आयस्मन्तं वा इच्चेवमादि।&lt;br&gt;&#xA;पच्चासुण अनुपतिगिणानं पुब्बकत्तरि सुणोतिस्स पच्चायोगे यस्स कम्मुनो पुब्बस्स यो कत्ता, सो सम्पदानसञ्ञो होति।&lt;br&gt;&#xA;तं यथा? भगवा भिक्खू एतदवोच।&lt;br&gt;&#xA;भिक्खूति अकथीत कम्मं, एतन्ति कथितकम्मं। यस्स कम्मुनो पुब्बस्स यो कत्ता, सो‘भगवा’ति ‘‘यो करोति स कत्ता’’ति सुत्तवचनेन कत्तुसञ्ञो। एवं यस्स कम्मुनो पुब्बस्स यो कत्ता, सो सम्पदानसञ्ञो होति।&lt;br&gt;&#xA;तं यथा? ते भिक्खू भगवतो पच्चस्सोसुं, आसुणन्ति बुद्धस्स भिक्खू।&lt;br&gt;&#xA;गिणस्स अनुपतियोगे यस्स कम्मुनो पुब्बस्स यो कत्ता, सो सम्पदानसञ्ञो होति।&lt;br&gt;&#xA;तं यथा? भिक्खु जनं धम्मं सावेति, तस्स भिक्खुनो जनो अनुगिणाति, तस्स भिक्खुनो जनो पतिगिणाति।&lt;br&gt;&#xA;यो वदेति स‘कत्ता’ति,&lt;br&gt;&#xA;वुत्तं ‘कम्म’न्ति वुच्चति।&lt;br&gt;&#xA;यो पटिग्गाहको तस्स,&lt;br&gt;&#xA;‘सम्पदानं’ विजानिया॥&lt;br&gt;&#xA;इच्चेवमादि।&lt;br&gt;&#xA;आरोचनत्थे – आरोचयामि वो भिक्खवे, आमन्तयामि वो भिक्खवे, पटिवेदयामि वो भिक्खवे, आरोचयामि ते महाराज, आमन्तयामि ते महाराज, पटिवेदयामि ते महाराज इच्चेवमादि।&lt;br&gt;&#xA;तदत्थे – ऊनस्स पारिपूरिया तं चीवरं निक्खिपितब्बं। बुद्धस्स अत्थाय, धम्मस्स अत्थाय, सङ्घस्स अत्थाय, जीवितं परिच्चजामि इच्चेवमादि।&lt;br&gt;&#xA;तुमत्थे -लोकानुकम्पाय अत्थाय हिताय सुखाय देवमनुस्सानं बुद्धो लोके उप्पज्जति। भिक्खूनं फासुविहाराय विनयो पञ्ञत्तो इच्चेवमादि।&lt;br&gt;&#xA;अलमत्थप्पयोगे-अलमिति अरहति पटिक्खित्तेसु। अलं मे बुद्धो, अलं मे रज्जं, अलं भिक्खु पत्तस्स, अलं मल्लो मल्लस्स, अरहति मल्लो मल्लस्स। पटिक्खित्ते अलं ते रूपं करणीयं, अलं मे हिरञ्ञसुवण्णेन इच्चेवमादि।&lt;br&gt;&#xA;मञ्ञतिप्पयोगे अनादरे अप्पाणिनि-कट्ठस्स तुवं मञ्ञे, कलिङ्गरस्स तुवं मञ्ञे।&lt;br&gt;&#xA;अनादरेति किमत्थं? सुवण्णं विय तं मञ्ञे।&lt;br&gt;&#xA;अप्पाणिनीति किमत्थं? गद्रभं तुवं मञ्ञे इच्चेवमादि।&lt;br&gt;&#xA;गत्यत्थकम्मनि-गामस्स पादेन गतो, नगरस्स पादेन गतो, अप्पो सग्गाय गच्छति, सग्गस्स गमनेन वा, मूलाय पटिकस्सेय्य सङ्घो। दुतिया च, गामं पादेन गतो, नगरं पादेन गतो, अप्पो सग्गं गच्छति, सग्गं गमनेन वा, मूलं पटिकस्सेय्य सङ्घो इच्चेवमादि।&lt;br&gt;&#xA;आसीसत्थे-आयस्मतो दीघायुको होतु, भद्दं भवतो होतु, कुसलं भवतो होतु, अनामयं भवतो होतु, सुखं भवतो होतु, स्वागतं भवतो होतु, अत्थो भवतो होतु, हितं भवतो होतु इच्चेवमादि।&lt;br&gt;&#xA;सम्मुतिप्पयोगे– अञ्ञत्र सङ्घसम्मुतिया भिक्खुस्स विप्पवत्थुं न वट्टति, साधु सम्मुति मे तस्स भगवतो दस्सनाय इच्चेवमादि।&lt;br&gt;&#xA;भिय्यप्पयोगे – भिय्योसो मत्तायं इच्चेवमादि।&lt;br&gt;&#xA;सत्तम्यत्थे – तुय्हञ्चस्स आवि करोमि, तस्स मे सक्को पातुरहोसि इच्चेवमादि।&lt;br&gt;&#xA;अत्थग्गहणेन बहूसु अक्खरप्पयोगेसु दिस्सति।&lt;br&gt;&#xA;तं यथा? उपमं मत करिस्सामि, धम्मं वो देसेस्सामि।&lt;br&gt;&#xA;सारत्थे च – देसेतु भन्ते भगवा धम्मं भिक्खूनं। तस्स फासु विहाराय होति, एतस्स पहिणेय्य, यथा नो भगवा ब्याकरेय्य, तथापि तेसं ब्याकरिस्साम , कप्पति समणानं आयोगो, अम्हाकं मणिना अत्थो, किमत्थो मे बुद्धेन, सेय्यो मे अत्थो, बहूपकारा भन्ते महापजा पतिगोतमी भगवतो, बहूपकारा भिक्खवे मातापितरो पुत्तानं इच्चेवमादि।&lt;br&gt;&#xA;सेसेसु अक्खरप्पयोगेसुपि अञ्ञेपि पयोगा पयोगविचक्खणेहि योजेतब्बा।&lt;br&gt;&#xA;चग्गहणं विकप्पनत्थवाग्गहणानुकड्ढनत्थं। ये केचि सद्दा सम्पदानप्पयोगिका मया नोपदिट्ठा, तेसं गहणत्थं इध विकप्पीयति वासद्दो।&lt;br&gt;&#xA;तं यथा? भिक्खुसङ्घस्स पभू अयं भगवा, देसस्स पभू अयं राजा। खेत्तस्स पभू अयं गहपति, अरञ्ञस्स पभू अयं लुद्दको इच्चेवमादि। क्वचि दुतिया ततिया पञ्चमी छट्ठी सत्तम्यत्थेसु च।&lt;br&gt;&#xA;१७८, ३२०. योधारो तमोकासं।&lt;br&gt;&#xA;यो आधारो, तं ओकाससञ्ञं होति। स्वाधारो चतुब्बिधो ब्यापिको, ओपसिलेसिको, वेसयिको सामीपिको चाति।&lt;br&gt;&#xA;तत्थ ब्यापिको ताव–जलेसु खीरं तिट्ठति, तिलेसु तेलं, उच्छूसु रसो।&lt;br&gt;&#xA;ओपसिलेसिको–परियङ्के राजा सेति, आसने उपविट्ठो सङ्घो।&lt;br&gt;&#xA;वेसयिको–भूमीसु मनुस्सा चरन्ति, अन्तलिक्खे वायू वायन्ति। आकासे सकुणा पक्खन्दन्ति।&lt;br&gt;&#xA;सामीपिको–वने हत्थिनो चरन्ति, गङ्गायं घोसो तिट्ठति, वजे गावो दुहन्ति, सावत्थियं विहरति जेतवने।&lt;br&gt;&#xA;ओकासमिच्चनेन क्वत्थो? ओकासे सत्तमी।&lt;br&gt;&#xA;२७९, २९२. येन वा कयिरते तं करणं।&lt;br&gt;&#xA;येन वा कयिरते, येन वा पस्सति, येन वा सुणाति, तं कारकं करणसञ्ञं होति।&lt;br&gt;&#xA;दत्तेन विहिं लुनाति, वासिया कट्ठं तच्छति, फरसुना रुक्खं छिन्दति, कुदालेन पथविं खणति, सत्थेन कम्मं करोति। चक्खुना रूपं पस्सति।&lt;br&gt;&#xA;करणमिच्चनेन क्वत्थो? करणे ततिया।&lt;br&gt;&#xA;२८०, २८५. यं करोति तं कम्मं।&lt;br&gt;&#xA;यं वा करोति, यं वा पस्सति, यं वा सुणाति, तं कारकं कम्मसञ्ञं होति।&lt;br&gt;&#xA;छत्तं करोति, रथं करोति, रूपं पस्सति, सद्दं सुणाति, कण्टकं मद्दति, विसं गिलति।&lt;br&gt;&#xA;कम्ममिच्चनेन क्वत्थो? कम्मत्थे दुतिया।&lt;br&gt;&#xA;२८१, २९४. यो करोति स कत्ता।&lt;br&gt;&#xA;यो करोति, सो कत्तुसञ्ञो होति।&lt;br&gt;&#xA;अहिना दट्ठो नरो, गरुळेन हतो नागो। बुद्धेन जितो मारो, उपगुत्तेन मारो बन्धो।&lt;br&gt;&#xA;कत्तुइच्चनेन क्वत्थो? कत्तरि च।&lt;br&gt;&#xA;२८२, २९५. यो कारेति स हेतु।&lt;br&gt;&#xA;यो कत्तारं कारेति, सो हेतुसञ्ञो होति, कत्ता च।&lt;br&gt;&#xA;सो पुरिसो तं पुरिसं कम्मं कारेति सो पुरिसो तेन पुरिसेन कम्मं कारेति, सो पुरिसो तस्स पुरिसस्स कम्मं कारेति। एवं हारेति पाठेति पाचेति, धारेति।&lt;br&gt;&#xA;हेतुइच्चनेन क्वत्थो? धातूहि णे णय णापे णापया कारितानि हेत्वत्थे।&lt;br&gt;&#xA;२८३, ३१६. यस्स वा परिग्गहो तं सामी।&lt;br&gt;&#xA;यस्स वा परिग्गहो, तं सामीसञ्ञं होति।&lt;br&gt;&#xA;तस्स भिक्खुनो पटिवीसो, तस्स भिक्खुनो पत्तो, तस्स भिक्खुनो चीवरं, अत्तनो मुखं।&lt;br&gt;&#xA;सामीइच्चनेन क्वत्थो? सामिस्मिं छट्ठी।&lt;br&gt;&#xA;२८४, २८३. लिङ्गत्थे पठमा।&lt;br&gt;&#xA;लिङ्गत्थाभिधानमत्ते पठमाविभत्ति होति।&lt;br&gt;&#xA;पुरिसो, पुरिसा, एको, द्वे, च, वा, हे, अहे, रे, अरे।&lt;br&gt;&#xA;२८५, ७०. आलपने च।&lt;br&gt;&#xA;आलपनत्था धिके लिङ्गत्थाभिधानमत्ते च पठमाविभत्ति होति।&lt;br&gt;&#xA;भो पुरिस, भवन्तो पुरिसा, भो राज, भवन्तो राजानो, हे सखे, हे सखिनो।&lt;br&gt;&#xA;२८६, २९१. करणे ततिया।&lt;br&gt;&#xA;करणकारके ततियाविभत्ति होति।&lt;br&gt;&#xA;अग्गिना कुटिं झापेति, मनसा चे पदुट्ठेन, मनसा चे पसन्नेन, कायेन कम्मं करोति।&lt;br&gt;&#xA;२८७, २९९. सहादियोगे च।&lt;br&gt;&#xA;सहादियोगत्थे च ततियाविभत्ति होति।&lt;br&gt;&#xA;सहापि गग्गेन सङ्घो उपोसथं करेय्य, विनापि गग्गेन, महता भिक्खुसङ्घेन सद्धिं, सहस्सेन समं मिता।&lt;br&gt;&#xA;२८८, २९३. कत्तरि च।&lt;br&gt;&#xA;कत्तरि च ततियाविभत्ति होति।&lt;br&gt;&#xA;रञ्ञा हतो पोसो, यक्खेन दिन्नो वरो, अहिना दट्ठो नरो।&lt;br&gt;&#xA;२८९, २९७. हेत्वत्थे च।&lt;br&gt;&#xA;हेत्वत्थे च ततियाविभत्ति होति।&lt;br&gt;&#xA;अन्नेन वसति, धम्मेन वसति, विज्जाय वसति, सक्कारेन वसति।&lt;br&gt;&#xA;२९०, २९८. सत्तम्यत्थे च।&lt;br&gt;&#xA;सत्तम्यत्थे च ततियाविभत्ति होति।&lt;br&gt;&#xA;तेन कालेन, तेन समयेन। (येन कालेन, येन समयेन,) तेन खो पन समयेन।&lt;br&gt;&#xA;२९१, २९९. येनङ्गविकारो।&lt;br&gt;&#xA;येन ब्याधिमता अङ्गेन अङ्गिनो विकारो लक्खीयते। तत्थ ततियाविभत्ति होति।&lt;br&gt;&#xA;अक्खिना काणो, हत्थेन कुणी, काणं पस्सति नेत्तेन, पादेन खञ्जो, पिट्ठिया खुज्जो।&lt;br&gt;&#xA;२९२, ३००. विसेसने च।&lt;br&gt;&#xA;विसेसनत्थे च ततियाविभत्ति होति।&lt;br&gt;&#xA;गोत्तेन गोतमो नाथो, सुवण्णेन अभिरूपो, तपसा उत्तमो।&lt;br&gt;&#xA;२९३, ३०१. सम्पदाने चतुत्थी।&lt;br&gt;&#xA;सम्पदानकारके चतुत्थीविभत्ति होति।&lt;br&gt;&#xA;बुद्धस्स वा धम्मस्स वा सङ्घस्स वा दानं देति, दाता होति समणस्स वा ब्राह्मणस्स वा।&lt;br&gt;&#xA;२९४, ३०५. नमोयोगादीस्वपि च।&lt;br&gt;&#xA;नमोयोगादीस्वपि च चतुत्थीविभत्ति होति।&lt;br&gt;&#xA;नमो ते बुद्ध वीरत्थु, सोत्थि पजानं, नमो करोहि नागस्स, स्वागतं ते महाराज।&lt;br&gt;&#xA;२९५, ३०७. अपादाने पञ्चमी।&lt;br&gt;&#xA;अपादानकारके पञ्चमीविभत्ति होति।&lt;br&gt;&#xA;पापा चित्तं निवारये, अब्भा मुत्तोव चन्दिमा, भया मुच्चति सो नरो।&lt;br&gt;&#xA;२९६, ३१४. कारणत्थे ढ।&lt;br&gt;&#xA;कारणत्थे च पञ्चमीविभत्ति होति।&lt;br&gt;&#xA;अननुबोधा अप्पटिवेधा चतुन्नं अरियसच्चानं यथाभूतं अदस्सना।&lt;br&gt;&#xA;२९७, २८४. कम्मत्थे दुतिया।&lt;br&gt;&#xA;कम्मत्थे दुतियाविभत्ति होति।&lt;br&gt;&#xA;गावं हनति, वीहयो लुनाति, सत्थं करोति, घटं करोति, रथं करोति, धम्मं सुणाति, बुद्धं पूजेति, वाचं भासती, तण्डुलं वचति, चोरं घातेति।&lt;br&gt;&#xA;२९८, २८७. कालद्धानमच्चन्तसंयोगे।&lt;br&gt;&#xA;कालद्धानं अच्चन्तसंयोगे दुतियाविभत्ति होति।&lt;br&gt;&#xA;मासं मंसोदनं भुञ्जति, सरदं रमणीया नदी, मासं सज्झायति, योजनं वनराजि, योजनं दीघो पब्बतो, कोसं सज्झायति।&lt;br&gt;&#xA;अच्चन्तसंयोगेति किमत्थं? संवच्छरे भोजनं भुञ्जति।&lt;br&gt;&#xA;२९९, २८८. कम्मप्पवधनीययुत्ते।&lt;br&gt;&#xA;कम्मप्पवचनीययुत्ते दुतियाविभत्ति होति।&lt;br&gt;&#xA;तं खो पन भवन्तं गोतमं एवं कल्याणो कित्तिसद्दो अब्भुग्गतो, पब्बजितमनुपब्बजिंसु।&lt;br&gt;&#xA;३००, २८६. गति बुद्धि भुज पठ हर कर सयादीनं कारिते वा।&lt;br&gt;&#xA;गति बुद्धि भुज पठ हर कर सयादीनं पयोगे कारिते दुतियाविभत्ति होति वा।&lt;br&gt;&#xA;पुरिसो पुरिसं (गामं) गामयति, पुरिसो पुरिसेन वा, पुरिसो पुरिसस्स वा। एवं बोधयति, भोजयति, पाठयति, हारयति, कारयति, सयापयति। एवं सब्बत्थ कारिते।&lt;br&gt;&#xA;३०१, २१५. सामिस्मिं छट्ठी।&lt;br&gt;&#xA;सामिस्मिं छट्ठीविभत्ति होति।&lt;br&gt;&#xA;तस्स भिक्खुनो पटिवीसो, तस्स भिक्खुनो पत्तो, तस्स भिक्खुनो चीवरं, अत्तनो मुखं।&lt;br&gt;&#xA;३०२, ३१९. ओकासे सत्तमी।&lt;br&gt;&#xA;ओकासकारके सत्तमीविभत्ति होति।&lt;br&gt;&#xA;गम्भीरे ओदकन्तिके, पापस्मिं रमति मनो, भगवति ब्रह्मचरियं वुस्सति कुलपुत्तो।&lt;br&gt;&#xA;३०३, ३२१. सामिस्सराधिपति दायाद सक्खीपतिभू पसुतकुसलेहि च।&lt;br&gt;&#xA;सामी इस्सर अधिपति दायाद सक्खीपतिभू पसुतकुसल इच्चेतेहि पयोगे छट्ठीविभत्ति होति, सत्तमी च।&lt;br&gt;&#xA;गोणानं सामी, गोणेसु सामी, गोणानं इस्सरो, गोणेसु इस्सरो। गोणानं अधिपति, गोणेसु अधिपति। गोणानं दायादो, गोणेसु दायादो। गोणानं सक्खी, गोणेसु सक्खी, गोणानं पतिभू, गोणेसु पतिभू। गोणानं पसुतो, गोणेसु पसुतो। गोणानं कुसलो, गोणेसु कुसलो।&lt;br&gt;&#xA;३०४, ३२२. निद्धारणे च।&lt;br&gt;&#xA;निद्धारणत्थे च छट्ठीविभत्ति होति, सत्तमी च।&lt;br&gt;&#xA;कण्हा गावीनं सम्पन्नखीरतमा, कण्हा गावीसु सम्पन्नखीरतमा। सामा नारीनं दस्सनीयतमा, सामा नारीसु दस्सनीयतमा। मनुस्सानं खत्तियो सूरतमो, मनुस्सेसु खत्तियो सूरतमो। पथिकानं धावन्तो सीघतमो, पथिकेसु धावन्तो सीघतमो।&lt;br&gt;&#xA;३०५, ३२३. अनादरे च।&lt;br&gt;&#xA;अनादरे छट्ठीविभत्ति होति, सत्तमी च।&lt;br&gt;&#xA;रुदतो दारकस्स पब्बजि, रुदन्तस्मिं दारके पब्बजि।&lt;br&gt;&#xA;३०६, २८९. क्वचि दुतिया छट्ठीनमत्थे।&lt;br&gt;&#xA;छट्ठीनमत्थे क्वचि दुतियाविभत्ति होति।&lt;br&gt;&#xA;अपिस्सु मं अग्गिवेस्सन तिस्सो उपमा पटिभंसु।&lt;br&gt;&#xA;३०७, २९०. ततियासत्तमीनञ्च।&lt;br&gt;&#xA;ततियासत्तमीनं अत्थे च क्वचि दुतियाविभत्ति होति।&lt;br&gt;&#xA;सचे मं समणो गोतमो आलपिस्सति, त्वञ्च मं नाभिभाससि। एवं ततियत्थे।&lt;br&gt;&#xA;पुब्बण्हसमयं निवासेत्वा, एकं समयं भगवा। एवं सत्तम्यत्थे।&lt;br&gt;&#xA;३०८, ३१७. छट्ठी च।&lt;br&gt;&#xA;ततियासत्तमीनं अत्थे च क्वचि छट्ठीविभत्ति होति।&lt;br&gt;&#xA;कतो मे कल्याणो, कतं मे पापं। एवं ततियत्थे।&lt;br&gt;&#xA;कुसला नच्चगीतस्स सिक्खिता चातुरित्थियो, कुसलो त्वं रथस्स अङ्गपच्चङ्गानं। एवं सत्तम्यत्थे।&lt;br&gt;&#xA;क्वचीति किमत्थं? यो वो आनन्द मया धम्मो च विनयो च देसितो पञ्ञत्तो, आनन्दो अत्थेसु विचक्खणो।&lt;br&gt;&#xA;३०९, ३१८. दुतियापञ्चमीनञ्च।&lt;br&gt;&#xA;दुतियापञ्चमीनञ्च अत्थे क्वचि छट्ठीविभत्ति होति।&lt;br&gt;&#xA;तस्स भवन्ति वत्तारो, सहसा कम्मस्स कत्तारो, एवं दुतियत्थे।&lt;br&gt;&#xA;अस्सवनता धम्मस्स परिहायन्ति, किन्नु खो अहं तस्स सुखस्स भायामि, सब्बे तसन्ति दण्डस्स, सब्बे भायन्ति मच्चुनो, भीतो चतुन्नं आसीविसानं घोरविसानं, भायामि घोरविसस्स नागस्स। एवं पञ्चम्यत्थे।&lt;br&gt;&#xA;३१०, ३२४. कम्म करण निमित्तत्थेसु सत्तमी।&lt;br&gt;&#xA;कम्मकरणनिमित्तत्थेसु सत्तमीविभत्ति होति।&lt;br&gt;&#xA;सुन्दरावुसो इमे आजीवका भिक्खूसु अभिवादेन्ति। एवं कम्मत्थे।&lt;br&gt;&#xA;हत्थेसु पिण्डाय चरन्ति, पत्तेसु पिण्डाय चरन्ति, पथेसु गच्छन्ति। एवं करणत्थे।&lt;br&gt;&#xA;दीपि चम्मेसु हञ्ञते, कुञ्जरो दन्तेसु हञ्ञते, एवं निमित्तत्थे।&lt;br&gt;&#xA;३११, ३२५. सम्पदाने च।&lt;br&gt;&#xA;सम्पदाने च सत्तमीविभत्ति होति।&lt;br&gt;&#xA;सङ्घे दिन्नं महप्फल, सङ्घे गोतमी देहि, सङ्घे ते दिन्ने अहञ्चेव पूजितो भविस्सामि।&lt;br&gt;&#xA;३१२, ३२६. पञ्चम्यत्थे च।&lt;br&gt;&#xA;पञ्चम्यत्थे च सत्तमीविभत्ति होति।&lt;br&gt;&#xA;कदलीसु गजे रक्खन्ति।&lt;br&gt;&#xA;३१३, ३२७. कालभावेसु च।&lt;br&gt;&#xA;कालभावेसु च कत्तरि पयुज्जमाने सत्तमीविभत्ति होति।&lt;br&gt;&#xA;पुब्बण्हसमये गतो, सायन्हसमये आगतो। भिक्खूसु भोजीयमानेसु गतो, भुत्तेसु आगतो। गोसुदुय्हमानेसु गतो, दुद्धासु आगतो।&lt;br&gt;&#xA;३१४, ३२८. उप’झाधिकिस्सरवचने।&lt;br&gt;&#xA;उपअधिइच्चेतेसं पयोगे अधिकइस्सरवचने सत्तमीविभत्ति होति।&lt;br&gt;&#xA;उप खारियं दोणो, उप निक्खे कहापणं। अधि ब्रह्मदत्ते पञ्चाला, अधि नच्चेसु गोतमी, अधि देवेसु बुद्धो।&lt;br&gt;&#xA;३१५, ३२९. मण्डितु’स्सुक्केसु ततिया।&lt;br&gt;&#xA;मण्डितउस्सुक्कइच्चेतेस्वत्थेसु ततियाविभत्ति होति, सत्तमी च।&lt;br&gt;&#xA;ञाणेन पसीदितो, ञाणस्मिं वा पसीदितो, ञाणेन उस्सुक्को, ञाणस्मिं वा उस्सुक्को तथागतो वा तथागतगोत्तो वा।&lt;br&gt;&#xA;इति नामकप्पे कारककप्पो छट्ठो कण्डो।&lt;br&gt;&#xA;कारककप्पो निट्ठितो।&lt;/p&gt;</description>
    </item>
    <item>
      <title>०४. समासकप्प</title>
      <link>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/04_samAsakappa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/04_samAsakappa/</guid>
      <description>&lt;p&gt;४. समासकप्प&lt;/p&gt;&#xA;&lt;h2 id=&#34;सततमकणड&#34;&gt;सत्तमकण्ड&lt;/h2&gt;&#xA;&lt;p&gt;३१६, ३३१. नामानं समासो युत्तत्थो।&lt;br&gt;&#xA;तेसं नामानं पयुज्जमानपदत्थानं यो युत्तत्थो, सो समाससञ्ञो होति।&lt;br&gt;&#xA;कथिनदुस्सं, आगन्तुकभत्तं, जीवितिन्द्रियं, समणब्राह्मणा, सारिपुत्तमोग्गल्लाना, ब्राह्मण गहपतिका।&lt;br&gt;&#xA;नामानमिति किमत्थं? देवदत्तो पचति, यञ्ञदत्तो पचति।&lt;br&gt;&#xA;युत्तत्थोति किमत्थं? भतो रञ्ञो पुत्तो देवदत्तस्स।&lt;br&gt;&#xA;समासइच्चनेन क्वत्थो? क्वचि समासन्तगतानमकारन्तो।&lt;br&gt;&#xA;३१७, ३३२. तेसं विभत्तियो लोपा च।&lt;br&gt;&#xA;तेसं युत्तत्थानं समासानं विभत्तियो लोपा च होन्ति।&lt;br&gt;&#xA;कथिनदुस्सं , आगन्तुकभत्तं।&lt;br&gt;&#xA;तेसंगहणेन समासतद्धिताख्यातकितकानं विभत्तिपच्चयपदक्खरागमा च लोपा होन्ति। वासिट्ठो, वेनतेय्यो।&lt;br&gt;&#xA;चग्गहण मवधारणत्थं, पभङ्करो, अमतद्ददो, मेधङ्करो, दीपङ्करो।&lt;br&gt;&#xA;३१८, ३३३. पकति चस्स सरन्तस्स।&lt;br&gt;&#xA;लुत्तासु विभत्तीसु अस्स सरन्तस्स लिङ्गस्स पकतिरूपानि होन्ति।&lt;br&gt;&#xA;चक्खुसोतं, मुखनासिकं, राजपुत्तो, राजपुरिसो।&lt;br&gt;&#xA;३१९, ३३०. उपसग्गनिपातपुब्बको अब्ययीभावो।&lt;br&gt;&#xA;उपसग्गनिपातपुब्बको समासो अब्ययीभावसञ्ञो होति।&lt;br&gt;&#xA;नगरस्स समीपे पवत्तति कथा इति उपनगरं, दरथानं अभावो निद्दरथं, मकसानं अभावो निम्मकसं, वुड्ढानं पटिपाटि यथावुड्ढं, ये ये वुड्ढा वा यथावुड्ढं, जीवस्स यत्तको परिच्छेदो यावजीवं, चित्तमधिकिच्च पवत्तन्ति ते धम्माति अधिचित्तं, पब्बतस्स तिरो तिरोपब्बतं, सोतस्स पति पवत्तति नावा इति पतिसोतं, पासादस्स अन्तो अन्तोपासादं।&lt;br&gt;&#xA;अब्ययीभावमिच्चनेन क्वत्थो? अंविभत्तीन मकारन्ता अब्ययीभावा।&lt;br&gt;&#xA;३२०, ३३५. सो नपुंसकलिङ्गो।&lt;br&gt;&#xA;सो अब्ययीभावसमासो नपुंसकलिङ्गोव दट्ठब्बो।&lt;br&gt;&#xA;कुमारीसु अधिकिच्च पवत्तति कथा इति अधिकुमारि, वधुया समीपे पवत्तति कथा इति उपवधु, गङ्गाय समीपे पवत्तति कथा इति उपगङ्गं, मणिकाय समीपे पवत्तति कथा इति उपमणिकं।&lt;br&gt;&#xA;३२१, ३४९. दिगुस्सेकत्तं।&lt;br&gt;&#xA;दिगुस्स समासस्स एकत्तं होति, नपुंसकलिङ्गत्तञ्च।&lt;br&gt;&#xA;तयो लोका तिलोकं, तयो दण्डा तिदण्डं, तीणि नयनानि तिनयनं, तयो सिङ्गा तिसिङ्गं। चतस्सो दिसा चतुद्दिसं, पञ्च इन्द्रियानि पञ्चिन्द्रियं।&lt;br&gt;&#xA;३२२, ३५९. तथा द्वन्दे पाणि तूरिय योग्गसेनङ्गखुद्दजन्तुक विविधविरुद्ध विसभागत्थादीनञ्च।&lt;br&gt;&#xA;तथा द्वन्दे समासे पाणि तूरिय योग्ग सेनङ्गखुद्दजन्तुक विविधविरुद्ध विसभागत्थइच्चेवमादीनं एकत्तं होति, नपुंसकलिङ्गत्तञ्च।&lt;br&gt;&#xA;तं यथा? चक्खु च सोतञ्च चक्खुसोतं, मुखञ्च नासिका च मुखनासिकं, छवि च मंसञ्च लोहितञ्च छविमंसलोहितं। एवं पाण्यङ्गत्थे।&lt;br&gt;&#xA;सङ्खो च पणवो च सङ्खपणवं, गीतञ्च वादितञ्च गीतवादितं, दद्दरि च डिण्डिमो च दद्दरिडिण्डिमं। एवं तूरियङ्गत्थे।&lt;br&gt;&#xA;फालो च पाचनञ्च फालपाचनं, युगञ्च नङ्गलञ्च युगनङ्गलं। एवं योग्गङ्गत्थे।&lt;br&gt;&#xA;असि च चम्मञ्च असिचम्मं, धनु च कलापो च धनुकलापं, हत्थी च अस्सो च हत्थिअस्सं, रथो च पत्तिको च रथपत्तिकं। एवं सेनङ्गत्थे।&lt;br&gt;&#xA;डंसा च मकसा च डंसमकसं, कुन्थो च किपिल्लिको च कुन्थकिपिल्लिकं, कीटो च सरीसपो च कीटसरीसपं। एवं खुद्दजन्तुकत्थे।&lt;br&gt;&#xA;अहि च नकुलो च अहिनकुलं, बिळारो च मूसिको च बिळारमूसिकं, काको च उलूको च काकोलूकं। एवं विविधविरुद्धत्थे।&lt;br&gt;&#xA;सीलञ्च पञ्ञाणञ्च सीलपञ्ञाणं, समथो च विपस्सना च समथविपस्सनं, विज्जा च चरणञ्च विज्जाचरणं। एवं विसभागत्थे।&lt;br&gt;&#xA;आदिग्गहणं किमत्थं? दासी च दासो च दासिदासं, इत्थी च पुमा च इत्थिपुमं, पत्तो च चीवरञ्च पत्तचीवरं, छत्तञ्च उपाहना च छत्तुपाहनं, तिकञ्च चतुक्कञ्च तिकचतुक्कं, वेनो च रथकारो च वेनरथकारं, साकुणिको च मागविको च सवकुणिकमागविकं, दीघो च मज्झिमो च दीघमज्झिमं इच्चेवमादि।&lt;br&gt;&#xA;३२३, ३६०. विभासा रुक्ख तिण पसुख न धञ्ञ जनपदादीनञ्च।&lt;br&gt;&#xA;रुक्खतिण पसु धन धञ्ञ जनपदइच्चेवमादीनं विभासा एकत्तं होति, नपुंसकलिङ्गत्तञ्च द्वन्दे समासे। अस्सत्थो च कपीतनो च अस्सत्थकपीतनं, अस्सत्थकपीतना वा। उसीरञ्च बीरणञ्च उसीरबीरणं, उसीरबीरणा वा। अजो च एळको च अजेळकं, अजेळका वा। हिरञ्ञञ्च सुवण्णञ्च हिरञ्ञसुवण्णं, हिरञ्ञसुवण्णा वा। सालि च यवो च सालियवं, सालियवा वा। कासी च कोसला च कासिकोसलं, कासिकोसला वा।&lt;br&gt;&#xA;आदिग्गहणं किमत्थं? सावज्जञ्च अनवज्जञ्च सावज्जानवज्जं, सावज्जा नवज्जा वा। हीनञ्च पणीतञ्च हीनपणीतं। हीनपणीता वा। कण्हो च सुक्को च कण्हसुक्कं, कण्हसुक्का वा।&lt;br&gt;&#xA;३२४, ३३९. द्विपदे तुल्याधिकरणे कम्मधारयो।&lt;br&gt;&#xA;द्वे पदानि तुल्याधिकरणानि यदा समस्यन्ते, तदा सो समासो कम्मधारयसञ्ञो होति।&lt;br&gt;&#xA;महन्तो च सो पुरिसो चाति महापुरिसो, कण्हो च सो सप्पो चाति कण्हसप्पो, नीलञ्च तं उप्पलञ्चाति नीलुप्पलं, लोहितञ्च तं चन्दनञ्चाति लोहितचन्दनं, ब्राह्मणी च सा दारिका चाति ब्राह्मणदारिका, खत्तिया च सा कञ्ञा चाति खत्तियकञ्ञा।&lt;br&gt;&#xA;कम्मधारयइच्चनेन क्वत्थो? कम्मधारयसञ्ञे च।&lt;br&gt;&#xA;३२५, ३४८. सङ्ख्यापुब्बो दिगु।&lt;br&gt;&#xA;सङ्ख्यापुब्बो कम्मधारयसमासो दिगुसञ्ञो होति।&lt;br&gt;&#xA;तीणि मलानि तिमलं, तीणि फलानि तिफलं, तयो लोका तिलोकं, तयो दण्डा तिदण्डं, चतस्सो दिसा चतुद्दिसं, पञ्च इन्द्रियानि पञ्चिन्द्रियं, सत्त गोदावरियो सत्तगोदावरं।&lt;br&gt;&#xA;दिगुइच्चनेन क्वत्थो? दिगुस्से कत्तं।&lt;br&gt;&#xA;३२६, ३४१. उभे तप्पुरिसा।&lt;br&gt;&#xA;उभे दिगुकम्मधारयसमासा तप्पुरिससञ्ञा होन्ति।&lt;br&gt;&#xA;न ब्राह्मणो अब्राह्मणो, न वसलो अवसलो, न भिक्खु अभिक्खु, न पञ्चवस्सं अपञ्चवस्सं, न पञ्चपूली अपञ्चपूली, न सत्तगोदावरंअसत्तगोदावरं, न दसगवं अदसगवं, न पञ्चगवं अपञ्चगवं।&lt;br&gt;&#xA;तप्पुरिसइच्चनेन क्वत्थो? अत्तं नस्स तप्पुरिसे।&lt;br&gt;&#xA;३२७, ३५१. अमादयो परपदेभि।&lt;br&gt;&#xA;ता अमादयो नामेहि परपदेभि यदा समस्यन्ते, तदा सो समासो तप्पुरिससञ्ञो होति।&lt;br&gt;&#xA;भूमिं गतो भूमिगतो, सब्बरत्तिं सोभणो सब्बरत्तिसोभणो। अपायं गतो अपायगतो, इस्सरेन कतं इस्सरकतं, सल्लेन विद्धो सल्लविद्धो, कथिनस्स दुस्सं कथिनदुस्सं, आगन्तुकस्स भत्तं आगन्तुकभत्तं, मेथुना अपेतो मेथुनापेतो, चोरा भयं चोरभयं, रञ्ञो पुत्तो राजपुत्तो, धञ्ञानं रासि धञ्ञरासि, रूपे सञ्ञा रूपसञ्ञा, संसारे दुक्खं संसारदुक्खं।&lt;br&gt;&#xA;३२८, ३५२. अञ्ञपदत्थेसु बहुब्बीहि।&lt;br&gt;&#xA;अञ्ञेसं पदानं अत्थेसु द्वे नामानि बहूनि नामानि यदा समस्यन्ते, तदा सो समासो बहुब्बीहि सञ्ञो होति।&lt;br&gt;&#xA;आगता समणा इमं सङ्घारामं सोयं आगतसमणो, सङ्घारामो। जितानि इन्द्रियानि अनेन समणेन सोयं जितिन्द्रियो, समणो। दिन्नो सुङ्को यस्स रञ्ञो सोयं दिन्नसुङ्को, राजा। निग्गता जना अस्मा गामा सोयं निग्गतजनो, गामो। छिन्नो हत्तो यस्स पुरिसस्स सोयं छिन्नहत्थो, पुरिसो। सम्पन्नानि सस्सानि यस्मिं जनपदे सोयं सम्पन्नसस्सो, जनपदो।&lt;br&gt;&#xA;निग्रोधस्स परिमण्डलो निग्रोधपरिमण्डलो, निग्रोधपरिमण्डलो इव परिमण्डलो यो राजकुमारो सोयं निग्रोधपरिमण्डलो। अथ वा निग्रोधपरिमण्डलो इव परिमण्डलो यस्स राजकुमारस्स सोयं निग्रोधपरिमण्डलो, राजकुमारो।&lt;br&gt;&#xA;चक्खुनो भूतो चक्खुभूतो, चक्खुभूतो इव भूतो यो भगवा सोयं चक्खुभूतो, भगवा।&lt;br&gt;&#xA;सुवण्णस्स वण्णो सुवण्णवण्णो, सुवण्णवण्णो विय वण्णो यस्स भगवतो सोयं सुवण्णवण्णो, भगवा।&lt;br&gt;&#xA;ब्रह्मुनो सरो ब्रह्मस्सरो, ब्रह्मस्सरो विय सरो यस्स भगवतो सोयं ब्रह्मस्सरो, भगवा।&lt;br&gt;&#xA;सयं पतित पण्ण पुप्फफलवायुतोयाहाराति पण्णञ्च पुप्फञ्च फलञ्च पण्णपुप्फफलानि, सयमेव पतितानि सयंपतितानि, सयंपतितानि च तानि पण्णपुप्फफलानि चेति सयंपतितपण्णपुप्फफलानि वायु च तोयञ्च वायुतोयानि, सयंपतितपण्णपुप्फफलानि च वायुतोयानि च सयंपतितपण्णपुप्फफलवायुतोयानि। सयंपतितपण्णपुप्फफलवायुतोयानि आहारा येसं ते सयंपतितपण्णपुप्फफलवायुतोयाहारा, इसयो। यमेत्थ वत्तब्बं, तं हेट्ठा वुत्तमेव। अयं पन द्वन्दकम्मधारयगब्भो तुल्याधिकरणपहुब्बीहि।&lt;br&gt;&#xA;अथ वा – सयंपतितपण्णपुप्फफलवायुतोयेहि आहारा येसं ते सयंपतितपण्णपुप्फफलवायुतोयाहारा। अयं पन भिन्नाधिकरणबहुब्बीहि।&lt;br&gt;&#xA;नाना दुमपतित पुप्फवासित सानूति नानापकारा दुमा नानादुमा, नानादुमेहि पतितानि नानादुमपति तानि, नानादुमपतितानि च तानि पुप्फानि चेति नानादुमपतितपुप्फानि, नानादुमपतितपुप्फेहि वासिता नानादुमपतितपुप्फवासिता, नानादुमपतितपुप्फवासिता सानू यस्स पब्बतराजस्स सोयं नानादुमपतितपुप्फवासितसानु, पब्बतराजा। अयं पन कम्मधारयतप्पुरिसगब्भो तुल्याधिकरणबहुब्बीहि।&lt;br&gt;&#xA;अथ वा – वासिता सानू वासितसानु, सापेक्खत्ते सतिपि गमकत्ता समासो। नानादुमपतितपुप्फेहि वासितसानू यस्स पब्बतराजस्स सोयं नानादुमपतितपुप्फवासितसानु, पब्बतराजा। अयं पन भिन्नाधिकरणबहुब्बीहि।&lt;br&gt;&#xA;ब्यालम्बम्बुधरबिन्दुचुम्बितकूटोति अम्बुं धारेतीति अम्बुधरो, को सो? पज्जुन्नो। विविधा आलम्बो ब्यालम्बो, ब्यालम्बो च सो अम्बुधरो चाति ब्यालम्बम्बुधरो, ब्यालम्बम्बुधरस्स बिन्दू ब्यालम्बम्बुधरबिन्दू, ब्यालम्बम्बुधरबिन्दूहि चुम्बितो ब्यालम्बम्बुधरबिन्दुचुम्बितो, ब्यालम्बम्बुरेबिन्दुचुम्बितो कूटो यस्स पब्बतराजस्स सोयं ब्यालम्बम्बुधरबिन्दुचुम्बितकूटो। अयं पन कम्मधारयतप्पुरिसगब्भो तुल्याधिकरणबहुब्बीहि।&lt;br&gt;&#xA;अथ वा – चुम्बितो कूटो चुम्बितकूटो, सापेक्खत्ते सतिपि गमकत्ता समासो। ब्यालम्बम्बुधरबिन्दूहि चुम्बितकूटो यस्स पब्बतराजस्स सोयं ब्यालम्बम्बुधरबिन्दुचुम्बितकूटो। अयं पन भिन्नाधिकरणबहुब्बीहि।&lt;br&gt;&#xA;अमित बल परक्कमजुतीति न मिता अमिता, बलञ्च परक्कमो च जुति च बलपरक्कमजुतियो, अमिता बलपरक्कमजुतियो यस्स सोयं अमितबलपरक्कमजुति, अयं पन कम्मधारयद्वन्दगब्भो तुल्याधिकरणबहुब्बीहि।&lt;br&gt;&#xA;पीणोरक्खंस बाहूति उरो च अक्खञ्च अंसो च बाहु च उरक्खंसबाहवो, पीणा उरक्खंसबाहवो यस्स भगवतो सोयं पीणोरक्खंसबाहु। अयं पन द्वन्दवब्भो तुल्याधिकरणबहुब्बीहि।&lt;br&gt;&#xA;पीण गण्ड वदन थनूरुजघनाति गण्डो च वदनञ्च थनो च ऊरु च जघनञ्च गण्डवदनथनूरुजघना, पीणा गण्डवदनथनूरुजघना यस्सा सायं पीणगण्डवदनथनूरुजघना। अयम्पि द्वन्दगब्भो तुल्याधिकरणबहुब्बीहि।&lt;br&gt;&#xA;ववर सुरासुर गरुड मनुज भुजग गन्धब्ब मकुट कूट चुम्बित सेलसङ्घट्टित चरणोति सुरा च असुरा च गरुडा च मनुजा च भुजगा च गन्धब्बा च सुरासुरगरुडमनुजभुजगगन्धब्बा, पवरा च ते सुरासुरगरुडमनुजभुजग गन्धब्बा चेति पवरसुरासुरगरुडमनुजभुजगगन्धब्बा, पवरसुरासुरगरुडमनुजभुजगगन्धब्बानं मकुटानि पवरसुरासुरगरुडमनुजभुजगगन्धब्बमकुटानि, पवरसुरासुरगरुडमनुजभुजगगन्धब्बमकुटानं कूटानि पवरसुरासुरगरुडमनुजभुजगगन्धब्बमकुटकूटानि, पवरसुरासुरगरुडमनुजभुजगगन्धब्बमकुटकूटेसु चुम्बिता पवरसुरासुरगरुडमनुजभुजगगन्धब्बमकुटकूटचुम्बिता, पवरसुरासुरगरुडमनुजभुजगगन्धब्बमकुटकूटचुम्बिता च ते सेला चाति पवरसुरासुरगरुडमनुजभुजगगन्धब्बमकुटकूटचुम्बितसेला, पवरसुरासुर गरुडमनुजभुजगगन्धब्बमकुटकूटचुम्बितसेलेहि सङ्घट्टिता पवरसुरासुर गरुडमनुजभुजगगन्धब्बमकुटकूटचुम्बितसेलसङ्घट्टिता, पवरसुरासुरगरुडमनुजभुजगगन्धब्बमकुटकूटचुम्बितसेलसङ्घट्टिता चरणा यस्स तथागतस्स सोयं पवरसुरासुरगरुडमनुजभुजगगन्धब्बमकुटकूटचुम्बितसेलसङ्घट्टितचरणो, तथागतो, अयं पन द्वन्दकम्मधारयतप्पुरिसगब्भो तुल्याधिकरणबहुब्बीहि।&lt;br&gt;&#xA;अथ वा–सङ्घट्टिता चरणा सङ्घट्टितचरणा, सापेक्खत्ते सतिपि गमकत्ता समासो। पवरसुरासुर गरुडमनुजभुजग गन्धब्बमकुटकूटचुम्बितसेलेहि सङ्घट्टितचरणा यस्स तथागतस्स सोयं पवरसुरासुरगरुड मनुजभुजग गन्धब्बमकुटकूटचुम्बितसेलसङ्घट्टित चरणो। अयं पन भिन्नाधिकरणबहुब्बीहि।&lt;br&gt;&#xA;चतुद्दिसोति चतस्सो दिसा यस्स सोयं चतुद्दिसो, भगवा।&lt;br&gt;&#xA;पञ्चचक्खूति पञ्च चक्खूनि यस्स तथागतस्स सोयं पञ्चचक्खु, तथागतो।&lt;br&gt;&#xA;दसबलोति दस बलानि यस्स सोयं दसबलो, भगवा।&lt;br&gt;&#xA;अनन्तञाणोति नस्स अन्तो अनन्तं, अनन्तं ञाणं यस्स तथागतस्स सोयं अनन्तञाणो, तथागतो।&lt;br&gt;&#xA;अमित घन सरीरोति न मितं अमितं, घनं एव सरीरं घनसरीरं, अमितं घनसरीरं यस्स तथागतस्स सोयं अमितघनसरीरो, तथागतो।&lt;br&gt;&#xA;अमित बल परक्कम पत्तोति न मिता अमिता, बलञ्च परक्कमो च बलपरक्कमा, अमिता एव बलपरक्कमा अमितबलपरक्कमा , अमितबलपरक्कमा पत्ता येन सोयं अमितबलपरक्कमपत्तो, भगवा। अयं पन कम्मधारयद्वन्दगब्भो तुल्याधिकरणबहुब्बीहि।&lt;br&gt;&#xA;मत्त भमर गण चुम्बित विकसितपुप्फवल्लिनागरुक्खो पसोभित कन्दरोति मत्ता एव भमरा मत्तभमरा, मत्तभमरानं गणा मत्तभमरगणा, मत्तभमरगणेहि चुम्बितानि मत्तभमरणचुम्बितानि, विकसितानि एव पुप्फानि विकसितपुप्फानि, मत्तभमरगणचुम्बितानि विकसितपुप्फानि येसं तेहि मत्तभमरगणचुम्बितविकसितपुप्फा, वल्लि च नागरुक्खो च मल्लिनागरुक्खा, मत्तभमरगणचुम्बितविकसितपुप्फा च ते वल्लिनागरुक्खा चेति मत्तभमरगणचुम्बितविकसितपुप्फवल्लिनागरुक्खा, मत्तभमरगणचुम्बितविकसितपुप्फवल्लिनागरुक्खेहि उपसोभितानि मत्तभमरगणचुम्बितविकसितपुप्फवल्लिनागरुक्खो पसोभितानि, मत्तभमरगणचुम्बितविकसितपुप्फवल्लिनागरुक्खो पसोभितानि कन्दरानि यस्स पब्बतराजस्स सोयं मत्तभमरगणचुम्बितविकसितपुप्फ वल्लिनागरुक्खो पसो भितकन्दरो, पब्बतराजा। अयं पन द्वन्दकम्मधारयतप्पुरिसगब्भो तुल्याधिकरणबहुब्बीहि।&lt;br&gt;&#xA;अथ वा–उपसोभितानि कन्दरानि उपसोभितकन्दरानि, सापेक्खत्ते सतिपि गमकत्ता समासो। मत्तभमरगणचुम्बितविकसितपुप्फवल्लिनागरुक्खेहि उपसोभितकन्दरानि यस्स पब्बतराजस्स सोयं मत्तभमरगणचुम्बितविकसितपुप्फवल्लिनागरुक्खो पसोभितकन्दरो, पब्बतराजा। अयं पन भिन्नाधिकरणबहुब्बीहि।&lt;br&gt;&#xA;नाना रुक्ख तिण पतित पुप्फोपसोभित कन्दरोति रुक्खो च तिणञ्च रुक्खतिणानि, नाना पकारानि एव रुक्खतिणानि नानारुक्खतिणानि, नानारुक्खतिणेहि पतितानि नानारुक्खतिणपतितानि, नानारुक्खतिणपतितानि च तानि पुप्फानि चेति नानारुक्खतिणपतितपुप्फानि, नानारुक्खतिणपतितपुप्फेहि उपसोभितानि नानारुक्खतिणपतित पुप्फोपसोभितानि, नानारुक्खतिणपतितपुप्फोपसोभितानि कन्दरानि यस्स पब्बतराजस्स सोयं नानारुक्खतिणपतितपुप्फोपसोभितकन्दरो, पब्बतराजा। अयं पन द्वन्दकम्मधारयतप्पुरिसगब्भो तुल्याधिकरणबहुब्बीहि।&lt;br&gt;&#xA;अथ वा–उपसोभितानि एव कन्दरानि उपसोभितकन्दरानि, (सापेक्खत्ते सतिपि गमकत्ता समासो।) नानारुक्खतिणपतितपुप्फेहि उपसोभितकन्दरानि यस्स पब्बतराजस्स सोयं नानारुक्खतिणपतितपुप्फोपसोभितकन्दरो, पब्बतराजा। अयं पन भिन्नाधिकरणबहुब्बीहि।&lt;br&gt;&#xA;नाना मुसल फाल पब्बत तरु कलिङ्गर सर धनुगदासि तोमरहत्थाति मुसलो च फालो च पब्बतो च तरु च कलिङ्गरो च सरो च धनु च गदा चअसि च तोमरो, च मुसलफालपब्बततरुकलिङ्गरसरधनुगदासितोमरा, नाना पकारा एव मुसलफालपब्बततरुकलिङ्गरसरधनुगदासितोमरा नानामुसलफालपब्बततरुकलिङ्गरसरधनुगदासितोमरा, नानामुसलफालपब्बततरुकलिङ्गरसरधनुगदासितोमरा हत्थेसु येसं ते नानामुसलफालपब्बततरुकलिङ्गर सरधनुगदासितोमरहत्था। अयं पन द्वन्दकम्मधारयगब्भो भिन्नाधिकरणबहुब्बीहि।&lt;br&gt;&#xA;बहुब्बीहि इच्चनेन क्वत्थो? बहुब्बीहिम्हि च।&lt;br&gt;&#xA;३२९, ३५७. नामानं समुच्चयो द्वन्दो।&lt;br&gt;&#xA;नामानं एकविभत्तिकानं यो समुच्चयो, सो द्वन्दसञ्ञो होति।&lt;br&gt;&#xA;चन्दिमा च सूरियो च चन्दिमसूरिया, समणो च ब्राह्मणो च समणब्राह्मणा, सारिपुत्तो च मोग्गल्लानो च सारिपुत्तमोग्गल्लाना, ब्राह्मणो च गहपतिको च ब्राह्मणगहपतिका, यमो च वरुणो च यमवरुणा, कुवेरो च वासवो च कुवेरवासवा।&lt;br&gt;&#xA;द्वन्दइच्चनेन क्वत्थो? द्वन्दट्ठा वा।&lt;br&gt;&#xA;३३०, ३४०. महतं महा तुल्याधिकरणे पदे।&lt;br&gt;&#xA;तेसं महन्तसद्दानं महाआदेसो होति तुल्याधिकरणे पदे।&lt;br&gt;&#xA;महन्तो च सो पुरिसो चाति महापुरिसो, महन्ती च सा देवी चाति महादेवी, महन्तञ्च तं बलञ्चाति महाबलं, महन्तो च सो नागो चाति महानागो, महन्तो च सो यसो चाति महायसो, महन्तञ्च तं पदुमवनञ्चाति महापदुमवनं, महन्ती च सा नदी चाति महानदी, महन्तो च सो मणि चाति महामणि, महन्तो च सो गहपतिको चाति महागहपतिको, महन्तञ्च तं धनञ्चाति महाधनं, महन्तो च सो पुञ्ञो चाति महापुञ्ञो।&lt;br&gt;&#xA;बहुवचनग्गहणेन क्वचि महन्त सद्दस्स महादेसो होति। महन्तञ्च तं फलञ्चाति महप्फलं, महब्बलं, एवं महद्धनं, महब्भयं।&lt;br&gt;&#xA;३३१, ३५३. इत्थियं भासितपुमित्थी पुमाव चे।&lt;br&gt;&#xA;इत्थियं तुल्याधिकरणे पदे चे भासितपुमित्थी पुमाव दट्ठब्बा।&lt;br&gt;&#xA;दीघा जङ्घा यस्स सोयं दीघजङ्घो, कल्याणभरियो, पहूतपञ्ञो।&lt;br&gt;&#xA;भासितपुपेति किमत्थं? ब्राह्मणबन्धु च सा भरिया चातिब्राह्मणबन्धुभरिया।&lt;br&gt;&#xA;३३२, ३४३. कम्मधारयसञ्ञे च।&lt;br&gt;&#xA;कम्मधारयसञ्ञे च समासे इत्थियं तुल्याधिकरणे पदे पुब्बे भासितपुमित्थी चे, पुमाव दट्ठब्बा। ब्राह्मणदारिका, खत्तियकञ्ञा, खत्तियकुमारिका।&lt;br&gt;&#xA;भासितपुमेति किमत्थं? खत्तियबन्धुदारिका, ब्राह्मणबन्धुदारिका।&lt;br&gt;&#xA;३३३, ३४४. अत्तं नस्स तप्पुरिसे।&lt;br&gt;&#xA;नस्स पदस्स तप्पुरिसे उत्तरपदे अत्तं होति।&lt;br&gt;&#xA;नब्राह्मणो अब्राह्मणो, अवसलो, अभिक्खु, अपञ्चवस्सं, अपञ्चगवं।&lt;br&gt;&#xA;३३४, ३४५. सरे अन।&lt;br&gt;&#xA;नस्स पदस्स तप्पुरिसे अन आदेसो होति सरे परे।&lt;br&gt;&#xA;न अस्सो अनस्सो, अनिस्सरो, अनरियो।&lt;br&gt;&#xA;३३५, ३४६. कद कुस्स।&lt;br&gt;&#xA;कुइच्चेतस्स कद होति सरे परे।&lt;br&gt;&#xA;कुच्छितं अन्नं कदन्नं, कुच्छितं असनं कदस्सनं।&lt;br&gt;&#xA;सरेति किमत्थं? कुच्छिता दारा येसं (अपुञ्ञकारानं) ते होन्तीति कुदारा, कुजना। एवं कुपुत्ता, कुगेहा, कुवत्था, कुदासा।&lt;br&gt;&#xA;३३६, ३४७. का’प्पत्थेसु च।&lt;br&gt;&#xA;कुइच्चेतस्स का होति अप्पत्थेसु च।&lt;br&gt;&#xA;कालवणं, कापुप्फं।&lt;br&gt;&#xA;बहुवचनग्गहणं किमत्थं? कुइच्चेतस्स अनप्पतत्थेसुपि क्वचि का होति, कापुरिसा।&lt;br&gt;&#xA;३३७, ३५०. क्वचि समासन्तगतानमकारन्तो।&lt;br&gt;&#xA;समासन्तगतानं नामानमन्तो सरो क्वचि अकारो होति।&lt;br&gt;&#xA;देवानं राजा देवराजो, देवराजा, देवानं सखा देवसखो, देवसखा, पञ्च अहानि पञ्चाहं, सत्ताहं, पञ्चगवं, छत्तुपाहनं, उपसरदं, विसालक्खो, विमुखो।&lt;br&gt;&#xA;कारग्गहणं किमत्थं? आकारन्त इकारन्ता च होन्ति, पच्चक्खा धम्मा यस्स सोयन्ति पच्चक्खधम्मा, सुरभिनो गन्धो सुरभिगन्धि, सुन्दरो गन्धो सुगन्धि, पूतिनो गन्धो पूतिगन्धि, कुच्छितो गन्धो कुगन्धि, दुट्ठु गन्धो यस्स सोयन्ति दुगन्धि, पूति एव गन्धो पूतिगन्धि।&lt;br&gt;&#xA;नदीअन्ता च कत्तुअन्ता च कपच्चयो होति समासन्ते।&lt;br&gt;&#xA;बहू नदियो यस्मिं सोयं बहुनदिको, जनपदो। बहवो कत्तारो यस्स सोयं बहुकत्तुको, पुरिसो।&lt;br&gt;&#xA;३३८, ३५६. नदिम्हा च।&lt;br&gt;&#xA;नदिम्हा च कपच्चयो होति समासन्ते।&lt;br&gt;&#xA;बहू नदियो यस्मिं सोयन्ति बहुनदिको। बहू कन्तियो यस्स सोयन्ति बहुकन्तिको। बहुनारिको।&lt;br&gt;&#xA;३३९, ३५८. जायाय तुदं जानि पतिम्हि।&lt;br&gt;&#xA;जायाइच्चेताय तुदं जानिइच्चेते आदेसा होन्ति पतिम्हि परे।&lt;br&gt;&#xA;तुदंपती, जानिपती।&lt;br&gt;&#xA;३४०, ३५५. धनुम्हा च।&lt;br&gt;&#xA;धनुम्हा च आपच्चयो होति समासन्ते।&lt;br&gt;&#xA;गाण्डीवो धनु यस्स सोयं गाण्डीवधन्वा।&lt;br&gt;&#xA;३४१, ३३६. अं विभत्तीनमकारन्ता अब्ययीभावा।&lt;br&gt;&#xA;तस्मा अकारन्ता अब्ययीभावसमासा परासं विभत्तीनं क्वचि अं होति।&lt;br&gt;&#xA;अधिचित्तं, यथावुड्ढं, उपकुम्भं, यावजीवं, तिरोपब्बतं, तिरोपाकारं, तिरोकुट्टं, अन्तोपासादं।&lt;br&gt;&#xA;क्वचीति किमत्थं? अधिचित्तस्स भिक्खुनो।&lt;br&gt;&#xA;३४२, ३३७. सरो रस्सो नपुंसके।&lt;br&gt;&#xA;नपुंसके वत्तमानस्स अब्ययीभावसमासस्स लिङ्गस्स सरो रस्सो होति।&lt;br&gt;&#xA;कुमारीसु अधिकिच्च पवत्तति कथा इति अधिकुमारि। उपवधु, उपगङ्गं, उपमणिकं।&lt;br&gt;&#xA;३४३, ३३८. अञ्ञस्मा लोपो च।&lt;br&gt;&#xA;अञ्ञस्मा अब्ययीभावसमासा अनकारन्ता परासं विभत्तीनं लोपो च होति।&lt;br&gt;&#xA;अधित्थि, अधिकुमारि, उपवधु।&lt;br&gt;&#xA;इति नामकप्पे समासकप्पो सत्तमो कण्डो।&lt;br&gt;&#xA;समासकप्पो निट्ठितो।&lt;/p&gt;</description>
    </item>
    <item>
      <title>०५. तद्धितकप्प</title>
      <link>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/05_taddhitakappa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/05_taddhitakappa/</guid>
      <description>&lt;p&gt;५. तद्धितकप्प&lt;/p&gt;&#xA;&lt;h2 id=&#34;अटठमकणड&#34;&gt;अट्ठमकण्ड&lt;/h2&gt;&#xA;&lt;p&gt;३४४, ३६१. वाण’पच्‍चे ।&lt;br&gt;&#xA;णपच्‍चयो होति वा ‘‘तस्सापच्‍च’’ मिच्‍चेतस्मिं अत्थे।&lt;br&gt;&#xA;वसिट्ठस्स अपच्‍चं वासिट्ठो, वसिट्ठस्स अपच्‍चं वा, वसिट्ठस्स अपच्‍चं वासिट्ठी, वसिट्ठस्स अपच्‍चं वासिट्ठं। एवं भारद्वाजो, भारद्वाजी, भारद्वाजं। गोतमो, गोतमी, गोतमं। वासुदेवो, वासुदेवी, वासुदेवं। बालदेवो, बालदेवी, बालदेवं। वेसामित्तो, वेसामित्ती वेसामित्तं।&lt;br&gt;&#xA;३४५, ३६६. णायन णान वच्छादितो।&lt;br&gt;&#xA;तस्मा वच्छादितो गोत्तगणतो णायनणानपच्‍चया होन्ति वा ‘‘तस्सापच्‍च’’मिच्‍चेतस्मिं अत्थे।&lt;br&gt;&#xA;वच्छस्स अपच्‍चंवच्छायनो, वच्छानो, वच्छस्स अपच्‍चं वा, वच्छस्स अपच्‍चं वच्छायनी, वच्छानी, वच्छस्स अपच्‍चं वच्छायनं, वच्छानं। सकटस्स अपच्‍चं साकटायनो, साकटानो , सकटस्स अपच्‍चं वा, साकटायनी, सा कटानी, साकटायनं, साकटानं। एवं कण्हायनो, कण्हानो, कण्हस्स अपच्‍चं वा। कण्हायनी, कण्हानी, कण्हायनं, कण्हानं। अग्गिवेस्सायनो, अग्गिवेस्सानो, अग्गिवेस्सायनी, अग्गिवेस्सानी, अग्गिवेस्सायनं, अग्गिवेस्सानं। गच्छायनो, गच्छानो, गच्छायनी, गच्छानी, गच्छायनं, गच्छानं। कप्पायनो, कप्पानो, कप्पायनी, कप्पानी, कप्पायनं, कप्पानं। मोग्गल्‍लायनो, मोग्गल्‍लानो, मोग्गल्‍लायनी, मोग्गल्‍लानी, मोग्गल्‍लायनं, मोग्गल्‍लानं। मुञ्‍चायनो, मुञ्‍चानो, मुञ्‍चायनी, मुञ्‍चानी, मुञ्‍चायनं, मुञ्‍चानं। सङ्घायनो, सङ्घानो, सङ्घायनी, सङ्घानी, सङ्घायनं, सङ्घानं। लोमायनो, लोमानो, लोमायनी, लोमानी, लोमायनं, लोमानं, साकमायनो, साकमानो, साकमायनी, साकमानी, साकमायनं, साकमानं। नारायनो, नारानो, नारायनी, नारानी, नारायनं, नारानं। चोरायनोचोरानो, चोरायनी, चोरानी, चोरायनं, चोरानं, आवसालायनो, आवसालानो, आवसालायनी, आवसालानी, आवसालायनं, आवसालानं। द्वेपायनो, द्वेपानो, द्वेपायनी, द्वेपानी, द्वेपायनं, द्वेपानं। कुञ्‍चायनो, कुञ्‍चानो, कुञ्‍चायनी, कुञ्‍चानी, कुञ्‍चायनं, कुञ्‍चानं। कच्‍चायनो, कच्‍चानो, कच्‍चायनी, कच्‍चानी, कच्‍चायनं, कच्‍चानं।&lt;br&gt;&#xA;३४६, ३६७. णेय्यो कत्तिकादीहि।&lt;br&gt;&#xA;तेहि गोत्तगणेहि कत्तिकादीहि णेय्यपच्‍चयो होति वा ‘‘तस्सापच्‍च’’मिच्‍चेतस्मिं अत्थे।&lt;br&gt;&#xA;कत्तिकाय अपच्‍चं कत्तिकेय्यो, कत्तिकाय अपच्‍चं वा। एवं वेनतेय्यो, रोहिणेय्यो, गङ्गेय्यो, कद्दमेय्यो, नादेय्यो, आलेय्यो, आहेयो, कामेय्यो, सुचिया अपच्‍चं सोचेय्यो, सालेय्यो, बालेय्यो, मालेय्यो, कालेय्यो।&lt;br&gt;&#xA;३४७, ३६८. अतो णि वा।&lt;br&gt;&#xA;तस्मा अकारतो णिपच्‍चयो होति वा ‘‘तस्सापच्‍च’’मिच्‍चेतस्मिं अत्थे।&lt;br&gt;&#xA;दक्खस्स अपच्‍चं दक्खि, दक्खस्स अपच्‍चं वा। दुणस्स अपच्‍चं दोणि, दुणस्स अपच्‍चं वा, एवं वासवि, सक्यपुत्ति, नाटपुत्ति, दासपुत्ति, दासवि, वारुणि, गण्डि, बालदेवि, पावकि, जेनदत्ति, बुद्धि, धम्मि, सङ्घि, कप्पि, अनुरुद्धि।&lt;br&gt;&#xA;वाति विकप्पनत्थेन णिकपच्‍चयो होति ‘‘तस्सापच्‍च’’मिच्‍चेतस्मिं अत्थे। सक्यपुत्तस्स अपच्‍चं सक्यपुत्तिको। एवं नाटपुत्तिको, जेनदत्तिको।&lt;br&gt;&#xA;१४८, ३७१. णवो’ पक्‍वादीहि।&lt;br&gt;&#xA;उपकुइच्‍चेवमादीहि णवपच्‍चयो होति वा ‘‘तस्सापच्‍च’’मिच्‍चेतस्मिं अत्थे।&lt;br&gt;&#xA;उपकुस्स अपच्‍चं ओपकवो, उपकुस्स अपच्‍चं वा। मनुनो अपच्‍चं मानवो, मनुनो अपच्‍चं वा। भग्गुस्स अपच्‍चं भग्गवो, भग्गुस्स अपच्‍चं वा, पण्डुस्स अपच्‍चं पण्डवो, पण्डुस्स अपच्‍चं वा, बहुस्स अपच्‍चं बाहवो, बहुस्स अपच्‍चं वा।&lt;br&gt;&#xA;३४९, ३७२. णेर विधवादितो।&lt;br&gt;&#xA;तस्मा विधवादितो णेरपच्‍चयो होति वा ‘‘तस्सापच्‍च’’मिच्‍चेतस्मिं अत्थे।&lt;br&gt;&#xA;विधवाय अपच्‍चं वेधवेरो, विधवाय अपच्‍चं वा। बन्धुकिया अपच्‍चं बन्धुकेरो, बन्धुकिया अपच्‍चं वा। समणस्स अपच्‍चं सामणेरो, समणस्स अपच्‍चं वा। एवं सामणेरी, सामणेरं, नाळिकेरो, नाळिकेरी, नाळिकेरं।&lt;br&gt;&#xA;३५०, ३७३. येन वा संसट्ठं तरति चरति वहति णिको।&lt;br&gt;&#xA;येन वा संसट्ठं, येन वा तरति, येन वा चरति, येन वा वहति इच्‍चेतेस्वत्थेसु णिकपच्‍चयो होति वा।&lt;br&gt;&#xA;तिलेन संसट्ठं भोजनं तेलिकं, तिलेन संसट्ठं वा। एवं गोळिकं, घातिकं।&lt;br&gt;&#xA;नावाय तरतीति नाविको, नावाय तरति वा। एवं ओळुम्पिको।&lt;br&gt;&#xA;सकटेन चरतीति साकटिको, सकटेन चरति वा। एवं पत्तिको, दण्डिको, धम्मिको, पादिको।&lt;br&gt;&#xA;सीसेन वहतीति सीसिको, सीसेन वहति वा। अंसेन वहतीति अंसिको, अंसेन वहति वा। एवं खन्धिको, अङ्गुलिको।&lt;br&gt;&#xA;वाति विकप्पनत्थेन अञ्‍ञेसुपि णिकपच्‍चयो होति। राजगहे वसतीति राजगहिको, राजगहे वसति वा। राजगहे जातो राजगहिको, राजगहे जातो वा। एवं मागधिको, सावत्थिको, कापिल वत्थिको, पाटलिपुत्तिको, वेसालिको।&lt;br&gt;&#xA;३५१, ३७४. तमधीते तेनकतादि सन्‍निधान नियोग सिप्प भण्ड जीविकत्थेसु च।&lt;br&gt;&#xA;तमधीते, तेनकतादिअत्थे, तम्हि सन्‍निधाना, तत्थ नियुत्तो, तमस्स सिप्पं, तमस्स भण्डं, तमस्स जीविकं इच्‍चेतेस्वत्थेसु च णिकपच्‍चयो होति वा।&lt;br&gt;&#xA;विनयमधीते वेनयिको, विनयमधीते वा। एवं सुत्तन्तिको, आभिधम्मिको, वेय्याकरणिको।&lt;br&gt;&#xA;कायेन कतं कम्मं कायिकं, कायेन कतं कम्मं वा। एवं वाचसिकं, मानसिकं।&lt;br&gt;&#xA;सरीरे सन्‍निधाना वेदना सारीरिका, सरीरे सन्‍निधाना वा, एवं मानसिका।&lt;br&gt;&#xA;द्वारे नियुत्तो दोवारिको, द्वारे नियुत्तो वा। एवं भण्डागारिको, नागरिको, नावकम्मिको।&lt;br&gt;&#xA;वीणा अस्स सिप्पं वेणिको, वीणा अस्स सिप्पं वा। एवं पाणविको, मोदिङ्गिको, वंसिको।&lt;br&gt;&#xA;गन्धो अस्स भण्डं गन्धिको, गन्धो अस्स भण्डं वा। एवं तेलिको, गोळिको।&lt;br&gt;&#xA;उरब्भं हन्त्वा जीवतीति ओरब्भिको, उरब्भं हन्त्वा जीवति वा। मगं हन्त्वा जीवतीति मागविको, मगं हन्त्वा जीवति वा। एवं सोकरिको, साकुणिको।&lt;br&gt;&#xA;आदिग्गहणेन अञ्‍ञत्थापि णिक पच्‍चयो योजेतब्बो। जालेन हतो जालिको, जालेन हतो वा।&lt;br&gt;&#xA;सुत्तेन बन्धो सुत्तिको, सुत्तेन बन्धो वा।&lt;br&gt;&#xA;चापो अस्स आवुधो चापिको, चापो अस्स आवुधो वा। एवं तोमरिको, मुग्गरिको, मोसलिको।&lt;br&gt;&#xA;वातो अस्स आबाधो वातिको, वातो अस्स आबाधो वा। एवं सेम्हिको, पित्तिको।&lt;br&gt;&#xA;बुद्धे पसन्‍नो बुद्धिको, बुद्धे पसन्‍नो वा। एवं धम्मिको, सङ्घिको।&lt;br&gt;&#xA;बुद्धस्स सन्तकं बुद्धिकं, बुद्धस्स सन्तकं वा। एवं धम्मिकं, सङ्घिकं।&lt;br&gt;&#xA;वत्थेन कीतं भण्डं वत्थिकं, वत्थेन कीतं भण्डं वा। एवं कुम्भिकं, फालिकं, किं कणिकं, सोवण्णिकं।&lt;br&gt;&#xA;कुम्भो अस्स परिमाणं कुम्भिकं, कुम्भो अस्स परिमाणं वा।&lt;br&gt;&#xA;कुम्भस्स रासि कुम्भिकं, कुम्भस्स रासि वा।&lt;br&gt;&#xA;कुम्भं अरहतीति कुम्भिको, कुम्भं अरहति वा।&lt;br&gt;&#xA;अक्खेन दिब्बतीति अक्खिको, अक्खेन दिब्बति वा। एवं सालाकिको, तिन्दुकिको, अम्बफलिको। कपिट्ठफलिको, नाळिकेरिको इच्‍चेवमादि।&lt;br&gt;&#xA;३५२, ३७६. ण रागा तस्से दमञ्‍ञत्थेसु च।&lt;br&gt;&#xA;णपच्‍चयो होति वा रागम्हा ‘‘तेन रत्तं’’ इच्‍चेतस्मिं अत्थे, ‘‘तस्सेदं’’ अञ्‍ञत्थेसु च।&lt;br&gt;&#xA;कसावेन रत्तं वत्थं कासावं, कसावेन रत्तं वत्थं वा। एवं कोसुम्भं, हालिद्दं, पाटङ्गं, रत्तङ्ग, मञ्‍जिट्ठं, कुङ्कुमं।&lt;br&gt;&#xA;सूकरस्स इदं मंसं सोकरं, सूकरस्स इदं मंसं वा। एवं माहिसं।&lt;br&gt;&#xA;उदुम्बरस्स अविदूरे पवत्तं विमानं ओदुम्बरं, उदुम्बरस्स अविदूरे पवत्तं विमानं वा।&lt;br&gt;&#xA;विदिसाय अविदूरे निवासो वेदिसो, विदिसाय अविदूरे निवासो वा।&lt;br&gt;&#xA;मथुराय जातो माथुरो, मथुराय जातो वा।&lt;br&gt;&#xA;मथुराय आगतो माथुरो, मथुराय आगतो वा।&lt;br&gt;&#xA;कत्तिकाय नियुत्तो मासो कत्तिको, कत्तिकाय नियुत्तो मासो वा। एवं मागसिरो, फुस्सो, माघो, फग्गुनो, चित्तो, वेसाखो, जेट्ठो, आसळ्हो, सावणो, भद्दो, अस्सयुजो।&lt;br&gt;&#xA;न वुद्धि नीलपीतादो, पच्‍चये सणकारके।&lt;br&gt;&#xA;फकारो फुस्ससद्दस्स, ‘‘सिरो’’ति सिरसं वदे।&lt;br&gt;&#xA;सिक्खानं समूहो सिक्खो, भिक्खानं समूहो भिक्खो। एवं कापोतो, मायूरो, कोकिलो।&lt;br&gt;&#xA;बुद्धे, अस्स देवता बुद्धो। एवं भद्दो, मारो, माहिन्दो, वेस्सवणो, यामो, सोमो, नारायणो।&lt;br&gt;&#xA;संवच्छरमधीते संवच्छरो। एवं मोहुत्तो, नेमित्तो, अङ्गविज्‍जो, वेय्याकरणो, छन्दो, भास्सो, चन्दो।&lt;br&gt;&#xA;वसादानं विसयो देसो वासादो। एवं कुम्भो, साकुन्तो, आतिसारो।&lt;br&gt;&#xA;उदुम्बरा अस्मिं पदेसे सन्तीति ओदुम्बरो। सागरेहि निब्बत्तो सागरो। सागलमस्स निवासो सागलो। मथुरा अस्स निवासो माथुरो। मथुराय इस्सरो माथुरो। इच्‍चेवमादयो योजेतब्बा।&lt;br&gt;&#xA;३५३, ३७८. जातादीनमिमिया च।&lt;br&gt;&#xA;जातइच्‍चेवमादीनमत्थे इमइयपच्‍चया होन्ति।&lt;br&gt;&#xA;पच्छा जातो पच्छिमो। एवं अन्तिमो, मज्झिमो, पुरिमो, उपरिमो, हेट्ठिमो, गोप्फिमो। बोधिसत्तजातिया जातो बोधिसत्तजातियो, एवं अस्सजातियो, हत्थिजातियो, मनुस्सजातियो।&lt;br&gt;&#xA;आदिग्गहणेन नियुत्तत्थादितोपि तदस्सत्थादितोपि इम इय इक इच्‍चेते पच्‍चया होन्ति। अन्तो नियुत्तो अन्तिमो। एवं अन्तियो, अन्तिको।&lt;br&gt;&#xA;पुत्तो अस्स अत्थि, तस्मिं वा विज्‍जतीति पुत्तिमो। एवं पुत्तियेव, पुत्तिको, कप्पिमो, कप्पियो, कप्पिको।&lt;br&gt;&#xA;चग्गहणेन कियपच्‍चयो होति नियुत्तत्थे। जातियं नियुत्तो जातिकियो, अन्धे नियुत्तो अन्धकियो, जातिया अन्धो जच्‍चन्धो, जच्‍चन्धे नियुत्तो जच्‍चन्धकियो।&lt;br&gt;&#xA;३५४, ३७९. समूहत्थे कण णा।&lt;br&gt;&#xA;समूहत्थे कण णइच्‍चेते पच्‍चया होन्ति।&lt;br&gt;&#xA;राजपुत्तानं समूहो राजपुत्तको। एवं राजपुत्तो, मानुस्सको, मानुस्सो, मायूरको, मायूरो, माहिंसको, माहिंसो।&lt;br&gt;&#xA;३५५, ३८०. गाम जन बन्धु सहायादीहिता।&lt;br&gt;&#xA;गाम जन बन्धु सहायइच्‍चेवमादीहि तापच्‍चयो होति समूहत्थे।&lt;br&gt;&#xA;गामानं समूहो गामता। एवं जनता, बन्धुता, सहायता, नगरता।&lt;br&gt;&#xA;३५६, ३८१. तदस्स ठानमियो च।&lt;br&gt;&#xA;‘‘तदस्स ठान’’ मिच्‍चेतस्मिं अत्थे इयपच्‍चयो होति।&lt;br&gt;&#xA;मदनस्स ठानं मदनियं, बन्धनस्स ठानं बन्धनियं, मुच्छनस्स ठानं मुच्छनियं, एवं रजनियं, कमनियं, गमनियं, दुस्सनियं, दस्सनियं।&lt;br&gt;&#xA;३५७, ३८२. उपमत्थायितत्तं।&lt;br&gt;&#xA;उपमत्थे आयितत्तपच्‍चयो होति।&lt;br&gt;&#xA;धूमो विय दिस्सति अदुं वनं तदिदं धूमायितत्तं, तिमिरं विय दिस्सति अदुं वनं तदिदं तिमिरायितत्तं।&lt;br&gt;&#xA;३५८, ३८३. तन्‍निस्सितत्थे लो।&lt;br&gt;&#xA;‘‘तन्‍निस्सितत्थे, तदस्स ठान’’मिच्‍चेतस्मिं अत्थे च लपच्‍चयो होति।&lt;br&gt;&#xA;दुट्ठु निस्सितं दुट्ठुल्‍लं, वेदं निस्सितं वेदल्‍लं, दुट्ठु ठानं दुट्ठुल्‍लं, वेदस्स ठानं वेदल्‍लं।&lt;br&gt;&#xA;३५९, ३८४. आलु तब्बहुले।&lt;br&gt;&#xA;आलुपच्‍चयो होति तब्बहुलत्थे।&lt;br&gt;&#xA;अभिज्झा अस्स पकति अभिज्झालु, अभिज्झा अस्स बहुला वा अभिज्झालु। एवं सीतालु, धजालु, दयालु।&lt;br&gt;&#xA;३६०, ३८७. ण्य त्त ता भावे तु।&lt;br&gt;&#xA;ण्यत्तताइच्‍चेते पच्‍चया होन्ति भावत्थे।&lt;br&gt;&#xA;अलसस्स भावो आलस्यं, अरोगस्स भावो आरोग्यं। पंसुकूलिकस्स भावो पंसुकूलिकत्तं, अनोदरिकस्स भावो अनोदरिकत्तं। सङ्गणिकारामस्स भावो सङ्गणिकारामता, निद्दारामस्स भावो निद्दारामता।&lt;br&gt;&#xA;तुग्गहणेन त्तनपच्‍चयो होति। पुथुज्‍जनत्तनं, वेदनत्तनं।&lt;br&gt;&#xA;३६१, ३८८. ण विसमादीहि।&lt;br&gt;&#xA;णपच्‍चयो होति विसमादीहि ‘‘तस्स भावो’’इच्‍चेतस्मिं अत्थे।&lt;br&gt;&#xA;विसमस्स भावो वेसमं, सुचिस्स भावो सोचं।&lt;br&gt;&#xA;३६२, ३८९. रमणीयादितो कण।&lt;br&gt;&#xA;रमणीयइच्‍चेवमादितो कण पच्‍चयो होति ‘‘तस्स भावो’’इच्‍चेतस्मिं अत्थे।&lt;br&gt;&#xA;रमणीयस्स भावो रामणीयकं, मनुञ्‍ञस्स भावो मानुञ्‍ञकं।&lt;br&gt;&#xA;३६३, ३९०. विसेसे तरतमिसिकियिट्ठा।&lt;br&gt;&#xA;विसेसत्थे तर तम इसिक इय इट्ठइच्‍चेते पच्‍चया होन्ति।&lt;br&gt;&#xA;सब्बे इमे पापा, अयमिमेसं विसेसेन पापोति पापतरो। एवं पापतमो, पापिसिको, पापियो, पापिट्ठो।&lt;br&gt;&#xA;३६४, ३९८. तदस्सत्थीति वी च।&lt;br&gt;&#xA;‘‘तदस्सत्थि’’इच्‍चेतस्मिं अत्थे वीपच्‍चयो होति।&lt;br&gt;&#xA;मेधा यस्स अत्थि, तस्मिं वा विज्‍जतीतिमेधावी। एवं मायावी।&lt;br&gt;&#xA;चग्गहणेन सोपच्‍चयो होति। सुमेधा यस्स अत्थि, तस्मिं वा विज्‍जतीति सुमेधसो।&lt;br&gt;&#xA;३६५, ३९९. तपादितो सी।&lt;br&gt;&#xA;तपादितो सीपच्‍चयो होति ‘‘तदस्सत्थि’’इच्‍चेतस्मिं अत्थे।&lt;br&gt;&#xA;तपो यस्स अत्थि तस्मिं वा विज्‍जतीति तपस्सी। एवं यसस्सी, तेजस्सी।&lt;br&gt;&#xA;२६६, ४००. दण्डादितो इकई।&lt;br&gt;&#xA;दण्डादितो इक ईइच्‍चेते पच्‍चया होन्ति ‘‘तदस्सत्थि’’इच्‍चेतस्मिं अत्थे।&lt;br&gt;&#xA;दण्डो यस्स अत्थि, तस्मिं वा विज्‍जतीति दण्डिको, दण्डी। एवं मालिको, माली।&lt;br&gt;&#xA;३६७, ४०१. मध्वादितो रो।&lt;br&gt;&#xA;मधुइच्‍चेवमादितो रपच्‍चयो होति ‘‘तदस्सत्थि’’इच्‍चेतस्मिं अत्थे।&lt;br&gt;&#xA;मधु यस्स अत्थि, तस्मिं वा विज्‍जतीति मधुरो। एवं कुञ्‍जरो, मुग्गरो, मुखरो, सुसिरो, (सीसरो, सुकरो, सुङ्करो), सुभरो, सुचिरो, रुचिरो।&lt;br&gt;&#xA;३६८, ४०२. गुणादितो वन्तु।&lt;br&gt;&#xA;गुणइच्‍चेवमादितो वन्तुपच्‍चयो होति ‘‘तदस्सत्थि’’इच्‍चेतस्मिं अत्थे।&lt;br&gt;&#xA;गुणो यस्स अत्थि, तस्मिं वा विज्‍जतीति गुणवा। एवं यसवा, धनवा, पञ्‍ञवा, बलवा, भगवा।&lt;br&gt;&#xA;३६९, ४०३. सत्यादीहि मन्तु।&lt;br&gt;&#xA;सतिइच्‍चेवमादीहि मन्तुपच्‍चयोहोति ‘‘तदस्सत्थि’’ इच्‍चेतस्मिं अत्थे।&lt;br&gt;&#xA;सति यस्स अत्थि, तस्मिं वा विज्‍जतीति सतिमा, एवं जुतिमा, रुचिमा, थुतिमा, धितिमा, मतिमा, भाणुमा।&lt;br&gt;&#xA;३७०, ४०५. सद्धादितोण।&lt;br&gt;&#xA;सद्धाइच्‍चेवमादितो ण पच्‍चयो होति ‘‘तदस्सत्थि’’इच्‍चेतस्मिं अत्थे।&lt;br&gt;&#xA;सद्धा यस्स अत्थि, तस्मिं वा विज्‍जतीभि सद्धो, एवं पञ्‍ञो, अमच्छरो।&lt;br&gt;&#xA;३७१, ४०४. आयुस्सुकारास मन्तुम्हि।&lt;br&gt;&#xA;आयुस्स अन्तो उकारो असादेसो होतिमन्तुम्हि पच्‍चये परे।&lt;br&gt;&#xA;आयु अस्स अत्थि, तस्मिं वा विज्‍जतीति आयस्मा।&lt;br&gt;&#xA;३७२, ३८५. तप्पकतिवचने मयो।&lt;br&gt;&#xA;तप्पकतिवचनत्थे मयपच्‍चयो होति।&lt;br&gt;&#xA;सुवण्णेन पकतं कम्मं सोवण्णमयं। एवं रूपियमयं जतुमयं, रजतमयं, इट्ठकमयं, अयोमयं, मत्तिका मयं, दारुमयं, गोमयं।&lt;br&gt;&#xA;३७३, ४०६. सङ्ख्यापूरणे मो।&lt;br&gt;&#xA;सङ्ख्यापूरणत्थे मपच्‍चयो होति।&lt;br&gt;&#xA;पञ्‍चन्‍नं पूरणो पञ्‍चमो, एवं सत्तमो, अट्ठमो, नवमो, दसमो।&lt;br&gt;&#xA;३७४, ४०८. स छस्सवा।&lt;br&gt;&#xA;छस्स सकारादेसो होति वा सङ्ख्यापूरणत्थे।&lt;br&gt;&#xA;छन्‍नं पूरणो सट्ठो, छट्ठो वा।&lt;br&gt;&#xA;३७५, ४१२. एकादितो दसस्सी।&lt;br&gt;&#xA;एकादितो दसस्स अन्ते ईपच्‍चयो होति वा सङ्ख्यापूरणत्थे।&lt;br&gt;&#xA;एको च दस च एकादस, एकादसन्‍नं पूरणी एकादसी। पञ्‍चच दस च पञ्‍चदस, पञ्‍चदसन्‍नं पूरणी पञ्‍चदसी। चत्तारो च दस च चतुद्दस, चतुद्दसन्‍नं पूरणी चातुद्दसी।&lt;br&gt;&#xA;पूरणेति किमत्थं? एकादस, पञ्‍चदस।&lt;br&gt;&#xA;३७६, २५७. दसे सो निच्‍चञ्‍च।&lt;br&gt;&#xA;दससद्दे परे निच्‍चं छस्स सो होति।&lt;br&gt;&#xA;सोळस।&lt;br&gt;&#xA;३७७, ०. अन्ते निग्गहितञ्‍च।&lt;br&gt;&#xA;तासं सङ्ख्यानं अन्ते निग्गहितागमो होति।&lt;br&gt;&#xA;पञ्‍चदसि, चातुद्दसि।&lt;br&gt;&#xA;३७८, ४१४. ति च।&lt;br&gt;&#xA;तासं सङ्ख्यानं अन्ते तिकारागमो होति। वीसति, तिंसति।&lt;br&gt;&#xA;३७९, २५८. ल दरानं।&lt;br&gt;&#xA;दकार रकारानं सङ्ख्यानं लकारादेसो होति। सोळस, चत्तालीसं।&lt;br&gt;&#xA;३८०, २५५. वीसति दसेसु बा द्विस्स तु।&lt;br&gt;&#xA;वीसति दसइच्‍चेतेसु द्विस्स बा होति।&lt;br&gt;&#xA;बावीसतिन्द्रियानि, बारस मनुस्सा।&lt;br&gt;&#xA;तुग्गहणेन द्विस्स दु दि दो आदेसा च होन्ति। दुरत्तं, दिरत्तं, दिगुणं, दोहळिनी।&lt;br&gt;&#xA;३८१, २५४. एकादितो दस्स र सङ्ख्याने।&lt;br&gt;&#xA;एकादितो दसस्स दकारस्स रकारो होति वा सङ्ख्याने।&lt;br&gt;&#xA;एकारस, एकादस, बारस, द्वादस।&lt;br&gt;&#xA;सङ्ख्यानेति किमत्थं? द्वादसायतनानि।&lt;br&gt;&#xA;३८२, २५९. अट्ठादितो च।&lt;br&gt;&#xA;अट्ठइच्‍चेवमादितो च दससद्दस्स दकारस्स रकारादेसो होति वा सङ्ख्याने।&lt;br&gt;&#xA;अट्ठारस, अट्ठदस।&lt;br&gt;&#xA;अट्ठादितोति किमत्थं? पञ्‍चदस, सोळस।&lt;br&gt;&#xA;सङ्ख्यानेति किमत्थं? अट्ठदसिको।&lt;br&gt;&#xA;३८३, २५३. द्वेकट्ठानमाकारो वा।&lt;br&gt;&#xA;द्वि एक अट्ठइच्‍चेतेसमन्तो आकारो होति वा सङ्ख्याने।&lt;br&gt;&#xA;द्वादस, एकादस, अट्ठारस।&lt;br&gt;&#xA;सङ्ख्यानेति किमत्थं? द्विदन्तो, एकदन्तो, एकच्छन्‍नो, अट्ठत्थम्भो।&lt;br&gt;&#xA;३८४, ४०७. चतुच्छेही थ ठा।&lt;br&gt;&#xA;चतु छइच्‍चेतेहि थ ठइच्‍चेते पच्‍चया होन्ति सङ्ख्यापूरणत्थे।&lt;br&gt;&#xA;चतुत्थो, छट्ठो।&lt;br&gt;&#xA;३८५, ४०९. द्वितीहि तियो।&lt;br&gt;&#xA;द्वि तिइच्‍चेतेहि तियपच्‍चयो होति सङ्ख्यापूरणत्थे।&lt;br&gt;&#xA;दुतियो, ततियो।&lt;br&gt;&#xA;३८६, ४१०. तिये दुतापि च।&lt;br&gt;&#xA;द्वि तिइच्‍चेतेसं दु तइच्‍चेते आदेसा होन्ति तियपच्‍चये परे।&lt;br&gt;&#xA;दुतियो, ततियो।&lt;br&gt;&#xA;अपिग्गहणेन अञ्‍ञेसुपि द्विइच्‍चेतस्स दुआदेसो होति। दुरत्तं।&lt;br&gt;&#xA;चग्गहणेन द्विइच्‍चेतस्स दिकारो होति। दिरत्तं, दिगुणं सङ्घाटिं पारुपेत्वा।&lt;br&gt;&#xA;३८७, ४११. तेसमड्ढूपपदेन अड्ढुड्ढ दिवड्ढ दियड्ढड्ढतिया।&lt;br&gt;&#xA;तेसं चतुत्थ दुतिय ततियानं अड्ढूपपदानं अड्ढड्ढुदिवड्ढ दियड्ढ अड्ढतियादेसा होन्ति, अड्ढूपपदेन सहनिप्पज्‍जन्ते।&lt;br&gt;&#xA;अड्ढेन चतुत्थो अड्ढुड्ढो, अड्ढेन दुतियो दिवड्ढो, अड्ढेन दुतियो दियड्ढो, अड्ढेन ततियो अड्ढतियो।&lt;br&gt;&#xA;३८८, ६८. सरूपानमेकसेस्वसकिं।&lt;br&gt;&#xA;सरूपानं पदब्यञ्‍जनानं एकसेसो होति असकिं। पुरिसो च पुरिसो च पुरिसा।&lt;br&gt;&#xA;सरूपानमिति किमत्थं? हत्थी च अस्सो च रथो च पत्तिको च हत्थिअस्सरथपत्तिका,&lt;br&gt;&#xA;असकिन्ति किमत्थं? पुरिसो।&lt;br&gt;&#xA;३८९, ४१३. गणने दसस्स द्वितिचतुपञ्‍चछसत्तअट्ठनवकानं वी ति चत्तार पञ्‍ञा छ सत्तासनवा योसु, योनञ्‍चीसमासं ठि रि ती तुति।&lt;br&gt;&#xA;गणने दसस्स द्विक तिक चतुक्‍क पञ्‍चक छक्‍क सत्तकअट्ठक नवकानं सरूपानं कतेकसेसानं यथासङ्ख्यं वी ति चत्तार पञ्‍ञा छ सत्त अस नवइच्‍चादेसा होन्ति असकिं योसु, योनञ्‍च ईसं आसं ठि रि ति ईति उतिइच्‍चादेसा होन्ति। पच्छा पुन निप्पज्‍जन्ते।&lt;br&gt;&#xA;वीसं , तिंसं, चत्तालीसं, पञ्‍ञासं, सट्ठि, सत्तरि, सत्तति, असीति, नवुति।&lt;br&gt;&#xA;असकिन्ति किमत्थं? दस।&lt;br&gt;&#xA;गणनेति किमत्थं? दसदसका पुरिसा।&lt;br&gt;&#xA;३९०, २५६. चतूपपदस्स लोपो तुत्तरपदादिचस्स चुचोपि नवा।&lt;br&gt;&#xA;चतूपपदस्स गणने परियापन्‍नस्स तुकारस्स लोपो होति, उत्तरपदादिचकारस्स चुचोपि आदेसा होन्ति नवा।&lt;br&gt;&#xA;चुद्दस, चोद्दस, चतुद्दस।&lt;br&gt;&#xA;अपिग्गहणेन अनुपपदस्सापि पदादिचकारस्स। लोपोहोति नवा, चस्स चुचोपि होन्ति। तालीसं, चत्तालीसं, चुत्तालीसं, चोत्तालीसं।&lt;br&gt;&#xA;३९१, ४२३. यदनुपपन्‍ना निपातना सिज्झन्ति।&lt;br&gt;&#xA;ये सद्दा अनिद्दिट्ठलक्खणा, अक्खरपदब्यञ्‍जनतो, इत्थिपुमनपुंसकलिङ्गतो , नामुपसग्गनिपाततो, अब्ययीभावसमासतद्धिताख्याततो, गणनसङ्ख्याकालकारकप्पयोगसञ्‍ञातो, सन्धिपकतिवुद्धिलोपागमविकारविपरिततो, विभत्तिविभजनतो च, ते निपातना सिज्झन्ति।&lt;br&gt;&#xA;३९२, ४१८. द्वादितो को’नेकत्थेच।&lt;br&gt;&#xA;द्विइच्‍चेवमादितो कपच्‍चयो होति अनेकत्थे च, निपातना सिज्झन्ति।&lt;br&gt;&#xA;सतस्स द्विकं द्विसतं, सतस्स तिकं तिसतं, सतस्स चतुक्‍कं चतुसतं, सतस्स पञ्‍चकं पञ्‍चसतं, सतस्स छक्‍कं छसतं, सतस्स सत्तकं सत्तसतं, सतस्स अट्ठकं अट्ठसतं, सतस्स नवकं नवसतं, सतस्स दसकं दससतं, सहस्सं होति।&lt;br&gt;&#xA;३९३, ४१५. दसदसकं सतं दसकानं सतं सहस्सञ्‍च योम्हि।&lt;br&gt;&#xA;गणने परियापन्‍नस्स दसदसकस्स सतं होति, सतदसकस्स सहस्सं होति योम्हि परे।&lt;br&gt;&#xA;सतं, सहस्सं।&lt;br&gt;&#xA;द्विकादीनं तदुत्तरपदानञ्‍च निप्पज्‍जन्ते यथासङ्ख्यं। सतस्स द्विकं (तदिदं होति) द्विसतं, एवं तिसतं, चतुसतं , पञ्‍चसतं, छसतं, सत्तसतं, अट्ठसतं, नवसतं, दससतं, सहस्सं होति।&lt;br&gt;&#xA;३९४, ४१६. याव तदुत्तरि दसगुणितञ्‍च।&lt;br&gt;&#xA;याव तासं सङ्ख्यानं उत्तरि दसगुणितञ्‍च कातब्बं।&lt;br&gt;&#xA;तं यथा? दसस्स गणनस्स दसगुणितं कत्वा सतं होति, सतस्स दसगुणितं कत्वा सहस्सं होति, सहस्सस्स दसगुणितं कत्वा दससहस्सं होति, दससहस्सस्स दसगुणितं कत्वासतसहस्सं होति, सतसहस्सस्स दसगुणितं कत्वादससतसहस्सं होति, दससतसहस्सस्सदसगुणितं कत्वा कोटि होति, कोटिसतसहस्सस्स सतगुणितं कत्वा पकोटि होति। एवं सेसापि योजेतब्बा।&lt;br&gt;&#xA;चग्गहणं विसेसनत्थं।&lt;br&gt;&#xA;३९५, ४१७. सकनामेहि।&lt;br&gt;&#xA;यासं पन सङ्ख्यानं अनिद्दिट्ठनामधेय्यानं सकेहि सकेहि नामेहि निप्पज्‍जन्ते।&lt;br&gt;&#xA;सतसहस्सानं सतं कोटि, कोटिसतसहस्सानं सतं पकोटि, पकोटिसतसहस्सानं सतं कोटिपकोटि , कोटिपकोटिसतसहस्सानं सतं नहुतं, नहुतसतसहस्सानं सतं निन्‍नहुतं, निन्‍नहुतसतसहस्सानं सतं अक्खोभिणी। तथा बिन्दु, अब्बुदं, निरब्बुदं, अहहं, अबबं, अटटं, सोगन्धिकं, उप्पलं, कुमुदं, पदुमं, पुण्डरिकं, कथानं, महाकथानं, असङ्ख्येय्यं।&lt;br&gt;&#xA;३९६, ३६३. तेसं णो लोपं।&lt;br&gt;&#xA;तेसं पच्‍चयानं णो लोपमापज्‍जते।&lt;br&gt;&#xA;गोतमस्स अपच्‍चं गोतमो। एवं वासिट्ठो। वेनतेय्यो, आलस्यं, आरोग्यं।&lt;br&gt;&#xA;३९७, ४२०. विभागे धा च।&lt;br&gt;&#xA;विभागत्थे च धापच्‍चयो होति।&lt;br&gt;&#xA;एकेन विभागेन एकधा। एवं द्विधा, तिधा, चतुधा, पञ्‍चधा, छधा।&lt;br&gt;&#xA;चेति किमत्थं? सोपच्‍चयो होति। सुत्तसो, ब्यञ्‍जनसो, पदसो।&lt;br&gt;&#xA;३९८, ४२१. सब्बनामेहि पकारवचने तु था।&lt;br&gt;&#xA;सब्बनामेहि पकारवचनत्थे थापच्‍चयो होति।&lt;br&gt;&#xA;सो पकारो तथा, तं पकारं तथा, तेन पकारेन तथा, तस्स पकारस्स तथा, तस्मा पकारा तथा, तस्स पकारस्स तथा, तस्मिं पकारे तथा। एवं यथा, सब्बथा, अञ्‍ञथा, इतरथा।&lt;br&gt;&#xA;तुग्गहणं किमत्थं? तत्थापच्‍चयो होति। सो पकारो तथत्था। एवं यथत्था। सब्बथत्था, अञ्‍ञथत्था, इतरथत्था।&lt;br&gt;&#xA;३९९, ४२२. किमिमेहि थं।&lt;br&gt;&#xA;किं इमइच्‍चेतेहि थंपच्‍चयो होति पकारवचनत्थे।&lt;br&gt;&#xA;को पकारो कथं, कं पकारं कथं, केन पकारेन कथं, कस्स पकारस्स कथं, कस्मा पकारा कथं। कस्स पकारस्स कथं, कस्मिं पकारे कथं, अयं पकारो इत्थं, इमं पकारं इत्थं, इमिना पकारेन इत्थं, इमस्स पकारस्स इत्थं, इमस्मा पकारा इत्थं, इमस्स पकारस्स इत्थं, इमस्मिं पकारे इत्थं।&lt;br&gt;&#xA;४००, ३६४. वुद्धादिसरस्स वा’संयोगन्तस्स सणे च।&lt;br&gt;&#xA;आदिसरस्स वा असंयोगन्तस्स आदिब्यञ्‍जनस्स वा सरस्स वुद्धि होति सणकारके पच्‍चये परे।&lt;br&gt;&#xA;आभिधम्मिको, वेनतेय्यो, वासिट्ठो, आलस्यं, आरोग्यं।&lt;br&gt;&#xA;असंयोगन्तस्सेति किमत्थं? भग्गवो, मन्तेय्यो, कुन्तेय्यो।&lt;br&gt;&#xA;४०१, ३७५. मायूनमागमो ठाने।&lt;br&gt;&#xA;इउइच्‍चेतेसं आदिभूतानं मा वुद्धि होति। तेसु च ए ओ वुद्धागमो होति ठाने।&lt;br&gt;&#xA;ब्याकरणमधीते वेय्याकरणिको, न्यायमधीते नेय्यायिको, ब्यावच्छस्स अपच्‍चं वेय्यावच्छो, द्वारे नियुत्तो दोवारिको।&lt;br&gt;&#xA;४०२, ३७७. आत्तञ्‍च ।&lt;br&gt;&#xA;इउइच्‍चेतेसं आत्तञ्‍च होति, रिकारागमो च ठाने।&lt;br&gt;&#xA;इसिस्स भावो आरिस्यं, इणस्स भावो आण्यं, उसभस्स भावो आसभं, उजुनो भावो अज्‍जवं, इच्‍चेवमादी योजेतब्बा।&lt;br&gt;&#xA;यूनमिति किमत्थं? अपायेसु जातो आपायि को।&lt;br&gt;&#xA;ठानेति किमत्थं? वेमतिको, ओपनयिको, ओपमायिको, ओपायिको।&lt;br&gt;&#xA;४०३, ३५४. क्‍वचादिमज्झुत्तरानं दीघरस्सा पच्‍चयेसु च।&lt;br&gt;&#xA;क्‍वचि आदिमज्झउत्तरइच्‍चेतेसं दीघरस्सा होन्ति पच्‍चयेसु च अपच्‍चयेसु च।&lt;br&gt;&#xA;आदिदीघो ताव – पाकारो, नीवारो, पासादो, पाकटो, पातिमोक्खो, पाटिकङ्खो इच्‍चेवमादि।&lt;br&gt;&#xA;मज्झेदीघो ताव – अङ्गमागधिको, ओरब्भमागवीको इच्‍चेवमादि।&lt;br&gt;&#xA;उत्तरदीघो ताव – खन्ती परमं तपो तितिक्खा, अञ्‍जना गिरि, कोटरा वनं, अङ्गुली इच्‍चेवमादि।&lt;br&gt;&#xA;आदिरस्सो ताव – पगेव इच्‍चेवमादि।&lt;br&gt;&#xA;मज्झेरस्सो ताव – सुमेधसो सुवण्णधरेहि इच्‍चेवमादि।&lt;br&gt;&#xA;उत्तररस्सो ताव – भोवादि नाम सो होति, यथाभावि गुणेन सो इच्‍चेवमादि। अञ्‍ञेपि यथाजिनवचनानुपरोधेन योजेतब्बा।&lt;br&gt;&#xA;चग्गहणेन अपच्‍चयेसु चाति अत्थं समुच्‍चेति,&lt;br&gt;&#xA;४०४, ३७०. तेसु वुद्धिलोपागमविकारविपरीतादेसा च।&lt;br&gt;&#xA;तेसु आदिमज्झुत्तरेसु यथाजिनवचनानुपरोधेन क्‍वचि वुद्धि होति, क्‍वचि लोपो होति, क्‍वचि आगमो होति, क्‍वचि विकारो होति, क्‍वचि विपरीतो होति, क्‍वचि आदेसो होति।&lt;br&gt;&#xA;आदिवुद्धि ताव – आभिधम्मिको, वेनतेय्यो इच्‍चेवमादि।&lt;br&gt;&#xA;मज्झेवुद्धि ताव – सुखसेय्यं, सुखकारि दानं, सुखकारि सीलं इच्‍चेवमादि।&lt;br&gt;&#xA;उत्तरवुद्धि ताव – कालिङ्गो, मागधिको, पच्‍चक्खधम्मा इच्‍चेवमादि।&lt;br&gt;&#xA;आदिलोपो ताव – तालीसं इच्‍चेवमादि।&lt;br&gt;&#xA;मज्झेलोपो ताव – कत्तुकामो, कुम्भकारपुत्तो, वेदल्‍लं इच्‍चेवमादि।&lt;br&gt;&#xA;उत्तरलोपो ताव – भिक्खु, भिक्खुनी इच्‍चेवमादि।&lt;br&gt;&#xA;आदिआगमो ताव – वुत्तो भगवता इच्‍चेवमादि।&lt;br&gt;&#xA;मज्झेआगमो ताव – ससीलवा, सपञ्‍ञवाइच्‍चेवमादि।&lt;br&gt;&#xA;उत्तरआगमो ताव – वेदल्‍लं इच्‍चेवमादि।&lt;br&gt;&#xA;आदिविकारो ताव – आरिस्यं, आण्यं, आसभं, अज्‍जवं इच्‍चेवमादि।&lt;br&gt;&#xA;मज्झेविकारो ताव – वरारिस्यं, परारिस्यं इच्‍चेवमादि।&lt;br&gt;&#xA;उत्तरविकारो ताव – यानि, तानि, सुखानि इच्‍चेवमादि।&lt;br&gt;&#xA;आदिविपरीतो ताव – उग्गते सूरिये उग्गच्छति इच्‍चेवमादि।&lt;br&gt;&#xA;मज्झेविपरीतो ताव – समुग्गच्छति, समुग्गते सूरिये इच्‍चेवमादि।&lt;br&gt;&#xA;उत्तरविपरीतो ताव – दिगु, दिगुणं इच्‍चेवमादि।&lt;br&gt;&#xA;आदिआदेसो ताव – यूनं इच्‍चेवमादि।&lt;br&gt;&#xA;मज्झेआदेसो ताव – न्यायोगा इच्‍चेवमादि।&lt;br&gt;&#xA;उत्तरआदेसो ताव – सब्बसेय्यो, सब्बसेट्ठो, चित्तं इच्‍चेवमादि। एवं यथाजिनवचनानुपरोधेन सब्बत्थ योजेतब्बा।&lt;br&gt;&#xA;४०५, ३६५. अयुवण्णानञ्‍चायो वुद्धि।&lt;br&gt;&#xA;अ इति अकारो, इ ईइति इवण्णो, उ ऊइति उवण्णो, तेसं अकारइवण्णुवण्णानं आ ए ओवुद्धियो होन्ति यथासङ्ख्यं, आ ई ऊवुद्धि च।&lt;br&gt;&#xA;आभिधम्मिको, वेनतेय्यो, ओळुम्पिको।&lt;br&gt;&#xA;पुन वुद्धिग्गहणं किमत्थं? उत्तरपदवुद्धिभावत्थं, अङ्गमगधेहि आगताति अङ्गमागधिका। निगमजनपदेसु जाताति नेगमजानपदा। पुरिमजनपदेसु जाताति पोरिमजानपदा। सत्ताहे नियुत्तोति सत्ताहिका, चतुविज्‍जे नियुत्तोति चातुविज्‍जिका। इच्‍चेवमादी योजेतब्बा।&lt;br&gt;&#xA;वुद्धिइच्‍चनेन क्‍वत्थो? वुद्धादिसरस्स वा’संयोगन्तस्स सणे च।&lt;br&gt;&#xA;इति नामकप्पे तद्धितकप्पो अट्ठमो कण्डो।&lt;br&gt;&#xA;तद्धितकप्पो निट्ठितो।&lt;/p&gt;</description>
    </item>
    <item>
      <title>०६. आख्यातकप्प</title>
      <link>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/</guid>
      <description>&lt;p&gt;६. आख्यातकप्प&lt;/p&gt;&#xA;&lt;h2 id=&#34;पठमकणड&#34;&gt;पठमकण्ड&lt;/h2&gt;&#xA;&lt;p&gt;(क)&lt;br&gt;&#xA;आख्यातसागरमथज्‍जतनीतरङ्गं ,&lt;br&gt;&#xA;धातुज्‍जलं विकरणागमकालमीनं।&lt;br&gt;&#xA;लोपानुबन्धरियमत्थविभागतीरं,&lt;br&gt;&#xA;धीरा तरन्ति कविनो पुथुबुद्धिनावा॥&lt;br&gt;&#xA;(ख)&lt;br&gt;&#xA;विचित्तसङ्खारपरिक्खितं इमं,&lt;br&gt;&#xA;आख्यातसद्दं विपुलं असेसतो।&lt;br&gt;&#xA;पणम्य सम्बुद्धमनन्तगोचरं,&lt;br&gt;&#xA;सुगोचरं यं वदतो सुणाथ मे॥&lt;br&gt;&#xA;(ग)&lt;br&gt;&#xA;अधिकारे मङ्गले चेव, निप्फन्‍ने चावधारणे।&lt;br&gt;&#xA;अनन्तरे च पादाने, अथसद्दो पवत्तति॥&lt;br&gt;&#xA;४१६, ४२९. अथ पुब्बानि विभत्तीनं छ परस्सपदानि।&lt;br&gt;&#xA;अथ सब्बासं विभत्तीनं यानि यानि पुब्बकानि छ पदानि, तानि तानि परस्सपदसञ्‍ञानि होन्ति।&lt;br&gt;&#xA;तं यथा? ति अन्ति, सि थ, मि म।&lt;br&gt;&#xA;परस्सपदमिच्‍चनेन क्‍वत्थो? कत्तरि परस्सपदं।&lt;br&gt;&#xA;४०७, ४३९. पराण्यत्तनोपदानि ।&lt;br&gt;&#xA;सब्बासं विभत्तीनं यानि यानि परानि छ पदानि। तानि तानि अत्तनोपदसञ्‍ञानि होन्ति।&lt;br&gt;&#xA;तं यथा? ते अन्ते, से व्हे, ए म्हे।&lt;br&gt;&#xA;अत्तनोपदमिच्‍चनेन क्‍वत्थो? अत्तनोपदानि भावे च कम्मनि।&lt;br&gt;&#xA;४०८, ४३१. द्वे द्वे पठम मज्झिमुत्तमपुरिसा।&lt;br&gt;&#xA;तासं सब्बासं विभत्तीनं परस्सपदानं, अत्तनोपदानञ्‍च द्वे द्वे पदानि पठममज्झिमुत्तमपुरिससञ्‍ञानि होन्ति।&lt;br&gt;&#xA;तं यथा? ति अन्ति इति पठमपुरिसा, सि थ इति मज्झिमपुरिसा, मि म इति उत्तमपुरिसा। अत्तनोपदानम्पि ते अन्ते इति पठमपुरिसा, से व्हे इति मज्झिमपुरिसा, ए म्हे इति उत्तमपुरिसा। एवं सब्बत्थ।&lt;br&gt;&#xA;पठममज्झिमुत्तमपुरिसमिच्‍चनेन क्‍वत्थो? नामम्हि पयुज्‍जमानेपि तुल्याधिकरणे पठमो, तुम्हे मज्झिमो, अम्हे उत्तमो।&lt;br&gt;&#xA;४०९, ४४१. सब्बेसमेकाभिधाने परो पुरिसो।&lt;br&gt;&#xA;सब्बेसं तिण्णं पठममज्झिमुत्तम पुरिसानं एकाभिधाने परो पुरिसो गहेतब्बो।&lt;br&gt;&#xA;सो च पठति, त्वञ्‍च पठसि, तुम्हे पठथ। सो च पचति, त्वञ्‍च पचसि। तुम्हे पचथ। एवं सेसासु विभत्तीसु परो पुरिसो योजेतब्बो।&lt;br&gt;&#xA;४१०, ४३२. नामम्हि पयुज्‍जमानेपि तुल्याधिकरणे पठमो।&lt;br&gt;&#xA;नामम्हि पयुज्‍जमानेपि अप्पयुज्‍जमानेपि तुल्याधिकरणे पठमपुरिसो होति।&lt;br&gt;&#xA;सो गच्छति, ते गच्छन्ति।&lt;br&gt;&#xA;अप्पयुज्‍जमानेपि – गच्छति, गच्छन्ति।&lt;br&gt;&#xA;तुल्याधिकरणेति किमत्थं? तेन हञ्‍ञसे त्वं देवदत्तेन।&lt;br&gt;&#xA;४११, ४३६. तुम्हे मज्झिमो।&lt;br&gt;&#xA;तुम्हे पयुज्‍जमानेपि अप्पयुज्‍जमानेपि तुल्याधिकरणे मज्झिमपुरिसो होति।&lt;br&gt;&#xA;त्वं यासि, तुम्हे याथ।&lt;br&gt;&#xA;अप्पयुज्‍जमानेपि – यासि, याथ।&lt;br&gt;&#xA;तुल्याधिकरणेति किमत्थं? तया पच्‍चते ओदनो।&lt;br&gt;&#xA;४१२, ४३७. अम्हे उत्तमो।&lt;br&gt;&#xA;अम्हे पयुज्‍जमानेपि अप्पयुज्‍जमानेपि तुल्याधिकरणे उत्तमपुरिसो होति।&lt;br&gt;&#xA;अहं यजामि, मयं यजाम।&lt;br&gt;&#xA;अप्पयुज्‍जमानेपि – यजामि, यजाम।&lt;br&gt;&#xA;तुल्याधिकरणेति किमत्थं? मया इज्‍जते बुद्धो।&lt;br&gt;&#xA;४१३, ४२७. काले।&lt;br&gt;&#xA;‘‘काले’’ इच्‍चेतं अधिकारत्थं वेदितब्बं।&lt;br&gt;&#xA;४१४, ४२८. वत्तमाना पच्‍चुप्पन्‍ने।&lt;br&gt;&#xA;पच्‍चुप्पन्‍ने काले वत्तमानाविभत्ति होति।&lt;br&gt;&#xA;पाटलिपुत्तं गच्छति, सावत्थिं पविसति।&lt;br&gt;&#xA;४१५, ४५१. आणत्या सिट्ठे’नुत्तकाले पञ्‍चमी।&lt;br&gt;&#xA;आणत्यत्थे च आसीसत्थे च अनुत्तकाले पञ्‍चमी विभत्ति होति।&lt;br&gt;&#xA;करोतु कुसलं, सुखं ते होतु।&lt;br&gt;&#xA;४१६, ४५४. अनुमतिपरिकप्पत्थेसु सत्तमी।&lt;br&gt;&#xA;अनुमत्यत्थे च परिकप्पत्थे च अनुत्तकाले सत्तमी विभत्ति होति।&lt;br&gt;&#xA;त्वं गच्छेय्यासि, किमहं करेय्यामि।&lt;br&gt;&#xA;४१७, ४६०. अपच्‍चक्खे परोक्खातीते।&lt;br&gt;&#xA;अपच्‍चक्खे अतीते काले परोक्खाविभत्ति होति।&lt;br&gt;&#xA;सुपिने किलमाह, एवं किल पोराणाहु।&lt;br&gt;&#xA;४१८, ४५६. हिय्योपभुति पच्‍चक्खे हिय्यत्तनी।&lt;br&gt;&#xA;हिय्योपभुति अतीते काले पच्‍चक्खे वा अपच्‍चक्खे वा हिय्यत्तनी विभत्ति होति।&lt;br&gt;&#xA;सो अगमा मग्गं, ते अगमू मग्गं।&lt;br&gt;&#xA;४१९, ४६९. समीपे’ज्‍जतनी।&lt;br&gt;&#xA;अज्‍जप्पभुति अतीते काले पच्‍चक्खे वा अपच्‍चक्खे वा समीपे अज्‍जतनीविभत्ति होति।&lt;br&gt;&#xA;सो मग्गं अगमी, ते मग्गं अगमुं।&lt;br&gt;&#xA;४२०, ४७१. मायोगे सब्बकाले च।&lt;br&gt;&#xA;हिय्यत्तनीअज्‍जतनीइच्‍चेता विभत्तियो यदा मायोगा, तदा सब्बकाले च होन्ति।&lt;br&gt;&#xA;मा गमा, मा वचा, मा गमी, मा वची।&lt;br&gt;&#xA;चग्गहणेन पञ्‍चमीविभत्तिपि होति। मा गच्छाहि।&lt;br&gt;&#xA;४२१, ४७३. अनागते भविस्सन्ती।&lt;br&gt;&#xA;अनागते काले भविस्सन्ती विभत्ति होति।&lt;br&gt;&#xA;सो गच्छिस्सति, करिस्सति। ते गच्छिस्सन्ति, करिस्सन्ति।&lt;br&gt;&#xA;४२२, ४७५. क्रियातिपन्‍ने’तीते कालातिपत्ति।&lt;br&gt;&#xA;क्रियातिपन्‍नमत्ते अतीते काले कालातिपत्ति विभत्ति होति।&lt;br&gt;&#xA;सो चे तं यानं अलभिस्सा, अगच्छिस्सा। ते चे तं यानं अलभिस्संसु, अगच्छिस्संसु।&lt;br&gt;&#xA;४२३, ४२६. वत्तमाना ति अन्ति, सि थ, मि म, ते अन्ते, से व्हे, ए म्हे।&lt;br&gt;&#xA;वत्तमाना इच्‍चेसा सञ्‍ञा होति ति अन्ति, सि थ, मि म, ते अन्ते, से व्हे, ए म्हे इच्‍चेतेसं द्वादसन्‍नं पदानं।&lt;br&gt;&#xA;वत्तमाना इच्‍चनेन क्‍वत्थो? वत्तमाना पच्‍चुप्पन्‍ने।&lt;br&gt;&#xA;४२४, ४५०. पञ्‍चमी तु अन्तु, हिथ, मिम, तं अन्तं, स्सु व्हो, ए आमसे।&lt;br&gt;&#xA;पञ्‍चमीइच्‍चेसा सञ्‍ञा होति तु अन्तु, हि थ, मिम, तं अन्तं, स्सु व्हो, ए आमसे इच्‍चेतेसं द्वादसन्‍नं पदानं।&lt;br&gt;&#xA;पञ्‍चमीइच्‍चनेन क्‍वत्थो? आणत्यासिट्ठे, नुत्तकाले पञ्‍चमी।&lt;br&gt;&#xA;४२५, ४५३. सत्तमी एय्य एय्युं, एय्या सि एय्या थ, एय्यामि एय्याम, एथ एरं, एथो एय्याव्हो, एय्यं एय्याम्हे।&lt;br&gt;&#xA;सत्तमी इच्‍चेसा सञ्‍ञा होति एय्य एय्युं, एय्यासि एय्याथ, एय्यामि एय्याम, एथ एरं, एथो, एय्याव्हो, एय्यं एय्याम्हे इच्‍चेतेसं द्वादसन्‍नं पदानं।&lt;br&gt;&#xA;सत्तमी इच्‍चनेन क्‍वत्थो? अनुमतिपरिकप्पत्थेसु सत्तमी।&lt;br&gt;&#xA;४२६, ४५९. परोक्खा अउ एत्थ, अंम्ह, त्थरे, त्थो व्हो, इं म्हे।&lt;br&gt;&#xA;परोक्खा इच्‍चेसा सञ्‍ञा होति अ उ, एत्थ, अं म्ह, त्थ रे त्थो व्हो, इं म्हे इच्‍चेतेसं द्वादसन्‍नं पदानं।&lt;br&gt;&#xA;परोक्खा इच्‍चनेन क्‍वत्थो? अपच्‍चक्खे परोक्खातीते।&lt;br&gt;&#xA;४२७, ४५५. हिय्यत्तनी आऊ, ओत्थ, अंम्हा, त्थत्थुं, से व्हं, इं म्हसे।&lt;br&gt;&#xA;हिय्यत्तनी इच्‍चेसा सञ्‍ञा होति आ ऊ, ओ त्थ, अं म्हा, त्थ त्थुं, से व्हं, इं म्हसे इच्‍चेतेसं द्वादसन्‍नं पदानं।&lt;br&gt;&#xA;हिय्यत्तनी इच्‍चनेन क्‍वत्थो? हिय्योपभुति पच्‍चक्खे हिय्यत्तनी।&lt;br&gt;&#xA;४२८, ४६८. अज्‍जतनी ई उं, ओ त्थ, इं म्हा, आ ऊ, से व्हं, अं म्हे।&lt;br&gt;&#xA;अज्‍जतनी इच्‍चेसा सञ्‍ञा होति ई उं, ओ त्थ, इंम्हा, आ ऊ, सेव्हं, अं म्हे इच्‍चेतेसं द्वादसन्‍नं पदानं।&lt;br&gt;&#xA;अज्‍जतनी इच्‍चनेन क्‍वत्थो? समीपेज्‍जतनी।&lt;br&gt;&#xA;४२९, ४७२. भविस्सन्ती स्सति स्सन्ति, स्ससि स्सथ, स्सामि स्साम, स्सते स्सन्ते, स्ससे स्सव्हे, स्सं स्साम्हे।&lt;br&gt;&#xA;भविस्सन्ती इच्‍चेसा सञ्‍ञा होति स्सति स्सन्ति, स्ससि स्सथ, स्सामि स्साम, स्सते स्सन्ते, स्ससे स्सव्हे, स्सं स्साम्हे इच्‍चेतेसं द्वादसन्‍नं पदानं।&lt;br&gt;&#xA;भविस्सन्ती इच्‍चनेन क्‍वत्थो? अनागते भविस्सन्ती।&lt;br&gt;&#xA;४३०, ३७३. कालातिपत्ति स्सा स्संसु, स्से स्सथ, स्सं स्साम्हा, स्सथ सिस्सु, स्ससे स्सव्हे, स्सिं स्साम्हसे।&lt;br&gt;&#xA;कालातिपत्ति इच्‍चेसा सञ्‍ञा होति स्सा स्संसु, स्से स्सथ, स्सं स्साम्हा, स्सथ स्सिसु, स्ससे स्सव्हे, स्सिं स्साम्हसे इच्‍चेतेसं द्वादसन्‍नं पदानं।&lt;br&gt;&#xA;कालातिपत्ति इच्‍चनेन क्‍वत्थो? क्रियातिपन्‍ने’ तीते कालातिपत्ति।&lt;br&gt;&#xA;४३१, ४५८. हिय्यत्तनी सत्तमी पञ्‍चमी वत्तमाना सब्बधातुकं।&lt;br&gt;&#xA;हिय्यत्तनादयो चतस्सो विभत्तियो सब्बधातुक सञ्‍ञा होन्ति।&lt;br&gt;&#xA;अगमा, गच्छेय्य, गच्छतु, गच्छति।&lt;br&gt;&#xA;सब्बधातुक इच्‍चनेन क्‍वत्थो? इकारागमो असब्बधातुकम्हि।&lt;br&gt;&#xA;इति आख्यातकप्पे पठमो कण्डो।&lt;/p&gt;</description>
    </item>
    <item>
      <title>०७. किब्बिधानकप्प</title>
      <link>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/07_kibbidhAnakappa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/07_kibbidhAnakappa/</guid>
      <description>&lt;p&gt;७. किब्बिधानकप्प&lt;/p&gt;&#xA;&lt;h2 id=&#34;पठमकणड&#34;&gt;पठमकण्ड&lt;/h2&gt;&#xA;&lt;p&gt;(क)&lt;br&gt;&#xA;बुद्धं ञाणसमुद्दं, सब्बञ्‍ञुं लोकहेतु’खीणमतिं।&lt;br&gt;&#xA;वन्दित्वा पुब्बमहं, वक्खामि ससाधनं हि कितकप्पं॥&lt;br&gt;&#xA;(ख)&lt;br&gt;&#xA;साधनमूलं हि पयोगं,&lt;br&gt;&#xA;आहु पयोगमूलमत्थञ्‍च।&lt;br&gt;&#xA;अत्थेसु विसारदमतयो,&lt;br&gt;&#xA;सासनस्सुधरा जिनस्स मता॥&lt;br&gt;&#xA;(ग)&lt;br&gt;&#xA;अन्धो देसकविकलो,&lt;br&gt;&#xA;घतमधुतेलानि भाजनेन विना।&lt;br&gt;&#xA;नट्ठो नट्ठानि यथा,&lt;br&gt;&#xA;पयोगविकलो तथा अत्थो॥&lt;br&gt;&#xA;(घ)&lt;br&gt;&#xA;तस्मा संरक्खणत्थं, मुनिवचनत्थस्स दुल्‍लभस्साहं।&lt;br&gt;&#xA;वक्खामि सिस्सकहितं, कितकप्पं साधनेन युतं॥&lt;br&gt;&#xA;५२४, ५६१. धातुया कम्मादिम्हि णो।&lt;br&gt;&#xA;धातुया कम्मादिम्हि णपच्‍चयो होति।&lt;br&gt;&#xA;कम्मं करोतीति कम्मकारो, एवं कुम्भकारो, मालाकारो, कट्ठकारो, रथकारो, रजतकारो , सुवण्णकारो, पत्तग्गाहो, तन्तवायो, धञ्‍ञमायो, धम्मकामो, धम्मचारो।&lt;br&gt;&#xA;५२५, ५६५. सञ्‍ञायम नु।&lt;br&gt;&#xA;सञ्‍ञायमभिधेय्यायं धातुया कम्मादिम्हि अकारपच्‍चयो होति, नामम्हि च नुकारागमो होति।&lt;br&gt;&#xA;अरिं दमेतीति अरिन्दमो, राजा। वेस्सं तरतीति वेस्सन्तरो, राजा। तण्हं करोतीति तण्हङ्करो, भगवा। मेधं करोतीति मेधङ्करो, भगवा। सरणं करोतीति सरणङ्करो, भगवा। दीपं करोतीति दीपङ्करो, भगवा।&lt;br&gt;&#xA;५२६, ५६७. पुरे ददा च इं।&lt;br&gt;&#xA;पुरसद्दे आदिम्हि ददइच्‍चेताय धातुया अकारपच्‍चयो होति, पुरसद्दस्स अकारस्स च इं होति।&lt;br&gt;&#xA;पुरे दानं अदासीति पुरिन्ददो देवराजा।&lt;br&gt;&#xA;५२७, ५६८. सब्बतो ण्वु त्वावी वा।&lt;br&gt;&#xA;सब्बतो धातुतो कम्मादिम्हि वा अकम्मादिम्हि वा अकार ण्वु तु आवीइच्‍चेते पच्‍चया होन्ति।&lt;br&gt;&#xA;तं करोतीति तक्‍करो, हितं करोतीति हितकरो, विनेति एत्थ, एतेनाति वा विनयो निस्साय नं वसतीति निस्सयो।&lt;br&gt;&#xA;ण्वुम्हि – रथं करोतीति रथकारको, अन्‍नं, ददातीति अन्‍नदायको, विनेति सत्तेति विनायको, करोतीति कारको, ददातीति दायको, नेतीति नायको।&lt;br&gt;&#xA;तुम्हि – तं करोतीति तक्‍कत्ता, तस्स कत्ताति वा तक्‍कत्ता। भोजनं ददातीति भोजनदाता, भोजनस्स दाताति वा भोजनदाता। करोतीति कत्ता। सरतीति सरिता।&lt;br&gt;&#xA;आवीम्हि – भयं पस्सतीति भयदस्सावी इच्‍चेवमादि।&lt;br&gt;&#xA;५२८, ५७७. विस रुज पदादितो ण।&lt;br&gt;&#xA;विस रुज पदइच्‍चेवमादीहि धातूहि ण पच्‍चयो होति।&lt;br&gt;&#xA;पविसतीति पवेसो, रुजतीति रोगो, उप्पज्‍जतीति उप्पादो, फुसतीति फस्सो, उचतीति ओको, भवतीति भावो, अयतीति आयो, सम्मा बुज्झतीति सम्बोधो, विहरतीति विहारो।&lt;br&gt;&#xA;५२९, ५८०. भावे च।&lt;br&gt;&#xA;भावत्थाभिधेय्ये सब्बधातूहि णपच्‍चयो होति।&lt;br&gt;&#xA;पच्‍चते, पचनं वा पातो, चजते, चजनं वा चागो, एवं यागो, योगो, भागो, परिदाहो।&lt;br&gt;&#xA;५३०, ५८४. क्‍वि च।&lt;br&gt;&#xA;सब्बधातूहि क्‍विपच्‍चयो होति।&lt;br&gt;&#xA;सम्भवतीति सम्भू, विसेसेन भवतीति विभू, भुजेन गच्छतीति भुजगो, सं अत्तानं खनति, सं सट्ठु खनतीति वा सङ्खो।&lt;br&gt;&#xA;५३१, ५८९. धरादीहि रम्मो।&lt;br&gt;&#xA;धरइच्‍चेवमादीहि धातूहि रम्मपच्‍चयो होति।&lt;br&gt;&#xA;धरति तेनाति धम्मो, करीयते तन्ति कम्मं।&lt;br&gt;&#xA;५३२, ५९०. तस्सीलादीसु णीत्वावी च।&lt;br&gt;&#xA;सब्बेहि धातूहि तस्सीलादीस्वत्थेसु णी तु आवी इच्‍चेते पच्‍चया होन्ति।&lt;br&gt;&#xA;पियं पसंसितुं सीलं यस्स रञ्‍ञो, सो होति राजा पियपसंसी, ब्रह्मं चरितुं सीलं यस्स पुग्गलस्स सो होति पुग्गलो ब्रह्मचारी, पसय्ह पवत्तितुं सीलं यस्स रञ्‍ञो, सो होति राजा पसय्हपवत्था, भयं पस्सितुं सीलं यस्स समणस्स, सो होति समणो भयदस्सावी इच्‍चेवमादि।&lt;br&gt;&#xA;५३३, ५९१. सद्द कु ध चल मण्डत्थरुधादीहियु।&lt;br&gt;&#xA;सद्द कुध चल मण्डत्थेहि च रुचादीहि च धातूहि युपच्‍चयो होति तस्सीलादीस्वत्थेसु।&lt;br&gt;&#xA;घोसनसीलो घोसनो, भासनसीलो भासनो। एवं विग्गहो कातब्बो। कोधनो, दोसनो, चलनो, कम्पनो, फन्दनो, मण्डनो, विभूसनो, रोचनो, जोतनो, वड्ढनो।&lt;br&gt;&#xA;५३४, ५६२. पारादिगमिम्हा रू।&lt;br&gt;&#xA;गमुइच्‍चेतम्हा धातुम्हा पारसद्दादिम्हा रूपच्‍चयो होति तस्सीलादीस्वत्थेसु।&lt;br&gt;&#xA;भवस्स पारं भवपारं, भवपारं गन्तुं सीलं यस्स पुरिसस्स, सो होति पुरिसो भवपारगू।&lt;br&gt;&#xA;तस्सीलादीस्वीति किमत्थं? पारङ्गतो।&lt;br&gt;&#xA;पारादिगमिम्हाति किमत्थं? अनुगामी।&lt;br&gt;&#xA;५३५, ५९३. भिक्खादितो च।&lt;br&gt;&#xA;भिक्खइच्‍चेवमादीहि धातूहि रूपच्‍चयो होति तस्सीलादीस्वत्थेसु।&lt;br&gt;&#xA;भिक्खनसीलो याचनसीलो भिक्खु, विजाननसीलो विञ्‍ञू।&lt;br&gt;&#xA;५३६, ५९४. तनत्यादीनं णुको।&lt;br&gt;&#xA;हनत्यादीनं धातूनं अन्ते णुकपच्‍चयो होति तस्सीलादीस्वत्थेसु।&lt;br&gt;&#xA;आहननसीलो आघातुको, करणसीलो कारुको।&lt;br&gt;&#xA;५३७, ५६६. नु निग्गहितं पदन्ते।&lt;br&gt;&#xA;पदन्ते नुकारागमो निग्गहितमापज्‍जते।&lt;br&gt;&#xA;अरिं दमेतीति अरिन्दमो, राजा। वेस्सं तरतीति वेस्सन्तरो, राजा। पभं करोतीति पभङ्करो, भगवा।&lt;br&gt;&#xA;५३८, ५९५. संहनाञ्‍ञाय वा रो घो।&lt;br&gt;&#xA;संपुब्बाय हनइच्‍चेताय धातुया, अञ्‍ञाय वा धातुया रपच्‍चयो, हनस्स च घो होति।&lt;br&gt;&#xA;समग्गं कम्मं समुपगच्छतीति सङ्घो, समन्ततो नगरस्स माहिरे खञ्‍ञतीति परिखा, अन्तं करोतीति अन्तको।&lt;br&gt;&#xA;संइति किमत्थं? उपहननं उपघातो।&lt;br&gt;&#xA;५३९, ५५८. रम्हि रन्तो रादिनो।&lt;br&gt;&#xA;रम्हि पच्‍चये परे सब्बो धात्वन्तो रकारादि लोपो होति।&lt;br&gt;&#xA;अन्तको, पारगू, सत्था, दिट्ठो इच्‍चेवमादि।&lt;br&gt;&#xA;५४०, ५४५. भावकम्मेसु तब्बानीया।&lt;br&gt;&#xA;भावकम्मइच्‍चेतेस्वत्थेसु तब्ब अनीयइच्‍चेते पच्‍चया होन्ति सब्बधातूहि।&lt;br&gt;&#xA;भवितब्बं, भवनीयं, आसितब्बं, आसनीयं, पज्‍जितब्बं, पज्‍जनीयं, कत्तब्बं, करणीयं, गन्तब्बं, गमनीयं।&lt;br&gt;&#xA;५४१, ५५२. ण्यो च।&lt;br&gt;&#xA;भावकम्मेसु सब्बधातूहि ण्यपच्‍चयो होति।&lt;br&gt;&#xA;कत्तब्बं कारियं, जेतब्बं जेय्यं, नेतब्बं नेय्यं, इच्‍चेवमादि।&lt;br&gt;&#xA;चग्गहणेन तेय्यपच्‍चयो होति। ञातब्बं ञातेय्यं, दट्ठेय्यं, पत्तेय्यं इच्‍चेवमादि।&lt;br&gt;&#xA;५४२, ५५७. करम्हा रिच्‍च।&lt;br&gt;&#xA;करइच्‍चेतम्हा धातुम्हा रिच्‍चपच्‍चयो होति भावकम्मेसु।&lt;br&gt;&#xA;कत्तब्बं किच्‍चं।&lt;br&gt;&#xA;५४३, ५५५. भूतो’ब्ब।&lt;br&gt;&#xA;भूइच्‍चेताय धातुया ण्यपच्‍चयस्स ऊकारेन सह अब्बादेसो होति भावकम्मेसु।&lt;br&gt;&#xA;भवितब्बो भब्बो, भवितब्बं भब्बं।&lt;br&gt;&#xA;५४४, ५५६. वद मद गमु युज गरहाकारादीहि ज्‍ज म्म ग्ग य्हेय्या गारो वा।&lt;br&gt;&#xA;वद मद गमु युज गरहाकारन्तइच्‍चेवमादीहि धातूहि ण्यपच्‍चयस्स यथासङ्ख्यं ज्‍ज म्म ग्ग य्ह एय्यादेसा होन्ति वा धात्वन्तेन सह, गरस्सं च गारो होति भावकम्मेसु।&lt;br&gt;&#xA;वत्तब्बं वज्‍जं, मदनीयं मज्‍जं, गमनीयं गम्मं, योजनीयं योग्गं, गरहितब्बं गारय्हं, दातब्बं देय्यं, पातब्बं पेय्यं, हातब्बं हेय्यं, मातब्बं मेय्यं, ञातब्बं ञेय्यं, इच्‍चेवमादि।&lt;br&gt;&#xA;५४५, ५४८. ते किच्‍चा।&lt;br&gt;&#xA;ये पच्‍चया तब्बादयो रिच्‍चन्ता, ते किच्‍चसञ्‍ञाति वेदितब्बा।&lt;br&gt;&#xA;किच्‍चसञ्‍ञाय किंपयोजनं? भावकम्मेसु किच्‍चत्तखत्था।&lt;br&gt;&#xA;५४६, ५६२. अञ्‍ञे कित।&lt;br&gt;&#xA;अञ्‍ञे पच्‍चया कित एव सञ्‍ञा होन्ति।&lt;br&gt;&#xA;कित सञ्‍ञाय किंपयोजनं? कत्तरि कित।&lt;br&gt;&#xA;५४७, ५९६. नन्दादीहि यु।&lt;br&gt;&#xA;नन्दादीहि धातूहि युपच्‍चयो होति भावकम्मेसु।&lt;br&gt;&#xA;नन्दीयते नन्दनं, निन्दितब्बं वा नन्दनं, गहणीयं गहणं, चरितब्बं चरणं, एवं सब्बत्थ योजेतब्बा।&lt;br&gt;&#xA;५४८, ५९७. कत्तुकरणपदेसेसु च।&lt;br&gt;&#xA;कत्तुकरणपदेसइच्‍चेतेस्वत्थेसु च युपच्‍चयो होति।&lt;br&gt;&#xA;कत्तरि ताव – रजं हरतीति रजोहरणं तोयं।&lt;br&gt;&#xA;करणे ताव – करोति तेनाति करणं।&lt;br&gt;&#xA;पदेसे ताव – तिट्ठन्ति तस्मिन्ति ठानं। एवं सब्बत्थ योजेतब्बा।&lt;br&gt;&#xA;५४९, ५५०. रहादितो ण।&lt;br&gt;&#xA;रकारहकाराद्यन्तेहि धातूहि अनादेसस्स नस्स णो होति।&lt;br&gt;&#xA;करोति तेनाति करणं, पूरेति तेनाति पूरणं। गहणीयं तेनाति गहणं। एवमञ्‍ञेपि योजेतब्बा।&lt;br&gt;&#xA;इति किब्बिधानकप्पे पठमो कण्डो।&lt;/p&gt;</description>
    </item>
    <item>
      <title>०८. उणादिकप्प</title>
      <link>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/08_uNAdikappa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/01_kachchAyanabyAkaraNaM/08_uNAdikappa/</guid>
      <description>&lt;p&gt;८. उणादिकप्प&lt;/p&gt;&#xA;&lt;h2 id=&#34;छटठकणड&#34;&gt;छट्ठकण्ड&lt;/h2&gt;&#xA;&lt;p&gt;६२४, ५६३. कत्तरि कित।&lt;br&gt;&#xA;कत्तुइच्‍चेतस्मिं अत्थे कित पच्‍चया होन्ति।&lt;br&gt;&#xA;कारु, कारुको, कारको, पाचको, कत्ता, जनिता, पचिता, नेता।&lt;br&gt;&#xA;६२५, ६०५. भावकम्मेसु किच्‍चत्त खत्था।&lt;br&gt;&#xA;भावकम्मइच्‍चेतेस्वत्थेसु किच्‍च त्त खत्थइच्‍चेते पच्‍चया होन्ति।&lt;br&gt;&#xA;उपसम्पादेतब्बं उपसम्पादनीयं भवता, सयितब्बं भवता, कत्तब्बं भवता, भोत्तब्बो ओदनो भवता, असितब्बं भोजनं भवता, असितं भवता, सयितं भवता, पचितं भवता, असितं असनं भवता, सयितं सयनं भवता, पचितो ओदनो भवता, किञ्‍चिस्सयो, ईसस्सयो, दुस्सयो, सुस्सयो भवता।&lt;br&gt;&#xA;६२६, ६३४. कम्मनि दुतियाय त्तो।&lt;br&gt;&#xA;कम्मनि इच्‍चेतस्मिं अत्थे दुतियायं विभत्तियं कत्तरि त्तपच्‍चयो होति।&lt;br&gt;&#xA;दानं दिन्‍नो देवदत्तो, सीलं रक्खितो देवदत्तो, भत्तं भुत्तो देवदत्तो, गरुं उपासितो देवदत्तो।&lt;br&gt;&#xA;६२७, ६५२. ख्यादीहि मान म च तो वा।&lt;br&gt;&#xA;खि भी सु रु हु वा धू हि लू पी अदइच्‍चेवमादीहि धातूहि मन पच्‍चयो होति, मस्स च तो होति वा।&lt;br&gt;&#xA;खीयन्ति उपद्दवा एत्थाति खेमो, भायितब्बोति भेमो, भायन्ति एतस्माति वा भेमो, रंसियो अभिस्सवेतीति सोमो, रवति गच्छतीति रोमो, हुवति जुह्वति एतेनाति होमो, पटिलोमवसेन वाति गच्छतीति वामो, लामकवसेन वाति गच्छति पवत्ततीति वा वामो, धुनाति कम्पतीति धूमो, सेट्ठभावेन हिनोति पवत्तति चित्तं एतस्मिन्ति हेमो, लुनितब्बोति लोमो, मंसचम्मानि लुनाति छिन्दतीति वा लोमो, पियनं पेमो, पियायितब्बोति वा पेमो, सुखदुक्खं अदति भक्खतीति अत्ता, जातिजरामरणादीहि अदीयते भक्खीयतेति वा अत्ता, आतुमा।&lt;br&gt;&#xA;६२८, ६५३. समादीहि थ मा।&lt;br&gt;&#xA;समु दमु दर रह दु हि सि भी दा या सा ठाभसइच्‍चेवमादीहि धातूहि थ म पच्‍चया होन्ति।&lt;br&gt;&#xA;समेतीति समथो, दमतीति दमथो, दमनं वा दमथो, दमितब्बोति वा दमथो, दरतीति दरथो, जिण्णभावं रहिस्सति गण्हिस्सतीति रथो, दब्बसम्भारे रहति गण्हातीति वा रथो, दवति गच्छतीति दुमो, दवति वुद्धि विरुळ्हि गच्छति पवत्ततीति उद्धं वा दुमो, पथवीपब्बतादीसु गच्छति पततीति हिमो, कम्मवाचाय बन्धति एत्थाति सीमा। बन्धितब्बाति वा सीमा। भायन्ति एतस्माति भीमो, सत्ते अवखण्डेन्ति निवारेन्ति एतेनाति दामो, मूसिकादीहि खादीयति अवखण्डीयतीति वा दामो, याति गच्छतीति यामो, परेसं चित्तं गण्हितुं समत्थेतीति सामो, तिट्ठन्ति एतेनाति थामो, भसति भस्मीकरीयतीति भस्मा।&lt;br&gt;&#xA;६२९, ५६९. गहस्सु’पधस्से वा।&lt;br&gt;&#xA;गहइच्‍चेतस्स धातुस्स उपधस्स अकारस्स एत्त होति वा।&lt;br&gt;&#xA;दब्बसम्भार गण्हातीति गेहं, गहं।&lt;br&gt;&#xA;६३०, ६५४. मसुस्स सुस्स च्छर च्छेरा।&lt;br&gt;&#xA;मसुइच्‍चेतस्स पाटिपदिकस्स सुस्स च्छरच्छेरादेसा होन्ति।&lt;br&gt;&#xA;मच्छरतीति मच्छरो, एवं मच्छेरो।&lt;br&gt;&#xA;६३१, ६५५. आपुब्बचरस्स च।&lt;br&gt;&#xA;आपुब्बस्स चरइच्‍चेतस्स धातुस्स च्छरियच्छरच्छेरा देसा होन्ति, आपुब्बस्स च रस्सो होति।&lt;br&gt;&#xA;आभुसो चरितब्बन्ति अच्छरियं। एवं अच्छरं, अच्छेरं।&lt;br&gt;&#xA;चग्गहणेन मसुस्स सुस्सापि च्छरियादेसो होति, मच्छरियं।&lt;br&gt;&#xA;६३२, ६५६. अल कल सलेहि लया।&lt;br&gt;&#xA;अल कल सलइच्‍चेतेहि धातूहि ल यपच्‍चया होन्ति।&lt;br&gt;&#xA;अलति समत्थेतीति अल्‍लं, कलितब्बं सङ्ख्यातब्बन्ति कल्‍लं, सलति गच्छति पविसतीति सल्‍लं। एवं अल्यं, कल्यं, सल्यं।&lt;br&gt;&#xA;६३३, ६५७. याण लाणा।&lt;br&gt;&#xA;तेहि कल सलइच्‍चेतेहि धातूहि याण लाणपच्‍चया होन्ति।&lt;br&gt;&#xA;कलितब्बं सङ्ख्यातब्बन्ति कल्याणं, गणतो पटिक्‍कमित्वा सलन्ति एत्थाति पटिसल्याणं। एवं सल्‍लाणो, पटिसल्‍लाणो।&lt;br&gt;&#xA;६३४, ६५८. मथिस्स थस्स लो च।&lt;br&gt;&#xA;मथइच्‍चेतस्स धातुस्स थस्स लादेसोहोति। अञ्‍ञमञ्‍ञं मथति विलोळतीति मल्‍लो, मल्‍लं।&lt;br&gt;&#xA;चग्गहणेन लतो को च आगमो होति। मल्‍लको, मल्‍लकं।&lt;br&gt;&#xA;६३५, ५५९. पेसातिसग्गपत्तकालेसुकिच्‍चा।&lt;br&gt;&#xA;पेस अतिसग्ग पत्तकालइच्‍चेतेस्वत्थेसु किच्‍चपच्‍चया होन्ति।&lt;br&gt;&#xA;कत्तब्बं कम्मं भवता, करणीयं किच्‍चं भवता, भोत्तब्बं भोजनं भवता, भोजनीयं भोजनं भवता, अज्झयितब्बं अज्झेय्यं भवता, अज्झयनीयं अज्झेय्यं भवता।&lt;br&gt;&#xA;६३६, ६५९. अवस्सका’धमिणेसु णी च।&lt;br&gt;&#xA;अवस्सक अधमिणइच्‍चेतेस्वत्थेसु णीपच्‍चयो होति, किच्‍चा च।&lt;br&gt;&#xA;अवस्सते ताव – कारीसि मे कम्मं अवस्सं हारीसि मे भारं अवस्सं।&lt;br&gt;&#xA;अधमिणे – दायीसि मे सतं इणं, धारीसि मे सहस्सं इणं।&lt;br&gt;&#xA;किच्‍चा च – दातब्बं मे भवता सतं इणं। धारयितब्बं मे भवता सहस्सं इणं, कत्तब्बं मे भवता गेहं, करणीयं मे भवता किच्‍चं, कारियं मे भवता सयनं।&lt;br&gt;&#xA;६३७, ०. अरहसक्‍कादीहि तुं।&lt;br&gt;&#xA;अरह सक्‍क भब्बइच्‍चेवमादीहि पयोगे सति सब्बधातूहि तुंपच्‍चयो होति।&lt;br&gt;&#xA;अरहा भवं वत्तुं, अरहा भवं कत्तुं, सक्‍का भवं हन्तुं, सक्‍का भवं जनेतुं, जनितुं, भवितुं, सक्‍का भवं दातुं, सक्‍का भवं गन्तुं, तब्बो भवं जनेतुं इच्‍चेवमादि।&lt;br&gt;&#xA;६३८, ६६०. वजादीहिपब्बज्‍जादयो निप्पज्‍जन्ते।&lt;br&gt;&#xA;वजइच्‍चेवमादीहि धातूहि, उपसग्गपच्‍चयादीहि च पब्बज्‍जादयो सद्दा निप्पज्‍जन्ते।&lt;br&gt;&#xA;पठममेव वजितब्बाति पब्बज्‍जा, इञ्‍जनं एज्‍जा, समज्‍जनं समज्‍जा, निसीदनं निसज्‍जा, विजाननं विज्‍जा विसज्‍जनं विसज्‍जा, पदनं पज्‍जा, हननं वज्झा, एसनं इच्छा, अतिएसनं अतिच्छा, सदनं सज्‍जा, सयन्ति एत्थाति सेय्या, सम्मा चित्तं निधेति एतायाति सद्धा, चरितब्बा चरिया, करणं किरिया, रुजनं रुच्छा, पदनं पच्छा, रिञ्‍चनं रिच्छा, तिकिच्छनं तितिच्छा, संकोचनं संकुच्छा, मदनं मच्छा, लभनं लच्छा, रदिहब्बाति रच्छा, रदनं विलेखनं वारच्छा, अधो भागेन गच्छतीति तिरच्छा, तिरच्छानो, अजनं अच्छा, तितिक्खतीति तितिक्खा, सह आगमनं सागच्छा, दुट्ठु भक्खनं दोभच्छा, दुट्ठु रोसनं दुरुच्छा, पुच्छनं पुच्छा, मुहनं मुच्छा, वसनं वच्छा, कचनं कच्छा, सह कथनं साकच्छा, तुदनं तुच्छा, विसनं विच्छा, पिसनं पिच्छिल्‍ला, सुखदुक्खं मुदति भक्खतीति मच्छो , सत्तानं पाणं मुसेति चजेतीति मच्‍चु, सतनं सच्‍चं, उद्धं धुनाति कम्पतीति उद्धच्‍चं, नटनं नच्‍चं, नितनं निच्‍चं, तथनं तच्छं इच्‍चेवमादि।&lt;br&gt;&#xA;६३९, ५८५. क्‍विलोपो च।&lt;br&gt;&#xA;क्‍विलोपो होति, पुन च निप्पज्‍जन्ते।&lt;br&gt;&#xA;विविधेहि सीलादिगुणेहि भवतीति विभू, विसेसेन वा भवतीति विभू, सयं अत्तना भवतीति सयम्भू, अभिवित्वा भवतीति अभिभू, सं सुट्ठु धुनाति कम्पतीति सन्धू, विसेसेन भाति दिब्बतीति विभा, निस्सेसेन भाति दिब्बतीति निभा, पकारेन भाति दिब्बतीति पभा, सह भासन्ति एत्थाति सभा, आभुसो भाति दिब्बतीति आभा, भुजेन कुटिलेन गच्छतीति भुजगो, तुरिततुरितो गच्छतीति तुरगो, सं सुट्ठु पथविं खनतीति सङ्खो, विसेसेन यमति उपरमतीति वियो, सुट्ठु मनति जानातीति सुमो, परि समन्ततो तनोति वित्थारेतीति परितो इच्‍चेवमादि।&lt;br&gt;&#xA;६४०, ०. सचजानं कगा णानुबन्धे।&lt;br&gt;&#xA;सच जानं धातूनमन्तानं चजानं कगादेसा होन्ति यथासङ्ख्यं णानुबन्धे पच्‍चये परे।&lt;br&gt;&#xA;ओको , पाको, सेको, सोको, विवेको, चागो, योगो, भोगो, रोगो, रागो, भागो, भङ्गो, रङ्गो, सङ्गो।&lt;br&gt;&#xA;६४१, ५७२. नुदादीहि युण्वूनमनाननाकाननका सकारितेहि च।&lt;br&gt;&#xA;नुद सूद जन सु लू हु पु भू ञा अ स समुइच्‍चेवमादीहि धातूहि, फन्द चिति आण इच्‍चेवमादीहि सकारितेहि च युण्वूनं पच्‍चयानं अन आनन अक आननकादेसा होन्ति यथासङ्ख्यं कत्तरि, भावकरणेसु च।&lt;br&gt;&#xA;कत्तरि ताव – पनुदतीति पनूदनो। एवं सूदनो, जननो, सवणो, लवनो, हवनो, पवनो, भवनो, ञाणो, असनो, समणो।&lt;br&gt;&#xA;भावे च – पनुदते पनूदनं। एवं सूदनं, जननं, सवणं, लवनं, हवनं, पवनं, भवनं, ञाणं, असनं, समणं, सञ्‍जाननं, कुयते काननं।&lt;br&gt;&#xA;कारिते च – फन्दापीयते फन्दापनं, चेतापीयते चेतापनं, आणापीयते आणापनं।&lt;br&gt;&#xA;करणे – नुदन्ति अनेनाति नूदनं, एवं सूदनं, जननं, सवणं, लवणं, हवनं, पवनं, भगनं, ञाणं, असनं, सवणं।&lt;br&gt;&#xA;पुन कत्तरि – नुदतीति नूदको, सूदतीति सूदधका, जनेतीति जनको, सुणोतीति सावको, लुनातीति लावको, जुहोतीति हावको, पुनातीति पावको, भवतीति भावको, जानातीति जानको, असतीति असको, उपासतीति उपासको, समेतीति समको।&lt;br&gt;&#xA;कारिते तु – फन्दापयतीति फन्दापयको। एवं आणापयको, चेतापयको, सञ्‍जाननको।&lt;br&gt;&#xA;६४२, ५८८. इ य त म कि ए सान’मन्तस्सरो दीघं क्‍वचि दु स स्स गुणं दो रं सक्खी च।&lt;br&gt;&#xA;इय त म कि ए सइच्‍चेतेसं सब्बनामानमन्तो सरो दीघमापज्‍जते, क्‍वचि दुसइच्‍चेतस्स धातुस्स उकारो गुणमापज्‍जते, दकारो रकारमापज्‍जते, धात्वन्तस्स सस्स च स क्ख ईइच्‍चेते आदेसा होन्ति यथासम्भवं। एते सद्दा सकेन सकेन नामेन यथानुपरोधेन बुद्धसासने पच्छा पुन निप्पज्‍जन्ते।&lt;br&gt;&#xA;इममिव नं पस्सतीति ईदिसो, यमिव नं पस्सतीति यादिसो, तमिव नं पस्सतीति तादिसो, ममिव नं पस्सतीति मादिसो, किमिव नं पस्सतीति कीदिसो, एतमिव नं पस्सतीति एदिसो, समानमिव नं पस्सतीति सादिसो । इममिव नं पस्सतीति ईरिसो, यमिव नं पस्सतीति यारिसो, तमिव नं पस्सतीति तारिसो, ममिव नं पस्सतीति मारिसो, किमिव नं पस्सतीति कीरिसो, एतमिव नं पस्सतीति एरिसो, समानमिव नं पस्सतीति सारिसो। इममिव नं पस्सतीति ईदिक्खो, यमिव नं पस्सतीति यादिक्खो, तमिव नं पस्सतीति तादिक्खो, एवं मादिक्खो, कीदिक्खो, एदिक्खो, सादिक्खो। ईदी, यादी, तादी, मादी, कीदी, एदी, सादी।&lt;br&gt;&#xA;चग्गहणेन तेसमेव सद्दानं इयइच्‍चेवमादीनमन्तो च सरो क्‍वचि दीघत्थमाहु। ईदिक्खो, यादिक्खो, तादिक्खो, मादिक्खो, कीदिक्खो, एदिक्खो, सादिक्खो। इदिसो, सदिसो, सरिसो, सरिक्खो।&lt;br&gt;&#xA;६४३, ६३५. भ्यादीहि मति बुधि पूजादीहि च त्तो।&lt;br&gt;&#xA;भीइच्‍चेवमादीहि धातूहि, मति। बुधि पूजादितो च त्त पच्‍चयो होति।&lt;br&gt;&#xA;भायितब्बोति भीतो, सुपितब्बोति सुत्तो, मिज्‍जितब्बो सिनेहेतब्बोति मित्तो, सम्मन्‍नितब्बोति सम्मतो, सं सुट्ठु मानितब्बो पूजेतब्बोति सम्मतो, सम्मानीयित्थाति सम्मतो, संकप्पीयतेति सङ्कप्पितो , संकप्पीयित्थाति सङ्कप्पितो, सम्पादीयतेति सम्पादितो, सम्पादीयित्थाति सम्पादितो, अवधारीयतेति अवधारितो, अवधारीयित्थाति अवधारितो, बुज्झितब्बो ञातब्बोति बुद्धो, अज्झयितब्बोति इतो, एतब्बो गन्तब्बोति इतो, विदितब्बो ञातब्बोति विदितो, तक्‍कीयतेति तक्‍कितो, पूजीयतेति पूजितो, पूजीयित्थाति पूजितो, अपचायितब्बोति अपचायितो, मानितब्बो पूजेतब्बोति मानितो, अपचीयतेति अपचितो, वन्दीयतेति वन्दितो, वन्दीयित्थाति वन्दितो, सक्‍करीयतेति सक्‍कारितो, सक्‍करीयित्थाति सक्‍कारितो।&lt;br&gt;&#xA;६४४, ६६१. वेपु सी दव वमु कु दा भू ह्वादीहि थु त्तिम णिमा निब्बत्ते।&lt;br&gt;&#xA;वेपु सी दव वमु कु दा भू हुइच्‍चेवमादीहि धातूहि यथासम्भवं थु त्तिम णिमपच्‍चया होन्ति निब्बत्तत्थे।&lt;br&gt;&#xA;वेपनं वेपो, तेन निब्बत्तो वेपथु, सयनं सयो, तेन निब्बत्तो सयथु, दवनं दवो, तेन निब्बत्तो दवथु। वमनं वमो, तेन निब्बत्तो वमथु। कुत्ति करणं, तेन निब्बत्तं कुत्तिमं। दाति दानं, तेन निब्बत्तं दत्तिमं। भूति भवनं, तेन निब्बत्तं भोत्तिमं। अवहुति अवहनं, तेन निब्बत्तं ओहाविमं।&lt;br&gt;&#xA;६४५, ६६२. अक्‍कोसे नम्हानि।&lt;br&gt;&#xA;अक्‍कोसइच्‍चेतस्मिं अत्थे नम्हि पटिसेधयुत्ते आनिपच्‍चयो होति धातूहि।&lt;br&gt;&#xA;न गमितब्बं अगमानि ते जम्म देसं, न कत्तब्बं अकराणि ते जम्म कम्मं।&lt;br&gt;&#xA;नम्हीति किमत्थं? विपत्ति ते जम्म, विकति ते जम्म।&lt;br&gt;&#xA;अक्‍कोसेति किमत्थं? न गन्तब्बा अगति ते।&lt;br&gt;&#xA;६४६, ४१९. एकादितो सकिस्स क्खत्तुं।&lt;br&gt;&#xA;एकादितो सकिस्स क्खत्तुं होति।&lt;br&gt;&#xA;एकस्स पदत्थस्स सकिं वारं एकक्खत्तुं, द्विन्‍नं पदत्थानं सकिं वारं द्विक्खत्तुं, तिण्णं पदत्थानं सकिं वारं तिक्खत्तुं, एवं चतुक्खत्तुं, पञ्‍चक्खत्तुं, छक्खत्तुं, सत्तक्खत्तुं, अट्ठक्खत्तुं, नवक्खत्तुं, दसक्खत्तुं। इच्‍चेवमादयो सद्दा योजेतब्बा।&lt;br&gt;&#xA;६४७, ६६३. सुनस्सुनस्सोण वानुवानूनुनखुनाना।&lt;br&gt;&#xA;सुनइच्‍चेतस्स पाटिपदिकस्स उनस्स ओण वान उवान ऊन उनख उन आ आनादेसा होन्ति।&lt;br&gt;&#xA;सामिकस्स सद्दं सुणातीति सोणो, सामिकस्स सद्दं सुणातीति स्वानो, एवं सुवानो, सूनो, सुनखो, सुनो, सा, सानो।&lt;br&gt;&#xA;६४८, ६६४. तरुणस्स सुसु च।&lt;br&gt;&#xA;तरुणइच्‍चेतस्स पाटिपदिकस्स सुसु आदेसो होति।&lt;br&gt;&#xA;सुसु काळकेसो।&lt;br&gt;&#xA;६४९, ६६५. युवस्सुवस्सुवुवानुनूना।&lt;br&gt;&#xA;युवइच्‍चेतस्स पाटिपदिकस्स उवस्स उवउवान उनऊनादेसा होन्ति।&lt;br&gt;&#xA;युवा, युवानो, युनो, यूनो।&lt;br&gt;&#xA;६५०, ६५१. काले वत्तमानातीते ण्वादयो।&lt;br&gt;&#xA;काले वत्तमानत्थे च अतीतत्थे च णु यु तपच्‍चया होन्ति।&lt;br&gt;&#xA;अकासि, करोतीति कारु, अगच्छि, गच्छतीति, वायु, अभवि, भवतीति भूतं।&lt;br&gt;&#xA;६५१, ६४७. तविस्सति गमादीहि णी घिण।&lt;br&gt;&#xA;भविस्सतिकालत्थे गमु भज सु ठाइच्‍चेवमादीहि धातूहि णी घिण पच्‍चया होन्ति।&lt;br&gt;&#xA;आयतिं गमितुं सीलं यस्स, सो होतीति गामी, आयतिं भजितुं सीलं यस्स, सो होतीति भाजी, आयतिं पस्सापितुं सीलं यस्स, सो होतीति पस्सावि, आयतिं पट्ठायितुं सीलं यस्स, सो होतीति पट्ठायि।&lt;br&gt;&#xA;६५२, ६४८. क्रियायं ण्वु तवो।&lt;br&gt;&#xA;क्रियायमत्थे ण्वु तुइच्‍चेते पच्‍चया होन्ति भविस्सतिकाले।&lt;br&gt;&#xA;‘‘करिस्स’’न्ति कारको वजति, ‘‘भुञ्‍जिस्स’’न्ति भोत्ता वजति।&lt;br&gt;&#xA;६५३, ३०६. भाववाचिम्हि चतुत्थी।&lt;br&gt;&#xA;भाववाचिम्हि चतुत्थीविभत्ति होति भविस्सतिकाले,&lt;br&gt;&#xA;पचिस्सते, पचनं वा पाको, पाकाय वजति। भुञ्‍जिस्सते, भोजनं वा भोगो, भोगाय वजति। नच्‍चिस्सते, नच्‍चनं वा नच्‍चं, नच्‍चाय वजति।&lt;br&gt;&#xA;६५४, ६४९. कम्मनि णो।&lt;br&gt;&#xA;कम्मनि उपपदे णपच्‍चयो होति भविस्सतिकाले।&lt;br&gt;&#xA;नगरं करिस्सति नगरकारो वजति, सालिं लाविस्सति सालिलावो वजति, धञ्‍ञं वपिस्सति धञ्‍ञवापो वजति, भोगं ददिस्सति भोगदायो वजति, सिन्धुं पिविस्सति सिन्धुपायो वजति।&lt;br&gt;&#xA;६५५, ६५०. सेसे स्सं न्तुमानाना।&lt;br&gt;&#xA;सेसइच्‍चेतस्मिं अत्थे स्सं न्तु मान आन इच्‍चेते पच्‍चया होन्ति भविस्सतिकाले कम्मूपपदे।&lt;br&gt;&#xA;कम्मं करिस्सति कम्मं करिस्सं, एवं कम्मं करोन्तो, कम्मं कुरुमानो, कम्मं करानो वजति। भोजनं भुञ्‍जिस्सति भोजनं भुञ्‍जिस्सं, एवं भोजनं भुञ्‍जन्तो, भोजनं भुञ्‍जमानो, भोजनं भुञ्‍जानो वजति। खादनं खादिस्सति खादनं खादिस्सं, एवं खादनं खादन्तो, खादनं खादमानो, खादनं खादानो वजति। मग्गं चरिस्सति मग्गं चरिस्सं, एवं मग्गं चरन्तो, मग्गं चरमानो, मग्गं चरानो वजति। भिक्खं भिक्खिस्सति भिक्खं भिक्खिस्सं, एवं भिक्खं भिक्खन्तो, भिक्खं भिक्खमानो, भिक्खं भिक्खानो वजति।&lt;br&gt;&#xA;६५६, ६६६. छवादीति तत्रण।&lt;br&gt;&#xA;छ द चि ति सु नी वि द पद तनु यत अद मद युज वतुमिद मा पु क ल वर वे पु गुप दा इच्‍चेवमादीहि धातूहि तत्रण इच्‍चेते पच्‍चया होन्ति यथासम्भवं।&lt;br&gt;&#xA;आतपं छादेतीति छत्तं, छत्रं। आरम्मणं चिन्तेतीति चित्तं, चित्रं। चिन्तेन्ति सम्पयुत्तधम्मा एथेनाति वा चित्तं, चित्रं। अत्थे अभिस्सवेतीति सुत्तं, सुत्रं। अत्थे सूचेतीति वा सुत्तं, सुत्रं। सत्ते नेतीति नेत्तं, नेत्रं। सत्ते इच्छितट्ठानं नेन्ति एतेनाति वा नेत्तं, नेत्रं। पकारेन विदतीति पवित्तं, पवित्रं। विविधेन आकारेन मङ्ग पापं पुनाति, सोधेतीति पवित्तं, पवित्रं। सुचिभावं वा पापुणातीति पवित्तं, पवित्रं। पदति पापुणातीति पत्तो, पत्रो। आहारा पतन्ति एत्थ भाजनेति पत्तं, पत्रं। पदति पवत्ततीति वा पत्तं, पत्रं। तनोति वित्थारेतीति तन्तं, तन्त्रं, तनितब्बं वित्थारेतब्बन्ति वा तन्तं, तन्त्र। यततीति यत्तं, यत्रं। यतति वीरियं करोति एतेनाति वा यत्तं, यत्रं। यतनं वा यत्तं, यत्रं। सुखदुक्खं अदति भक्खतीति अत्ता, अत्रा। मदतीति मत्तं, मत्रं। वत्थुं युज्‍जन्ति एतेनाति योत्तं, योत्रं। वत्ततीति वत्तं, वत्रं। मिदति सिनेहं करोतीति मित्तं। मित्रं। मिदति सिनेहति एतायाति मेत्ता, मेत्रा। परि समन्त तो सब्बाकारेन मिनन्ति एतायाति मत्ता, मत्रा। माननं वा मत्तं, मत्रं। अत्तनो कुलं पुनाति सोधेतीति पुत्तो, पुत्रो। कलितब्बं सङ्ख्यातब्बन्ति कलत्तं, कलत्रं। संसुट्ठु वारेति एतेनाति वरत्तं, वरत्रं। वेपति कम्पतीति वेत्तं, वेत्रं। गोपितब्बं रक्खितब्बन्ति गुत्तं। गुत्रं, गोत्तं, गोत्रं। दाति अवखण्डति एतेनाति दात्तं, दात्रं इच्‍चेवमादि।&lt;br&gt;&#xA;६५७, ६६७. वदादीहि णित्तो गणे।&lt;br&gt;&#xA;वद चर वरइच्‍चेवमादीहि धातूहि णित्तपच्‍चयो होति गणत्थे।&lt;br&gt;&#xA;वादितानं गणो वादित्तं। एवं चारित्तं, वारित्तं, इच्‍चेवमादि।&lt;br&gt;&#xA;६५८, ६६८. मिदादीहि त्तितियो।&lt;br&gt;&#xA;मिद पद रन्ज तनु धाइच्‍चेवमादीहि धातूहि त्ति ति इच्‍चेते पच्‍चया होन्ति।&lt;br&gt;&#xA;मिदति सिनेहतीति मेत्ति, पदति गच्छतीति पत्ति, रन्जति एत्थाति रत्ति, तनोति वित्थारेतीति तन्ति, अत्तनो कुलं तनोति वित्थारेतीति वा तन्ति, परेसं इत्थीनं पुत्तं धारेतीति धाति, खीरं धारेतीति वा धाति, अत्तनो सभावं धारेतीति वा धाति इच्‍चेवमादि।&lt;br&gt;&#xA;६५९, ६६९. उसु रन्ज दंसानं दंसस्स दड्ढोढ ठा च।&lt;br&gt;&#xA;उसु रन्ज दंसइच्‍चेतेसं धातूनं दंसस्स दड्ढादेसो होति, ढ ठपच्‍चया च होन्ति।&lt;br&gt;&#xA;उसीयते उड्ढो, रन्जन्ति एत्थाति रट्ठं, दंसीयतेति दड्ढो।&lt;br&gt;&#xA;६६०, ६७०. सूवुसानमूवुसानमतोथोच।&lt;br&gt;&#xA;सूवु असइच्‍चेतेसं धातूनं ऊउअसानं अतादेसो होति, थपच्‍चयो च।&lt;br&gt;&#xA;सवति हिंसति एतेनाति सत्थं, हिरोत्तप्पं संवरति एतेनातिवत्थं, सद्दानुरूपं असतिभवतीति अत्थो,&lt;br&gt;&#xA;६६१, ६७१. रन्जुदादीहि ध दिद्द किरा क्‍वचि जदलोपोच।&lt;br&gt;&#xA;रन्ज उद इदि चदि मदि खुद छिदि रुदि दल सुस सुच वच वज इच्‍चेवमादीहि धातूहि ध द इद्द क इरइच्‍चेते पच्‍चया होन्ति, क्‍वचि ज द लोपो च, पुन निप्पज्‍जन्ते।&lt;br&gt;&#xA;रञ्‍जितब्बन्ति रन्धं, रन्जयित्थाति वा रन्धं, अत्तनि सन्‍निस्सितानं मच्छमकरानं पीतिसोमनस्सं उन्दति पसवति जनेतीति समुद्दो, इन्दति परमिस्सरियं करोतीति इन्दो, इन्दत्तं अधिपतिभावं करोतीति वा इन्दो, चन्दितब्बो इच्छितब्बोति चन्दो, मन्दति हासेतीति मन्दो, मदितब्बो हासेतब्बोति वा मन्दो, खुदति पिपासेतीति खुद्दो, छिन्दितब्बोति छिद्दो, रुदति हिंसतीति रुद्दो, दलति दुग्गतभावं गच्छतीति दलिद्दो, सुस्सतीति सुक्‍कं, सुचतीतिसोको, वचितब्बन्ति वक्‍कं, अप्पटिहतो हुत्वा वजति गच्छतीति वजिरं इच्‍चेवमादि।&lt;br&gt;&#xA;६६२, ६७२. पटितो हिस्स हेरण हीरण।&lt;br&gt;&#xA;पटिइच्‍चेतस्मा हिस्स धातुस्स हेरण हीरण आदेसा होन्ति।&lt;br&gt;&#xA;पटिपक्खेमद्दित्वागच्छति पवत्ततीति पाटिहेरं, पाटिहीरं।&lt;br&gt;&#xA;६६३, ६७३. कड्यादीहि को।&lt;br&gt;&#xA;कडि घडि वडि करडि मडि सडि कुठि भडि पडि दडि रडि तडि इसिडि चडि गडि अडि लडि मेडि एरडि खडि इच्‍चेवमादीहि धातूहि कपच्‍चयो होति सह पच्‍चयेन च निप्पज्‍जन्ते यथासम्भवं।&lt;br&gt;&#xA;कण्डितब्बो छिन्दितब्बोति कण्डो, घण्डितब्बो घटेतब्बोति घण्डो, वण्डन्ति एत्थाति वण्डो, करण्डितब्बो भाजेतब्बोति करण्डो, मण्डीयते विभूसीयते एतेनाति मण्डो, सण्डन्ति गुम्बन्ति एत्थाति सण्डो, अङ्गमङ्गानि कुण्ठति छिन्दतीति कुट्ठं, भण्डितब्बन्ति भण्डं, पण्डति लिङ्गवेकल्‍लभावं गच्छतीति पण्डको। दण्डति आणं करोति एतेनाति दण्डो, रण्डति हिंसतीति रण्डो, विसेसेन तण्डति चालेति परेसं विञ्‍ञूनं हदयं कम्पेतीति वितण्डो, इसिण्डति परेसं मद्दतीति इसिण्डो, चण्डति चण्डिक्‍कभावं करोतीति चण्डो, गण्डति सन्‍निचयति समूहं करोति एत्थाति गण्डो, अण्डीयति निब्बत्तीयतीति अण्डो, लण्डितब्बो जिगुच्छितब्बोति लण्डो, मेण्डति कुटिलभावं गच्छतीति मेण्डो, एरण्डति रोगं हिंसतीति एरण्डो, खण्डितब्बो छिन्दितब्बोति खण्डो इच्‍चेवमादि।&lt;br&gt;&#xA;६६४, ६७४. खादामगमानं ख न्ध’न्ध गन्धा।&lt;br&gt;&#xA;खाद अम गमुइच्‍चेतेसं धातूनं खन्ध अन्ध गन्धादेसा होन्ति, कपच्‍चयो च होति।&lt;br&gt;&#xA;जातिजरामरणादीहि संसारदुक्खेहि खादितब्बोति खन्धो, अमति अङ्गमङ्गस्स रुज्‍जनभावं गच्छतीति अन्धो, चक्खुना अमति रुज्‍जतीति वा अन्धो, तं तं ठानं वातेन गच्छतीति गन्धो। एवं खन्धको, अन्धको, गन्धको।&lt;br&gt;&#xA;६६५, ६७५. पटादीह्यलं।&lt;br&gt;&#xA;पट कल कुस कद भगन्द मेख वक्‍क तक्‍क पल्‍ल सद्द मूल बिल विद चडं पञ्‍च वा वस पचि मच मुस गोत्थु पुथु बहु मङ्ग बह कम्ब सम्ब अग्गइच्‍चेवमादीहि धातूहि पाटि पदिकेहि च उत्तरपदेसु अलपच्‍चयो होति, पच्छा पुन निप्पज्‍जन्ते।&lt;br&gt;&#xA;पटे अलन्ति पटलं, कले अलन्ति कललं, पापके अकुसले धम्मे कुसति छिन्दतीति कुसलं, कुसभूते यथासभावधम्मे अलन्ति वा कुसलं, कुसे उद्दिस्स दाने अलन्ति वा कुसलं, कुसे सञ्‍चये धम्मसमुदाये अलन्ति वा कुसलं, कद्दे मद्दे अलन्ति कदलं, भगन्दे सेचने अलन्ति भगन्दलं, भगन्दे मुत्तकरीसहरणे अलन्ति वा भगन्दलं, मेखे कटिविचित्ते अलन्ति मेखलं, वक्‍के रुक्खतचे अलन्ति वक्‍कलं, तक्‍के रुक्खसिलेसे अलन्ति तक्‍कलं, पल्‍ले निन्‍नट्ठाने अलन्ति पल्‍ललं, सद्दे हरिते अलन्ति सद्दलं, मूले पतिट्ठाने अलन्ति मुलालं, बिळे निस्सये अलन्ति बिलालं, विदे विज्‍जमाने अलन्ति विदलं, चण्डे अलन्ति चण्डालो, पञ्‍चन्‍नं राजूनं अलन्ति पञ्‍चालो, वा गतिगन्धनेसु अलन्ति वालं, वा पदगमने अलन्ति वा वाळो, वसे अच्छादने अलन्ति वसलो, पचे वित्थारे अलन्ति पचलो, मचे चोरकम्मे अलन्ति मचलो, मुसे थेय्ये, मुसे पाणचागे वा अलन्ति मुसलो, गोत्ते वंसे सिङ्गालजातियं अलन्ति गोत्थुलो, पुथुम्हि वित्थारे अलन्ति पुथुलो, बहुम्हि सङ्ख्याने अलन्ति बहुलो, बहुम्हि वुद्धिम्हि अलन्ति वा बहुलो, मङ्गम्हि गमने अलन्ति मङ्गलं, बहुम्हि वुद्धिम्हि अलन्ति बहलं, कम्बम्हि सञ्‍चलने अलन्ति कम्बलं। सम्बम्हि मण्डले अलन्ति सम्बलं, अग्गे गतिकोटिल्‍ले अलन्ति अग्गळं। इच्‍चेवमादयो अञ्‍ञेपि सद्दा भवन्ति।&lt;br&gt;&#xA;६६६, ६७६. पुथस्स पुथु पथा मो वा।&lt;br&gt;&#xA;पुथइच्‍चेतस्स पाटिपदिकस्स पुथु पथादेसा होन्ति, क्‍वचि अमपच्‍चयो होति।&lt;br&gt;&#xA;पुथ हुत्वा जातन्ति पुथवी पथमे जातो पथमो, पथवी, पठमो वा, पुथु किलेसे जनेतीति पुथुज्‍जनो, पुथु हुत्वा जातन्ति पथवी, पथवी वा।&lt;br&gt;&#xA;६६७, ६७७. सस्वादीहि तु दवो।&lt;br&gt;&#xA;ससु दद अद मदइच्‍चेवमादीहि धातूहि तु दुइच्‍चेते पच्‍चया होन्ति।&lt;br&gt;&#xA;अञ्‍ञे सत्ते ससति हिंसतीति सत्तु, दुक्खं ददातीति दद्दु, दुक्खेन अदति भक्खति एत्थाति अद्दु, दुक्खं अदति अनुभवति जनो एतेनाति वा अद्दु, दुक्खं भाजनं आधारं भावतीति वा अद्दु, मदति उम्मत्तं करोतीति मद्दु, मदति मद्दभावं करोतीति वा मद्दु।&lt;br&gt;&#xA;६६८, ६७८. झादीहि ईवरो।&lt;br&gt;&#xA;चि पा धाइच्‍चेवमादीहि धातूहि ईवरपच्‍चयोहोति।&lt;br&gt;&#xA;चीयतीति चीवरं, पिवतीति पीवरो, पातब्बं रक्खितब्बन्ति वा पीवरं। धारेति धारेत्वा जीवितं कप्पेतीति धीवरो, धीवरं।&lt;br&gt;&#xA;६६९, ६७९. मुनादीहि चि।&lt;br&gt;&#xA;मुन यत अग्ग पत कव सुच रुच महाल भद्दाल मनइइच्‍चेवमादीहि धातूहि, पाटिपदिकेहि च इपच्‍चयो होति।&lt;br&gt;&#xA;अत्थानत्थं मुनाति, ञेय्यधम्मं लक्खणादिवसेन वा जानातीति मुनि, यतति वीरियं करोतीति यति, अग्गति कुटिलभावं गच्छतीति अग्गि, पतति सेट्ठो हुत्वा पुरतो गच्छतीति पति, कब्यं बन्धतीति कवि, कन्तं मनापवचनं वदतीति वा कवि। सुचति परिसुद्धं भवतीति सुचि, रुचति दिब्बतीति रुचि, महन्तं विभावं भोगक्खन्धं लातीति महालि, भद्दं यसं लातीति भद्दालि, मनं तत्थ रतने नयतीति मणि।&lt;br&gt;&#xA;६७०, ६८०. विदादीह्यूरो ।&lt;br&gt;&#xA;विद वल्‍ल मस सिद दुकुकपु मय उदि खज्‍ज कुरइच्‍चेवमादीहि धातूहि, पाटिपदिकेहि च ऊरपच्‍चयोहोति।&lt;br&gt;&#xA;विदितुं अलन्ति विदूरो, विदूरट्ठाने जातो वेदूरो, वल्‍लति वल्‍लभावेन भवतीति वल्‍लूरो, वल्‍लति अञ्‍ञमञ्‍ञं बन्धतीति वा वल्‍लूरो, आमसितब्बोति मसूरो, सिन्दति सिङ्गारभावं गच्छतीति सिन्दूरो, सिन्दति विरोचतीति वा सिन्दूरो, गमितुं अलं अनासन्‍नत्ताति दूरो, कुति सद्दं करोतीति कूरो, अत्तनो गन्धेन अञ्‍ञं गन्धं कपति हनति हिंसतीति कप्पूरो, कप्पति रोगापनयने समत्थेतीति वा कप्पूरो, महियं रवतीति मयूरो, महियं याति गच्छतीति मयूरो, पंसुं उन्दति पसवतीति उन्दूरो, खज्‍जितब्बो खादितब्बोति खज्‍जूरो, कुरति अक्‍कोसतीति कुरूरो।&lt;br&gt;&#xA;६७१, ६८१. हनादीहि नु णुतवो।&lt;br&gt;&#xA;हन जन भारि खनु अम वे वेधा सिकि हि इच्‍चेवमादीहि धातूहि नु णु कुइच्‍चेते पच्‍चया होन्ति।&lt;br&gt;&#xA;भोजनं हनति हिंसति एतेनाति हणु, हनु वा। गमनं जनेतीती जाणु, भाणु दिब्बतीति भाणु, निवाते रिति गच्छतीती रेणु, खणितब्बो अवदारितब्बोति खाणु। अङ्गमङ्गस्स रुज्‍जनभावं विज्झनभावं अमति गच्छतीति अणु, वेणु, वेति तन्तसन्ताने भवतीती वेणु, बहिसारेअलन्तिवावेणु वच्छं, पायेतीती धेनु, अत्थं धारेतीती धातु, गमनपचनादिकं क्रियं धारेतीती वा धातु, सीयती बन्धीयतीती सेतु, उद्धं गच्छति पवत्ततीती केतु, अत्तनो फलं हिनोति पवत्ततीती हेतु।&lt;br&gt;&#xA;६७२, ६८२. कुटादीहि ठो।&lt;br&gt;&#xA;कुट कुस कटइच्‍चेवमादीहि धातूहि, पाटिपदिकेहि च ठपच्‍चयो होती।&lt;br&gt;&#xA;अङ्गमङ्गं कुटति छिन्दतीती कुट्ठं, धञ्‍ञेन छादेतब्बो पूरेतब्बोती कोट्ठो, कटितब्बं मद्दितब्बन्ति, कट्ठं।&lt;br&gt;&#xA;६७३, ६८३. मनु पूर सुणादीहि उस्स नुसिसा।&lt;br&gt;&#xA;मनु पूर सुण कुसु इल अल मह सि कि इच्‍चेवमादीहि धातूहि, पाटिपदिकेहि च उस नुस इसइच्‍चेते पच्‍चया होन्ति, पुन निप्पज्‍जन्ते।&lt;br&gt;&#xA;कुसलाकुसले धम्मे मनति जानातीति मनुस्सो, मानुसो। कारणा कारणं मनति जानातीति वा मनुस्सो, मानुस्सो। अत्थानत्थं मनति जानातीति वा मनुस्सो, मानुस्सो। मातापितूनं हदयं पूरेतीति पुरिसो, अत्तनो मनोरथं पूरेतीति वा पुरिसो, पूरेतीति वा पोसो, ससुरेहि सुणितब्बा हिंसितब्बाति सुणिसा, द्विन्‍नं जानानं कुलसन्तानं करोतीति वा सुणिसा, कुच्छितब्बन्ति करीसं, गब्भं विमोचेतीति सुरिसो, तमन्धकारविधमनेन सत्तानं भयं सुरति हिंसतीति सूरियो, रोगं हिंसतीति सिरीसो, इलति कम्पतीति इल्‍लिसो, तण्हाय दुब्बलो हुत्वा इलति कम्पतीति वा इल्‍लिघो, पापकरणे अलति समत्थेतीति अलसो, महितब्बो पूजेतब्बोति महिसो, सीयति बन्धीयतीति सीसं, कितब्बं हिंसितब्बन्ति किसं, इच्‍चेवमादि।&lt;br&gt;&#xA;इति किब्बिधानकप्पे उणादिकप्पो छट्ठो कण्डो।&lt;br&gt;&#xA;उणादिकप्पो निट्ठितो।&lt;br&gt;&#xA;कच्‍चायनपकरणं निट्ठितं।&lt;/p&gt;</description>
    </item>
  </channel>
</rss>
