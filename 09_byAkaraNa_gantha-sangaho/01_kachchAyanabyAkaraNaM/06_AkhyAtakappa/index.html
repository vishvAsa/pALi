<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>पाळिषु विश्वासटिप्पणयो  | ०६. आख्यातकप्प</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.72.0" />
    
    
      <META NAME="ROBOTS" CONTENT="INDEX, FOLLOW">
    

    <link href="/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/" rel="alternate" type="application/rss+xml" title="पाळिषु विश्वासटिप्पणयो" />
    <link href="/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/" rel="feed" type="application/rss+xml" title="पाळिषु विश्वासटिप्पणयो" />

    <meta property="og:title" content="०६. आख्यातकप्प" />
<meta property="og:description" content="६. आख्यातकप्प
पठमकण्ड (क)
आख्यातसागरमथज्‍जतनीतरङ्गं ,
धातुज्‍जलं विकरणागमकालमीनं।
लोपानुबन्धरियमत्थविभागतीरं,
धीरा तरन्ति कविनो पुथुबुद्धिनावा॥
(ख)
विचित्तसङ्खारपरिक्खितं इमं,
आख्यातसद्दं विपुलं असेसतो।
पणम्य सम्बुद्धमनन्तगोचरं,
सुगोचरं यं वदतो सुणाथ मे॥
(ग)
अधिकारे मङ्गले चेव, निप्फन्‍ने चावधारणे।
अनन्तरे च पादाने, अथसद्दो पवत्तति॥
४१६, ४२९. अथ पुब्बानि विभत्तीनं छ परस्सपदानि।
अथ सब्बासं विभत्तीनं यानि यानि पुब्बकानि छ पदानि, तानि तानि परस्सपदसञ्‍ञानि होन्ति।
तं यथा? ति अन्ति, सि थ, मि म।
परस्सपदमिच्‍चनेन क्‍वत्थो? कत्तरि परस्सपदं।
४०७, ४३९. पराण्यत्तनोपदानि ।" />
<meta property="og:type" content="article" />
<meta property="og:url" content="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/" />

<meta itemprop="name" content="०६. आख्यातकप्प">
<meta itemprop="description" content="६. आख्यातकप्प
पठमकण्ड (क)
आख्यातसागरमथज्‍जतनीतरङ्गं ,
धातुज्‍जलं विकरणागमकालमीनं।
लोपानुबन्धरियमत्थविभागतीरं,
धीरा तरन्ति कविनो पुथुबुद्धिनावा॥
(ख)
विचित्तसङ्खारपरिक्खितं इमं,
आख्यातसद्दं विपुलं असेसतो।
पणम्य सम्बुद्धमनन्तगोचरं,
सुगोचरं यं वदतो सुणाथ मे॥
(ग)
अधिकारे मङ्गले चेव, निप्फन्‍ने चावधारणे।
अनन्तरे च पादाने, अथसद्दो पवत्तति॥
४१६, ४२९. अथ पुब्बानि विभत्तीनं छ परस्सपदानि।
अथ सब्बासं विभत्तीनं यानि यानि पुब्बकानि छ पदानि, तानि तानि परस्सपदसञ्‍ञानि होन्ति।
तं यथा? ति अन्ति, सि थ, मि म।
परस्सपदमिच्‍चनेन क्‍वत्थो? कत्तरि परस्सपदं।
४०७, ४३९. पराण्यत्तनोपदानि ।">

<meta itemprop="wordCount" content="2670">



<meta itemprop="keywords" content="" /><meta name="twitter:card" content="summary"/>
<meta name="twitter:title" content="०६. आख्यातकप्प"/>
<meta name="twitter:description" content="६. आख्यातकप्प
पठमकण्ड (क)
आख्यातसागरमथज्‍जतनीतरङ्गं ,
धातुज्‍जलं विकरणागमकालमीनं।
लोपानुबन्धरियमत्थविभागतीरं,
धीरा तरन्ति कविनो पुथुबुद्धिनावा॥
(ख)
विचित्तसङ्खारपरिक्खितं इमं,
आख्यातसद्दं विपुलं असेसतो।
पणम्य सम्बुद्धमनन्तगोचरं,
सुगोचरं यं वदतो सुणाथ मे॥
(ग)
अधिकारे मङ्गले चेव, निप्फन्‍ने चावधारणे।
अनन्तरे च पादाने, अथसद्दो पवत्तति॥
४१६, ४२९. अथ पुब्बानि विभत्तीनं छ परस्सपदानि।
अथ सब्बासं विभत्तीनं यानि यानि पुब्बकानि छ पदानि, तानि तानि परस्सपदसञ्‍ञानि होन्ति।
तं यथा? ति अन्ति, सि थ, मि म।
परस्सपदमिच्‍चनेन क्‍वत्थो? कत्तरि परस्सपदं।
४०७, ४३९. पराण्यत्तनोपदानि ।"/>

      
    

    <script src="/pALi/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/vvasuki.github.io\/pALi\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/vvasuki\/pALi\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022githubeditmepathbase\u0022:\u0022https:\/\/github.com\/vvasuki\/pALi\/edit\/master\/content\/\u0022,\u0022mainSections\u0022:[\u002209_byakarana_gantha-sangaho\u0022],\u0022mainsections\u0022:[\u002209_byakarana_gantha-sangaho\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022footernav\u0022:\u0022top_bar\u0022,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022topnav\u0022:\u0022top_bar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022title\u0022:\u0022तिपिटकम्\u0022,\u0022url\u0022:\u0022..\/tipiTaka\/\u0022},{\u0022contents\u0022:[{\u0022title\u0022:\u0022Tags\u0022,\u0022url\u0022:\u0022\/tags\/\u0022},{\u0022title\u0022:\u0022Categories\u0022,\u0022url\u0022:\u0022\/categories\/\u0022}],\u0022title\u0022:\u0022प्रकीर्णम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022https:\/\/vvasuki.github.io\/\u0022}],\u0022title\u0022:\u0022भागाः\u0022}}");
    let autocompletePageUrl = "\/pALi\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/pALi\/09_byAkaraNa_gantha-sangaho\/01_kachchAyanabyAkaraNaM\/06_AkhyAtakappa\/".replace(basePath, "/");
    pageVars.pageParams = {};
    pageVars.pageSource = "09_byAkaraNa_gantha-sangaho\/01_kachchAyanabyAkaraNaM\/06_AkhyAtakappa.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/pALi/webpack_dist/main-bundle.js"></script>
    <script src="/pALi/webpack_dist/transliteration-bundle.js"></script>
    <script src="/pALi/non_webpack_js/disqus.js"></script>
    <script src="/pALi/webpack_dist/ui_lib-bundle.js"></script>
    <link rel="stylesheet" href="/pALi/css/fonts.css">
    <link rel="stylesheet" href="/pALi/css/@fortawesome/fontawesome-free/css/solid.min.css">
    

    <link rel="stylesheet" href="/pALi/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/" />
    <link rel="alternate" hreflang="sa-Deva" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=devanagari" />
    <link rel="alternate" hreflang="sa-Knda" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=kannada" />
    <link rel="alternate" hreflang="sa-Mlym" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=malayalam" />
    <link rel="alternate" hreflang="sa-Telu" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=tamil_superscripted" />
    <link rel="alternate" hreflang="sa-Taml" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=tamil" />
    <link rel="alternate" hreflang="sa-Gran" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=grantha" />
    <link rel="alternate" hreflang="sa-Gujr" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=gujarati" />
    <link rel="alternate" hreflang="sa-Orya" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=assamese" />
    <link rel="alternate" hreflang="sa-Beng" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=bengali" />
    <link rel="alternate" hreflang="sa-Guru" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=gurmukhi" />
    <link rel="alternate" hreflang="sa-Cyrl" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=cyrillic" />
    <link rel="alternate" hreflang="sa-Sinh" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=sinhala" />
    <link rel="alternate" hreflang="sa-Shar" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=sharada" />
    <link rel="alternate" hreflang="sa-Brah" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=brahmi" />
    <link rel="alternate" hreflang="sa-Modi" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=modi" />
    <link rel="alternate" hreflang="sa-Tirh" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iast" href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/pALi/" class="btn col border">
            <i class="fas fa-gopuram ">पाळिषु विश्वासटिप्पणयो <br/> ०६. आख्यातकप्प</i>
          </a>
        </div>
        <div id="div_top_bar_right" class="col-md-auto d-flex justify-content-center">
          <form action="/pALi/search">
            <input id="titleSearchInputBox" placeholder="शीर्षिकान्विष्यताम्" name="s"><i class="btn fas fa-search "></i>
          </form>
          <a href="/pALi/custom_site_search/"  class="btn btn-default">Full search</a>
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iast">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
        </div>
        <div class="row col  d-flex justify-content-center">
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
        <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="०६. आख्यातकप्प">०६. आख्यातकप्प</h1>
    
    <a id="editLink" class="btn btn-primary"  href="https://github.com/vvasuki/pALi/edit/master/content/09_byAkaraNa_gantha-sangaho/01_kachchAyanabyAkaraNaM/06_AkhyAtakappa.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>६. आख्यातकप्प</p>
<h2 id="पठमकणड">पठमकण्ड</h2>
<p>(क)<br>
आख्यातसागरमथज्‍जतनीतरङ्गं ,<br>
धातुज्‍जलं विकरणागमकालमीनं।<br>
लोपानुबन्धरियमत्थविभागतीरं,<br>
धीरा तरन्ति कविनो पुथुबुद्धिनावा॥<br>
(ख)<br>
विचित्तसङ्खारपरिक्खितं इमं,<br>
आख्यातसद्दं विपुलं असेसतो।<br>
पणम्य सम्बुद्धमनन्तगोचरं,<br>
सुगोचरं यं वदतो सुणाथ मे॥<br>
(ग)<br>
अधिकारे मङ्गले चेव, निप्फन्‍ने चावधारणे।<br>
अनन्तरे च पादाने, अथसद्दो पवत्तति॥<br>
४१६, ४२९. अथ पुब्बानि विभत्तीनं छ परस्सपदानि।<br>
अथ सब्बासं विभत्तीनं यानि यानि पुब्बकानि छ पदानि, तानि तानि परस्सपदसञ्‍ञानि होन्ति।<br>
तं यथा? ति अन्ति, सि थ, मि म।<br>
परस्सपदमिच्‍चनेन क्‍वत्थो? कत्तरि परस्सपदं।<br>
४०७, ४३९. पराण्यत्तनोपदानि ।<br>
सब्बासं विभत्तीनं यानि यानि परानि छ पदानि। तानि तानि अत्तनोपदसञ्‍ञानि होन्ति।<br>
तं यथा? ते अन्ते, से व्हे, ए म्हे।<br>
अत्तनोपदमिच्‍चनेन क्‍वत्थो? अत्तनोपदानि भावे च कम्मनि।<br>
४०८, ४३१. द्वे द्वे पठम मज्झिमुत्तमपुरिसा।<br>
तासं सब्बासं विभत्तीनं परस्सपदानं, अत्तनोपदानञ्‍च द्वे द्वे पदानि पठममज्झिमुत्तमपुरिससञ्‍ञानि होन्ति।<br>
तं यथा? ति अन्ति इति पठमपुरिसा, सि थ इति मज्झिमपुरिसा, मि म इति उत्तमपुरिसा। अत्तनोपदानम्पि ते अन्ते इति पठमपुरिसा, से व्हे इति मज्झिमपुरिसा, ए म्हे इति उत्तमपुरिसा। एवं सब्बत्थ।<br>
पठममज्झिमुत्तमपुरिसमिच्‍चनेन क्‍वत्थो? नामम्हि पयुज्‍जमानेपि तुल्याधिकरणे पठमो, तुम्हे मज्झिमो, अम्हे उत्तमो।<br>
४०९, ४४१. सब्बेसमेकाभिधाने परो पुरिसो।<br>
सब्बेसं तिण्णं पठममज्झिमुत्तम पुरिसानं एकाभिधाने परो पुरिसो गहेतब्बो।<br>
सो च पठति, त्वञ्‍च पठसि, तुम्हे पठथ। सो च पचति, त्वञ्‍च पचसि। तुम्हे पचथ। एवं सेसासु विभत्तीसु परो पुरिसो योजेतब्बो।<br>
४१०, ४३२. नामम्हि पयुज्‍जमानेपि तुल्याधिकरणे पठमो।<br>
नामम्हि पयुज्‍जमानेपि अप्पयुज्‍जमानेपि तुल्याधिकरणे पठमपुरिसो होति।<br>
सो गच्छति, ते गच्छन्ति।<br>
अप्पयुज्‍जमानेपि – गच्छति, गच्छन्ति।<br>
तुल्याधिकरणेति किमत्थं? तेन हञ्‍ञसे त्वं देवदत्तेन।<br>
४११, ४३६. तुम्हे मज्झिमो।<br>
तुम्हे पयुज्‍जमानेपि अप्पयुज्‍जमानेपि तुल्याधिकरणे मज्झिमपुरिसो होति।<br>
त्वं यासि, तुम्हे याथ।<br>
अप्पयुज्‍जमानेपि – यासि, याथ।<br>
तुल्याधिकरणेति किमत्थं? तया पच्‍चते ओदनो।<br>
४१२, ४३७. अम्हे उत्तमो।<br>
अम्हे पयुज्‍जमानेपि अप्पयुज्‍जमानेपि तुल्याधिकरणे उत्तमपुरिसो होति।<br>
अहं यजामि, मयं यजाम।<br>
अप्पयुज्‍जमानेपि – यजामि, यजाम।<br>
तुल्याधिकरणेति किमत्थं? मया इज्‍जते बुद्धो।<br>
४१३, ४२७. काले।<br>
‘‘काले’’ इच्‍चेतं अधिकारत्थं वेदितब्बं।<br>
४१४, ४२८. वत्तमाना पच्‍चुप्पन्‍ने।<br>
पच्‍चुप्पन्‍ने काले वत्तमानाविभत्ति होति।<br>
पाटलिपुत्तं गच्छति, सावत्थिं पविसति।<br>
४१५, ४५१. आणत्या सिट्ठे’नुत्तकाले पञ्‍चमी।<br>
आणत्यत्थे च आसीसत्थे च अनुत्तकाले पञ्‍चमी विभत्ति होति।<br>
करोतु कुसलं, सुखं ते होतु।<br>
४१६, ४५४. अनुमतिपरिकप्पत्थेसु सत्तमी।<br>
अनुमत्यत्थे च परिकप्पत्थे च अनुत्तकाले सत्तमी विभत्ति होति।<br>
त्वं गच्छेय्यासि, किमहं करेय्यामि।<br>
४१७, ४६०. अपच्‍चक्खे परोक्खातीते।<br>
अपच्‍चक्खे अतीते काले परोक्खाविभत्ति होति।<br>
सुपिने किलमाह, एवं किल पोराणाहु।<br>
४१८, ४५६. हिय्योपभुति पच्‍चक्खे हिय्यत्तनी।<br>
हिय्योपभुति अतीते काले पच्‍चक्खे वा अपच्‍चक्खे वा हिय्यत्तनी विभत्ति होति।<br>
सो अगमा मग्गं, ते अगमू मग्गं।<br>
४१९, ४६९. समीपे’ज्‍जतनी।<br>
अज्‍जप्पभुति अतीते काले पच्‍चक्खे वा अपच्‍चक्खे वा समीपे अज्‍जतनीविभत्ति होति।<br>
सो मग्गं अगमी, ते मग्गं अगमुं।<br>
४२०, ४७१. मायोगे सब्बकाले च।<br>
हिय्यत्तनीअज्‍जतनीइच्‍चेता विभत्तियो यदा मायोगा, तदा सब्बकाले च होन्ति।<br>
मा गमा, मा वचा, मा गमी, मा वची।<br>
चग्गहणेन पञ्‍चमीविभत्तिपि होति। मा गच्छाहि।<br>
४२१, ४७३. अनागते भविस्सन्ती।<br>
अनागते काले भविस्सन्ती विभत्ति होति।<br>
सो गच्छिस्सति, करिस्सति। ते गच्छिस्सन्ति, करिस्सन्ति।<br>
४२२, ४७५. क्रियातिपन्‍ने’तीते कालातिपत्ति।<br>
क्रियातिपन्‍नमत्ते अतीते काले कालातिपत्ति विभत्ति होति।<br>
सो चे तं यानं अलभिस्सा, अगच्छिस्सा। ते चे तं यानं अलभिस्संसु, अगच्छिस्संसु।<br>
४२३, ४२६. वत्तमाना ति अन्ति, सि थ, मि म, ते अन्ते, से व्हे, ए म्हे।<br>
वत्तमाना इच्‍चेसा सञ्‍ञा होति ति अन्ति, सि थ, मि म, ते अन्ते, से व्हे, ए म्हे इच्‍चेतेसं द्वादसन्‍नं पदानं।<br>
वत्तमाना इच्‍चनेन क्‍वत्थो? वत्तमाना पच्‍चुप्पन्‍ने।<br>
४२४, ४५०. पञ्‍चमी तु अन्तु, हिथ, मिम, तं अन्तं, स्सु व्हो, ए आमसे।<br>
पञ्‍चमीइच्‍चेसा सञ्‍ञा होति तु अन्तु, हि थ, मिम, तं अन्तं, स्सु व्हो, ए आमसे इच्‍चेतेसं द्वादसन्‍नं पदानं।<br>
पञ्‍चमीइच्‍चनेन क्‍वत्थो? आणत्यासिट्ठे, नुत्तकाले पञ्‍चमी।<br>
४२५, ४५३. सत्तमी एय्य एय्युं, एय्या सि एय्या थ, एय्यामि एय्याम, एथ एरं, एथो एय्याव्हो, एय्यं एय्याम्हे।<br>
सत्तमी इच्‍चेसा सञ्‍ञा होति एय्य एय्युं, एय्यासि एय्याथ, एय्यामि एय्याम, एथ एरं, एथो, एय्याव्हो, एय्यं एय्याम्हे इच्‍चेतेसं द्वादसन्‍नं पदानं।<br>
सत्तमी इच्‍चनेन क्‍वत्थो? अनुमतिपरिकप्पत्थेसु सत्तमी।<br>
४२६, ४५९. परोक्खा अउ एत्थ, अंम्ह, त्थरे, त्थो व्हो, इं म्हे।<br>
परोक्खा इच्‍चेसा सञ्‍ञा होति अ उ, एत्थ, अं म्ह, त्थ रे त्थो व्हो, इं म्हे इच्‍चेतेसं द्वादसन्‍नं पदानं।<br>
परोक्खा इच्‍चनेन क्‍वत्थो? अपच्‍चक्खे परोक्खातीते।<br>
४२७, ४५५. हिय्यत्तनी आऊ, ओत्थ, अंम्हा, त्थत्थुं, से व्हं, इं म्हसे।<br>
हिय्यत्तनी इच्‍चेसा सञ्‍ञा होति आ ऊ, ओ त्थ, अं म्हा, त्थ त्थुं, से व्हं, इं म्हसे इच्‍चेतेसं द्वादसन्‍नं पदानं।<br>
हिय्यत्तनी इच्‍चनेन क्‍वत्थो? हिय्योपभुति पच्‍चक्खे हिय्यत्तनी।<br>
४२८, ४६८. अज्‍जतनी ई उं, ओ त्थ, इं म्हा, आ ऊ, से व्हं, अं म्हे।<br>
अज्‍जतनी इच्‍चेसा सञ्‍ञा होति ई उं, ओ त्थ, इंम्हा, आ ऊ, सेव्हं, अं म्हे इच्‍चेतेसं द्वादसन्‍नं पदानं।<br>
अज्‍जतनी इच्‍चनेन क्‍वत्थो? समीपेज्‍जतनी।<br>
४२९, ४७२. भविस्सन्ती स्सति स्सन्ति, स्ससि स्सथ, स्सामि स्साम, स्सते स्सन्ते, स्ससे स्सव्हे, स्सं स्साम्हे।<br>
भविस्सन्ती इच्‍चेसा सञ्‍ञा होति स्सति स्सन्ति, स्ससि स्सथ, स्सामि स्साम, स्सते स्सन्ते, स्ससे स्सव्हे, स्सं स्साम्हे इच्‍चेतेसं द्वादसन्‍नं पदानं।<br>
भविस्सन्ती इच्‍चनेन क्‍वत्थो? अनागते भविस्सन्ती।<br>
४३०, ३७३. कालातिपत्ति स्सा स्संसु, स्से स्सथ, स्सं स्साम्हा, स्सथ सिस्सु, स्ससे स्सव्हे, स्सिं स्साम्हसे।<br>
कालातिपत्ति इच्‍चेसा सञ्‍ञा होति स्सा स्संसु, स्से स्सथ, स्सं स्साम्हा, स्सथ स्सिसु, स्ससे स्सव्हे, स्सिं स्साम्हसे इच्‍चेतेसं द्वादसन्‍नं पदानं।<br>
कालातिपत्ति इच्‍चनेन क्‍वत्थो? क्रियातिपन्‍ने’ तीते कालातिपत्ति।<br>
४३१, ४५८. हिय्यत्तनी सत्तमी पञ्‍चमी वत्तमाना सब्बधातुकं।<br>
हिय्यत्तनादयो चतस्सो विभत्तियो सब्बधातुक सञ्‍ञा होन्ति।<br>
अगमा, गच्छेय्य, गच्छतु, गच्छति।<br>
सब्बधातुक इच्‍चनेन क्‍वत्थो? इकारागमो असब्बधातुकम्हि।<br>
इति आख्यातकप्पे पठमो कण्डो।</p>
<h2 id="दतयकणड">दुतियकण्ड</h2>
<p>४३२, ३६२. धातुलिङ्गेहि परा पच्‍चया।<br>
धातुलिङ्गइच्‍चेतेहि परा पच्‍चया होन्ति।<br>
करोति, गच्छति। यो कोचि करोति, तं अञ्‍ञो ‘‘करोहि करोहि’’ इच्‍चेवं ब्रवीति, अथ वा करोन्तं पयोजयति = कारेति। सङ्घो पब्बतमिव अत्तानमाचरति = पब्बतायति। तळाकं समुद्दमिव अत्तानमाचरति = समुद्दायति, सद्दो चिच्‍चिटमिव अत्तानमाचरति = चिच्‍चिटायति, वसिट्ठस्स अपच्‍चं वासिट्ठो। एवमञ्‍ञेपि योजेतब्बा।<br>
४३३, ५२८. तिज गुप कित माने हि ख छ सा वा।<br>
तिज गुप कित मानु इच्‍चेतेहि धातूहि ख छ स इच्‍चेते पच्‍चया होन्ति वा।<br>
तितिक्खति, जिगुच्छति, तिकिच्छति, वीमंसति।<br>
वाति किमत्थं? तेजति, गोपति, मानेति।<br>
४३४, ५३४. भुज घस हर सु पादीहि तुमिच्छत्थेसु।<br>
भुज घस हर सु पाइच्‍चेवमादीहि धातूहि तुमिच्छत्थेसु ख छ सइच्‍चेते पच्‍चया होन्ति वा।<br>
भोत्तुमिच्छति=बुभुक्खति, घसितुमिच्छति=जिघच्छति, हरितुमिच्छति=जिगीसति, सोतुमिच्छति=सुस्सुसति, पातुमिच्छति=पिवासति।<br>
वाति किमत्थं? भोत्तुमिच्छति।<br>
तुमिच्छत्थेसूति किमत्थं? भुञ्‍जति।<br>
४३५, ५३६. आय नामतो कत्तूपमानादाचारे।<br>
नामतो कत्तूपमाना आचारत्थे आयपच्‍चयो होति।<br>
सङ्घो पब्बतमिव अत्तानमाचरति = पब्बतायति, तळाकं समुद्दमिव अत्तानमाचरति = समुद्दायति, सद्दो चिच्‍चिटमिव अत्तानमाचरति = चिच्‍चिटायति। एवमञ्‍ञेपि योजेतब्बा।<br>
४३६, ५३७. ईयूपमाना च।<br>
नामतो उपमाना आचारत्थे च ईयपच्‍चयो होति।<br>
अछत्तं छत्तमिव आचरति =छत्तीयति, अपुत्तं पुत्तमिव आचरति=पुत्तीयति।<br>
उपमानाति किमत्थं? धम्मं आचरति।<br>
आचारेति किमत्थं? अछत्तं छत्तमिव रक्खति। एवमञ्‍ञेपि योजेतब्बा।<br>
४३७, ५३८. नामम्हा’त्तिच्छत्थे।<br>
नामम्हा अत्तनो इच्छत्थे ईयपच्‍चयो होति।<br>
अत्तनो पत्तमिच्छति = पत्तीयति। एवं वत्थीयति, परिक्खारीयति, चीवरीयति, धनीयति, घटीयति।<br>
अत्तिच्छत्थेति किमत्थं? अञ्‍ञस्स पत्तमिच्छति। एवमञ्‍ञेपि योजेतब्बा।<br>
४३८, ५४०. धातूहि णे णय णापे णापया कारितानि हेत्वत्थे।<br>
सब्बेहि धातूहि णेणय णापे णापयइच्‍चेते पच्‍चया होन्ति कारितसञ्‍ञा च हेत्वत्थे।<br>
यो कोचि करोति, तं अञ्‍ञो ‘‘करोहि करोहि’’ इच्‍चेवं ब्रवीति, अथ वा करोन्तं पयोजयति = कारेति, कारयति, कारापेति, कारा पयति। ये केचि करोन्ति, ते अञ्‍ञे ‘‘करोथ करोथ’’ इच्‍चेवं ब्रुवन्ति = कारेन्ति, कारयन्ति, कारापेन्ति, कारापयन्ति। यो कोचि पचति, तं अञ्‍ञो ‘‘पचाहि पचाहि’’इच्‍चेवं ब्रवीति, अथ वा पचन्तं पयोजयति = पाचेति, पाचयति, पाचापेति, पाचापयति। ये केचि पचन्ति, ते अञ्‍ञे ‘‘पचथ पचथ’’ इच्‍चेवं ब्रुवन्ति = पाचेन्ति, पाचयन्ति, पाचापेन्ति। पाचापयन्ति। एवं भणेति, भणयति, भणापेति, भणापयति। भणेन्ति, भणयन्ति, भणापेन्ति, भणापयन्ति। तथरिव अञ्‍ञेपि योजेतब्बा।<br>
हेत्वत्थेति किमत्थं? करोति, पचति।<br>
अत्थग्गहणेन अलपच्‍चयो होति, जोतलति।<br>
४३९, ५३९. धातुरूपे नामस्मा णयो च।<br>
तस्मा नामस्मा णयपच्‍चयो होति कारितसञ्‍ञो च धातुरूपे सति।<br>
हत्थिना अतिक्‍कमति मग्गं = अतिहत्थयति, वीणाय उपगायति गीतं = उपवीणयति, दळ्हं करोति वीरियं = दळ्हयति, विसुद्धा होति रत्ति = विसुद्धयति।<br>
चग्गहणेन आर आलइच्‍चेते पच्‍चया होन्ति। सन्तं करोति = सन्तारति, उपक्‍कमं करोति = उपक्‍कमालति।<br>
४४०, ४४५. भावकम्मेसु यो।<br>
सब्बेहि धातूहि भावकम्मेसु यपच्‍चयो होति।<br>
ठीयते, बुज्झते, पच्‍चते, लब्भते, करीयते, युज्‍जते, उच्‍चते।<br>
भावकम्मेसूति किमत्थं? करोति, पचति, पठति।<br>
४४१, ४४७. तस्स चवग्गयकारवकारत्तं सधात्वन्तस्स।<br>
तस्स यपच्‍चयस्स चवग्गयकारवकारत्तं होति धातूनं अन्तेन सह यथासम्भवं।<br>
वुच्‍चते, वुच्‍चन्ते, उच्‍चते, उच्‍चन्ते, पच्‍चते, पच्‍चन्ते। मज्‍जते, मज्‍जन्ते, युज्‍जते, युज्‍जन्ते। बुज्झते, बुज्झन्ते, कुज्झते, कुज्झन्ते, उज्झते, उज्झन्ते। हञ्‍ञते, हञ्‍ञन्ते। कय्यते, कय्यन्ते। दिब्बते, दिब्बन्ते।<br>
४४२, ४४८. इवण्णागमो वा।<br>
सब्बेहि धातूहि यम्हि पच्‍चये, परे इवण्णागमो होति वा।<br>
करीयते, करीयति, गच्छीयते, गच्छीयति।<br>
वाति किमत्थं? कय्यते।<br>
४४३, ४४९. पुब्बरूपञ्‍च।<br>
सब्बेहि धातूहि यपच्‍चयो पुब्बरूपमापज्‍जते वा।<br>
वुड्ढते, फल्‍लते, दम्मते, सक्‍कते, लब्भते, दिस्सते।<br>
४४४, ५०१. तथा कत्तरि च।<br>
यथा हेट्ठा भावकम्मेसु यपच्‍चयस्स आदेसो होति तथा कत्तरिपि यपच्‍चयस्स आदेसो कातब्बो।<br>
बुज्झति, विज्झति, मञ्‍ञति, सिब्बति।<br>
४४५, ४३३. भूवादितो अ।<br>
भूइच्‍चेवमादितो धातुगणतो अपच्‍चयो होति कत्तरि।<br>
भवति , पठति, पचति, जयति।<br>
४४६, ५०९. रुधादितो निग्गहितपुब्बञ्‍च।<br>
रुधइच्‍चेवमादितो धातुगणतो अपच्‍चयो होति कत्तरि, पुब्बे निग्गहितागमो होति।<br>
रुन्धति, छिन्दति, भिन्दति।<br>
चग्गहणेन इ ई ए ओइच्‍चेते पच्‍चया होन्ति निग्गहितपुब्बञ्‍च।<br>
रुन्धिति, रुन्धीति, रुन्धेति, रुन्धोति, सुम्भोति, परिसुम्भोति।<br>
४४७, ५१०. दिवादितो यो।<br>
दिवुइच्‍चेवमादितो धातुगणतो यपच्‍चयो होति कत्तरि।<br>
दिब्बति, थिब्बति, युज्झति, विज्झति, बुज्झति।<br>
४४८, ५१२. स्वादितो णु णा उणा च।<br>
सुइच्‍चेवमादितो धातुगणतो णु णा उ णाइच्‍चेते पच्‍चया होन्ति कत्तरि।<br>
अभिसुणोति , अभिसुणाति, संवुणोति, संवुणाति, आवुणोति, आवुणाति, पापुणोति, पापुणाति।<br>
४४९, ५१३. कियादितो ना।<br>
कीइच्‍चेवमादितो धातुगणतो नापच्‍चयो होति कत्तरि।<br>
किणाति, जिनाति, धुनाति, मुनाति, लुनाति, पुनाति।<br>
४५०, ५१७. गहादितो प्प ण्हा।<br>
गहइच्‍चेवमादितो धातुगणतो प्पण्हाइच्‍चेते पच्‍चया होन्ति कत्तरि।<br>
घेप्पति, गण्हाति।<br>
४५१, ५२०. तनादितो ओयिरा।<br>
तनुइच्‍चेवमादितो धातुगणतो ओ यिरइच्‍चेते पच्‍चया होन्ति कत्तरि।<br>
तनोति , तनोहि, करोति, करोहि, कयि रति, कयिराहि।<br>
४५२, ५२५. चुरादितो, णे णया।<br>
चुरइच्‍चेवमादितो धातुगणतो णे णयइच्‍चेते पच्‍चया होन्ति कत्तरि, कारितसञ्‍ञा च।<br>
चोरेति, चोरयति, चिन्तेति, चिन्तयति, मन्तेति, मन्तयति।<br>
४५३, ४४४. अत्तनोपदानि भावे च कम्मनि।<br>
भावे च कम्मनि च अत्तनोपदानि होन्ति।<br>
उच्‍चते, उच्‍चन्ते, मज्‍जते, मज्‍जन्ते, युज्‍जते, युज्‍जन्ते, कुज्झते, कुज्झन्ते, लब्भते, लब्भन्ते, कय्यते, कय्यन्ते।<br>
४५४, ४४०. कत्तरि च।<br>
कत्तरि च अत्तनोपदानि होन्ति।<br>
मञ्‍ञते, रोचते, सोचते, बुज्झते, जायते।<br>
४५५, ५३०. धातुप्पच्‍चयेहि विभत्तियो।<br>
धातुनिद्दिट्ठेहि पच्‍चयेहि खादिकारितन्तेहि विभत्तियो होन्ति।<br>
तितिक्खति , जिगुच्छति, वीमंसति, समुद्दायति, पुत्तीयति, कारेति, पाचेति।<br>
४५६, ४३०. कत्तरि परस्सपदं।<br>
कत्तरि परस्सपदं होति।<br>
करोति, पचति, पठति, गच्छति।<br>
४५७, ४२४. भूवादयो धातवो।<br>
भूइच्‍चेवमादयो ये सद्दगणा, ते धातुसञ्‍ञा होन्ति।<br>
भवति, भवन्ति, चरति, चरन्ति, पचति, पचन्ति, चिन्तयति, चिन्तयन्ति, होति, होन्ति, गच्छति, गच्छन्ति।<br>
इति आख्यातकप्पे दुतियो कण्डो।</p>
<h2 id="ततयकणड">ततियकण्ड</h2>
<p>४५८, ४६१. क्‍वचादिवण्णानमेकस्सरानं द्वेभावो।<br>
आदिभूतानं वण्णानं एकस्सरानं क्‍वचि द्वेभावो होति।<br>
तितिक्खति , जिगुच्छति, तिकिच्छति, वीमंसति, बुभुक्खति, पिवासति, दद्दल्‍लति, ददाति, जहाति, चङ्कमति।<br>
क्‍वचीति किमत्थं? कम्पति, चलति।<br>
४५९, ४६२. पुब्बो’ब्भासो।<br>
द्वेभूतस्स धातुस्स यो पुब्बो, सो अब्भाससञ्‍ञो होति।<br>
दधाति, ददाति, बभूव।<br>
४६०, ५०६. रस्सो।<br>
अब्भासे वत्तमानस्स सरस्स रस्सो होति। दधाति, जहाति।<br>
४६१, ४६४. दुतियचतुत्थानं पठमततिया।<br>
अब्भासगतानं दुतियचतुत्थानं पठमततिया होन्ति।<br>
चिच्छेद, बुभुक्खति, बभूव, दधाति।<br>
४६२, ४७६. कवग्गस्स चवग्गो।<br>
अब्भासे वत्तमानस्स कवग्गस्स च वग्गो होति।<br>
चिकिच्छति , जिगुच्छति, जिघच्छति, जिगीसति, जङ्गमति, चङ्कमति।<br>
४६३, ५३२. मानकितानं वतत्तं वा।<br>
मानकितइच्‍चेतेसं धातूनं अब्भासगतानं वकार तकारत्तं होति वा यथासङ्ख्यं।<br>
वीमंसति, तिकिच्छति।<br>
वाति किमत्थं? चिकिच्छति।<br>
४६४, ५०४. हस्स जो।<br>
अब्भासे वत्तमानस्स हकारस्स जो होति।<br>
जहाति, जुह्वति, जुहोति, जहार।<br>
४६५, ४६३. अन्तस्सिवण्णाकारो वा।<br>
अब्भासस्स अन्तस्स इवण्णो होति, अकारो वा।<br>
जिगुच्छति, पिवासति, वीमंसति, जिघच्छति, बभूव, दधाति।<br>
वाति किमत्थं? बुभुक्खति।<br>
४६६, ४८९. निग्गहितञ्‍च ।<br>
अब्भासस्स अन्ते निग्गहितागमो होति वा।<br>
चङ्कमति, चञ्‍चलति, जङ्गमति।<br>
वाति किमत्थं? पिवासति, दद्दल्‍लति।<br>
४६७, ५३३. ततो पामानानं वा मं सेसु।<br>
ततो अब्भासतो पामानइच्‍चेतेसं धातूनं वामंइच्‍चेते आदेसा होन्ति यथासङ्ख्यं सपच्‍चये परे।<br>
पिवासति, वीमंसति।<br>
४६८, ४६२. ठा तिट्ठो।<br>
ठाइच्‍चेतस्स धातुस्स तिट्ठादेसो होति वा।<br>
तिट्ठति, तिट्ठतु, तिट्ठेय्य, तिट्ठेय्युं।<br>
वाति किमत्थं? ठाति।<br>
४६९, ४९४. पा पिवो।<br>
पाइच्‍चेतस्स धातुस्स पिवादेसो होति वा।<br>
पिवति, पिवतु, पिवेय्य, पिवेय्युं।<br>
वाति किमत्थं? पाति।<br>
४७०, ५१४. ञास्स जा जं ना।<br>
ञाइच्‍चेतस्स धातुस्स जा जं नाआदेसा होन्ति वा।<br>
जानाति, जानेय्य, जानिया, जञ्‍ञा, नायति।<br>
४७१, ४८३. दिसस्स पस्स दिस्स दक्खा वा।<br>
दिसइच्‍चेतस्स धातुस्स पस्स दिस्स दक्खइच्‍चेते आदेसा होन्ति वा।<br>
पस्सति, दिस्सति, दक्खति, अदक्ख।<br>
वाति किमत्थं? अद्दस।<br>
४७२, ५३१. ब्यञ्‍जनन्तस्स चो छपच्‍चयेसु च।<br>
ब्यञ्‍जनन्तस्स धातुस्स चो होति छपच्‍चयेसु परेसु।<br>
जिगुच्छति, तिकिच्छति, जिघच्छति।<br>
४७३, ५२९. को खे च।<br>
ब्यञ्‍जनन्तस्स धातुस्स को होति खपच्‍चये परे।<br>
तितिक्खति , बुभुक्खति।<br>
४७४, ५३५. हरस्स गीसे।<br>
हरइच्‍चेतस्स धातुस्स सब्बस्सेव गीआदेसो होति सपच्‍चये परे।<br>
जिगीसति।<br>
४७५, ५६५. ब्रूभूनमाहभूवा परोक्खायं।<br>
ब्रूभूइच्‍चेतेसं धातूनं आहभूवइच्‍चेते आदेसा होन्ति यथासङ्ख्यं परोक्खायं विभत्तियं।<br>
आह, आहु, बभूव, बभूवु।<br>
परोक्खायमिति किमत्थं? अब्रचुं।<br>
४७६, ४४२. गमिस्सन्तो च्छो वा सब्बासु।<br>
गमुइच्‍चेतस्स धातुस्स अन्तो मकारो च्छो होति वा सब्बासु पच्‍चयविभत्तीसु।<br>
गच्छमानो, गच्छन्तो। गच्छति, गमेति। गच्छतु, गमेतु। गच्छेय्य। गमेय्य। अगच्छा, अगमा। अगच्छी, अगमी। गच्छिस्सति, गमिस्सति। अगच्छिस्सा, अगमिस्सा।<br>
गमिस्सेति किमत्थं? इच्छति।<br>
४७७, ४७९. वचस्सज्‍जतनिम्हि मकारो ओ।<br>
वचइच्‍चेतस्स धातुस्स अकारो ओत्तमापज्‍जते अज्‍जतनिम्हि विभत्तिम्हि।<br>
अवोच। अवोचुं।<br>
अज्‍जतनिम्हीति किमत्थं? अवच, अवचू।<br>
४७८, ४३८. अकारो दीघं हि मि मेसु।<br>
अकारो दीघमापज्‍जते हिमिमइच्‍चेतेसु विभत्तीसु।<br>
गच्छाहि, गच्छामि, गच्छाम, गच्छाम्हे।<br>
मिकारग्गहणेन हिविभत्तिम्हि अकारो क्‍वचि न दीघमापज्‍जते। गच्छहि।<br>
४७९, ४५२. ह लोपं वा।<br>
हिविभत्ति लोपमापज्‍जते वा।<br>
गच्छ, गच्छाहि, गम, गमाहि, गमय, गमयाहि।<br>
हीति किमत्थं? गच्छति, गमयति।<br>
४८०, ४९०. होतिस्सरेहोहे भविस्सन्तिम्हिस्सस्स च।<br>
हूइच्‍चेतस्स धातुस्स सरो ए ह ओह एत्तमापज्‍ज ते भविस्सन्तिम्हि, स्सस्स च लोपो होति वा।<br>
हेहिति, हेहिन्ति, होहिति, होहिन्ति, हेति, हेन्ति, हेहिस्सति, हेहिस्सन्ति, होहिस्सति, होहिस्सन्ति, हेस्सति, हेस्सन्ति।<br>
हूति किमत्थं? भविस्सति, भविस्सन्ति।<br>
भविस्सन्तिम्हीति किमत्थं? होति।<br>
४८१, ५२४. करस्स सपच्‍चयस्स काहो।<br>
करइच्‍चेतस्स धातुस्स सपच्‍चयस्स काहादेसो होति वा भविस्सन्तिम्हि विभत्तिम्हि, सस्स च निच्‍चं लोपो होति।<br>
काहति, काहिति, काहसि, काहिसि, काहामि, काहाम।<br>
वाति किमत्थं? करिस्सति, करिस्सन्ति।<br>
सपच्‍चयग्गहणेन अञ्‍ञेहिपि भविस्सन्तिया विभत्तिया खामि खाम छामि छामइच्‍चादयो आदेसा होन्ति। वक्खामि, वक्खाम, वच्छामि, वच्छाम।<br>
इति आख्यातकप्पे ततियो कण्डो।</p>
<h2 id="चततथकणड">चतुत्थकण्ड</h2>
<p>४८२, ५०८. दादन्तस्सं मि मेसु।<br>
दाइच्‍चेतस्स धातुस्स अन्तस्स अं होति मिमइच्‍चेतेसु।<br>
दम्मि, दम्म।<br>
४८३, ५२७. असंयोगन्तस्स वुद्धि कारिते।<br>
असंयोगन्तस्स धातुस्स कारिते वुद्धि होति।<br>
कारेति, कारेन्ति, कारयति, कारयन्ति, कारापेति, कारापेन्ति, कारापयति, कारापयन्ति।<br>
असंयोगन्तस्सेति किमत्थं? चिन्तयति, मन्तयति।<br>
४८४, ५४२. घटादीनं वा।<br>
घटादीनं धातूनं असंयोगन्तानं वुद्धि होति वा कारिते।<br>
घाटेति, घटेति, घाटयति, घटयति, घाटापेति, घटापेति, घाटापयति, घटापयति, गामेति, गमेति, गामयति, गमयति, गामापेति, गमापेति। गामापयति, गमापयति।<br>
घटादीनमिति किमत्थं? कारेति।<br>
४८५, ४३४. अञ्‍ञेसु च।<br>
अञ्‍ञेसु च पच्‍चयेसु सब्बेसं धातूनं असंयोगन्तानं वुद्धि होति।<br>
जयति, होति, भवति।<br>
चग्गहणेन णुपच्‍चयस्सापि वुद्धि होति। अभिसुणोति।<br>
४८६, ५४३. गुह दुसानं दीघं।<br>
गुह दुसइच्‍चेतेसं धातूनं सरो दीघमापज्‍जते कारिते।<br>
गूहयति, दूसयति।<br>
४८७, ४७८. वच वस वहादीनमुकारो वस्स ये।<br>
वच वस वहइच्‍चेवमादीनं धातूनं वकारस्स उकारो होति यपच्‍चये परे।<br>
उच्‍चते, वुच्‍चति, गुस्सति, वुय्हति।<br>
४८८, ४८१. ह विपरिययो लो वा।<br>
हकारस्स विपरिययो होति यपच्‍चये परे, यपच्‍चयस्स च लो होति वा।<br>
वुल्हति, वुय्हति।<br>
४८९, ५१९. गहस्स घे प्पे।<br>
गहइच्‍चेतस्स धातुस्स सब्बस्स घेकारो होति प्पपच्‍चये परे।<br>
घेप्पति।<br>
४९०, ५१८. हलो पो ण्हाम्हि।<br>
गहइच्‍चेतस्स धातुस्स हकारस्स लोपो होति ण्हाम्हि पच्‍चये परे।<br>
गण्हाति।<br>
४९१, ५२३. करस्स कासत्तमज्‍जतनिम्हि।<br>
करइच्‍चेतस्स धातुस्स सब्बस्स कासत्तं होति वा अज्‍जतनिम्हि विभत्तिम्हि।<br>
अकासि, अकासुं। अकरि, अकरुं।<br>
कासत्तमितिभावनिद्देसेन अञ्‍ञत्थापि सागमो होति। अहोसि, अदासि।<br>
४९२, ४९९. असस्मा मिमानं म्हिम्हा’ न्तलोपो च।<br>
असइच्‍चेताय धातुया मिमइच्‍चेतेसं विभत्तीनं म्हिम्हादेसा होन्ति वा, धात्वन्तस्स लोपो च।<br>
अम्हि , अम्ह, अस्मि, अस्म।<br>
४९३, ४९८. थस्स त्थत्तं।<br>
असइच्‍चेताय धातुया थस्स विभत्तिस्स त्थत्तं होति, धात्वन्तस्स लोपो च।<br>
अत्थ।<br>
४९४, ४९५. तिस्स त्थित्तं।<br>
असइच्‍चेताय धातुया तिस्स विभत्तिस्स त्थित्तं होति, धात्वन्तस्स लोपो च।<br>
अत्थि।<br>
४९५, ५००. तुस्स त्थुत्तं।<br>
असइच्‍चेताय धातुया तुस्स विभत्तिस्स त्थुत्तं होति, धात्वन्तस्स लोपो च।<br>
अत्थु।<br>
४९६, ४९७. सिम्हि च।<br>
असस्सेव धातुस्स सिम्हि विभत्तिम्हि अन्तस्स लोपो च होति।<br>
को नु त्वमसि मारिस।<br>
४९७, ४७७. लभस्मा ई इंनं त्थ त्थं।<br>
लभइच्‍चेताय धातुया ई इंनं विभत्तीनं त्थ त्थंआदेसा होन्ति, धात्वन्तस्स लोपो च।<br>
अलत्थ, अलत्थं।<br>
४९८, ४८०. कुसस्मा दी च्छि।<br>
कुसइच्‍चेताय धातुया ईविभत्तिस्स च्छिहोति, धात्वन्तस्स लोपो च।<br>
अक्‍कोच्छि।<br>
४९९, ५०७. दाधातुस्स दज्‍जं।<br>
दाइच्‍चेतस्स धातुस्स सब्बस्स दज्‍जादेसो होति वा।<br>
दज्‍जामि, दज्‍जेय्य, ददामि, ददेय्य।<br>
५००, ४८६. वदस्स वज्‍जं।<br>
वदइच्‍चेतस्स धातुस्स सब्बस्स वज्‍जादेसो होति वा।<br>
वज्‍जामि, वज्‍जेय्य, वदामि, वदेय्य।<br>
५०१, ४४३. गमिस्स घम्मं।<br>
गमुइच्‍चेतस्स धातुस्स सब्बस्स घम्मादेसो होति वा।<br>
घम्मतु। घम्माहि, घम्मामि।<br>
वाति किमत्थं? गच्छतु, गच्छाहि, गच्छामि।<br>
५०२, ४९३. यम्हि दा धा मा ठा हा पा महमथादीनमी।<br>
यम्हि पच्‍चये परे दा धा मा ठा हा पा मह मथ इच्‍चेवमादीनं धातूनं अन्तो ईकारमापज्‍जते।<br>
दीयति, धीयति, मीयति, ठीयति, हीयति, पीयति, महीयति, मथीयति।<br>
५०३, ४८५. यजस्सादिस्सि।<br>
यजइच्‍चेतस्स धातुस्स आदिस्स इकारादेसो होति यपच्‍चये परे।<br>
इज्‍जते मया बुद्धो।<br>
५०४, ४७०. सब्बतो उं इंसु।<br>
सब्बेहि धातूहि उंविभत्तिस्स इंसुआदेसो होति।<br>
उपसङ्कमिंसु , निसीदिंसु।<br>
५०५, ४८२. जर मरानं जीर जिय्य मिय्या वा।<br>
जर मर इच्‍चेतेसं धातूनं जीर जिय्य मिय्यादेसा होन्ति वा।<br>
जीरति, जीरन्ति, जिय्यति, जिय्यन्ति, मिय्यति, मिय्यन्ति, मरति, मरन्ति।<br>
५०६, ४९६. सब्बत्था’ सस्सादिलोपो च।<br>
सब्बत्थ विभत्तिपच्‍चयेसु असइच्‍चेतस्स धातुस्स आदिस्स लोपो होति वा।<br>
सिया, सन्ति, सन्ते, समानो।<br>
वाति किमत्थं? असि।<br>
५०७, ५०१. असब्बधातुके भू।<br>
असस्सेव धातुस्स भूहोति वा असब्बधातुके।<br>
भविस्सति। भविस्सन्ति।<br>
वाति किमत्थं? आसुं।<br>
५०८, ५१५. एय्यस्स ञातो इया ञा।<br>
एय्यस्स विभत्तिस्स ञाइच्‍चेताय धातुया परस्स इया ञाआदेसा होन्ति वा।<br>
जानिया, जञ्‍ञा।<br>
वाति किमत्थं? जानेय्य।<br>
५०९, ५१६. नास्स लोपो यकारत्तं।<br>
ञाइच्‍चेताय धातुया परस्स नापच्‍चयस्स लोपो होति वा, यकारत्तञ्‍च।<br>
जञ्‍ञा, नायति।<br>
वाति किमत्थं? जानाति।<br>
५१०, ४८७. लोपञ्‍चेत्तमकारो।<br>
अकारपच्‍चयो लोपमापज्‍जते, एत्तञ्‍च होति वा।<br>
वज्‍जेमि, वदेमि, वज्‍जामि, वदामि।<br>
५११, ५२१. उत्तमोकारो।<br>
ओकारपच्‍चयो उत्तमापज्‍जते वा।<br>
कुरुते, करोति।<br>
ओकारोति किमत्थं? होति।<br>
५१२, ५२२. करस्साकारो च।<br>
करइच्‍चेतस्स धातुस्स अकारो उत्तमापज्‍जते वा।<br>
कुरुते, तरोति, तुब्बन्ति, कयिरति।<br>
करस्सेति किमत्थं? सरति, मरति।<br>
५१३, ४३५. ओ अव सरे।<br>
ओकारस्स धात्वन्तस्स सरे परे अवादेसो होति।<br>
चवति। भवति।<br>
ओति किमत्थं? जयति।<br>
५१४, ४९१. ए अय।<br>
एकारस्स धात्वन्तस्स सरे परे अयादेसो होति।<br>
नयति, जयति।<br>
५१५, ५४१. ते आवाया कारिते।<br>
ते ओ एइच्‍चेते आव आयादेसे पापुणन्ति कारिते।<br>
लावेति, नायेति।<br>
योगविभागेन अञ्‍ञस्मिम्पि एकारस्स आयादेसो होति। गायति, गायन्ति।<br>
५१६, ४६६. इकारागमो असब्बधातुकम्हि।<br>
सब्बस्मिं असब्बधातुकम्हि इकारागमो होति।<br>
गमिस्सति, करिस्सति, लभिस्सति, पचिस्सति।<br>
असब्बधातुकम्हीति किमत्थं? गच्छति, करोति, लभति, पचति।<br>
५१७, ४८८. क्‍वचि धातुविभत्तिपच्‍चयानं दीघ विपरीतादेसलोपागमा च।<br>
इध आख्याते अनिद्दिट्ठेसु साधनेसु क्‍वचि धातुविभत्तिपच्‍चयानं दीघविपरीतादेसलोपागमइच्‍चेतानि कारियानि जिनवचनानुरूपानि कातब्बानि।<br>
जायति , करेय्य, जानिया, सिया, करे, गच्छे, जञ्‍ञा, वक्खेथ, दक्खेथ, दिच्छति, अगच्छि, अगच्छुं, अहोसि, अहेसुं इच्‍चेवमादीनि अञ्‍ञानिपि साधनानि योजेतब्बानि।<br>
५१८, ४४६. अत्तनोपदानि परस्सपदत्तं।<br>
अत्तनोपदानि क्‍वचि परस्सपदत्तमापज्‍जन्ते।<br>
वुच्‍चति, लब्भति, पच्‍चति।<br>
क्‍वचीति किमत्थं? करीयते, लब्भते, पच्‍चते।<br>
५१९, ४५७. अकारागमो हिय्यत्तनीअज्‍जतनीकालातिपत्तीसु।<br>
क्‍वचि अकारागमो होति हिय्यत्तनी अज्‍जतनीकालातिपत्तिइच्‍चेतासु विभत्तीसु।<br>
अगमा, अगमी, अगमिस्सा।<br>
क्‍वचीति किमत्थं? गमा, गमी, गमिस्सा।<br>
५२०, ५०२. ब्रूतो ई तिम्हि।<br>
ब्रूइच्‍चेताय धातुया ईकारागमो होति तिम्हि विभत्तिम्हि।<br>
ब्रवीति।<br>
५२१, ४२५. धातुस्सन्तो लोपो’नेकसरस्स।<br>
धातुस्स अन्तो क्‍वचि लोपो होति अनेकसरस्स।<br>
गच्छति, सरति, मरति।<br>
अनेकसरस्सेति किमत्थं? पाति, याति, वाति।<br>
क्‍वचीति किमत्थं? महीयति, मथीयति।<br>
५२२, ४७६. इसुयमूनमन्तो च्छो वा।<br>
इसु यमु इच्‍चेतेसं धातूनं अन्तो च्छो होति वा। इच्छति, नियच्छति।<br>
वाति किमत्थं? एसति, नियमति।<br>
५२३, ५२६. कारितानं णो लोपं।<br>
कारितइच्‍चेतेसं पच्‍चयानं णो लोपमापज्‍जते।<br>
कारेति, कारयति, कारापेति, कारापयति।<br>
सासनत्थं समुद्दिट्ठं, मयाख्यातं समासतो।<br>
सकं बुद्धिविसेसेन, चिन्तयन्तु विचक्खणा॥<br>
इति आख्यातकप्पे चतुत्थो कण्डो।<br>
आख्यातकप्पो निट्ठितो।</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://vvasuki.github.io/pALi/09_byAkaraNa_gantha-sangaho/01_kachchAyanabyAkaraNaM/06_AkhyAtakappa/">०६. आख्यातकप्प </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: ०६. आख्यातकप्प</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vvasuki/pALi/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2020 Nov 24 07:05:36 UTC. (<a href="http://google.com/search?q=07%3a05%3a36%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
