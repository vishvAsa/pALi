<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१२ सुबोधालङ्कारटीका on पाळिषु विश्वासटिप्पणयो</title>
    <link>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/</link>
    <description>Recent content in &#43;१२ सुबोधालङ्कारटीका on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/index.xml" rel="self" type="application/rss+xml" />
    <item>
      <title>०१. दोसावबोध पठमपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/01_dosAvabodha_paThamaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/01_dosAvabodha_paThamaparichCheda/</guid>
      <description>&lt;p&gt;नमो तस्स भगवतो अरहतो सम्मासम्बुद्धस्स।&lt;br&gt;&#xA;सुबोधालङ्कारटीका&lt;br&gt;&#xA;गन्थारम्भकथा&lt;br&gt;&#xA;यो पादनीरजवरोदरराधितेन […रादिकेन (क॰)],&lt;br&gt;&#xA;लोकत्तयेन’विकलेन निराकुलेन।&lt;br&gt;&#xA;विञ्‍ञापयी निरुपमेय्यतमत्तनो तं,&lt;br&gt;&#xA;वन्दे मुनिन्दमभिवन्दिय वन्दनीयं॥&lt;br&gt;&#xA;पत्तो सपत्तविजयो जयबोधिमूले,&lt;br&gt;&#xA;सद्धम्मराजपदविं यदनुग्गहेन।&lt;br&gt;&#xA;सत्तापसत्त [सत्तप्पसत्थ (क॰)] विपुलामलसग्गुणस्स,&lt;br&gt;&#xA;सद्धम्मसाररतनस्स नमत्थु तस्स॥&lt;br&gt;&#xA;यो भाजनत्तमभिसम्भुणि सग्गुणस्स,&lt;br&gt;&#xA;तस्सापि धम्मरतनस्स महारहस्स।&lt;br&gt;&#xA;सम्भावितं ससिरसाहितसन्‍नतेहि,&lt;br&gt;&#xA;सम्भावयामि सिरसा गणमुत्तमं तं॥&lt;br&gt;&#xA;ये’नन्ततन्तरतनाकरमन्थनेन,&lt;br&gt;&#xA;मन्था’चलोल्‍लसितञाणवरेन लद्धा।&lt;br&gt;&#xA;सारा मताति सुखिता सुखयन्ति चञ्‍ञे,&lt;br&gt;&#xA;ते मे जयन्ति गुरवो गुरवो गुणेहि॥&lt;br&gt;&#xA;१. दोसावबोध पठमपरिच्छेद&lt;/p&gt;&#xA;&lt;h2 id=&#34;रतनततयपपणमवणणन&#34;&gt;रतनत्तयप्पणामवण्णना&lt;/h2&gt;&#xA;&lt;p&gt;१.&lt;br&gt;&#xA;मुनिन्दवदनम्भोज-गब्भसम्भवसुन्दरी।&lt;br&gt;&#xA;सरणं पाणिनं वाणी, मय्हं पीणयतं मनं॥&lt;br&gt;&#xA;१. अथायं गन्थकारो गन्थारम्भे पुब्बपयोगानुबन्धसभावसिद्धिकविगुणोपेतानं यतिपोतानं तदुपायन्तरविरता कमन्तरापेतपरक्‍कमसम्भवेनाधिगतब्यसनसतमुपलब्भ दयासञ्‍जातरसरसहदयताय तदुपायभूतं बन्धलक्खणं विरचयितुकामोभिमतसिद्धिनिमित्तमत्तनोधिगतसद्धम्मदेवतानुस्सरणं ताव दस्सेतुमाह ‘‘मुनिन्दे’’च्‍चादि। ननु ‘‘बन्धलक्खणं विरचयितुकामो’’ति वुत्तं, किमेत्थ लक्खणकरणेन अदिट्ठलक्खणापि दिस्सन्ति बन्धन्ताति? सच्‍चं, तथापि ते घुणक्खरप्पकासा तब्बिदूनं पयोगानुसारिनो वा सियुं, पुब्बे कतसत्थपरिचया वा सियुन्ति विञ्‍ञेय्यं। वाणी मय्हं मनं पीणयतन्ति सम्बन्धो। वाणीति वा सरस्सत्यपरनामधेय्या काचि देवता, सा सब्बावदाता यथिच्छितत्थसाधनपुण्डरीकगब्भे निसीदतीति लोकवादो। वाणीति पन पच्‍चुहविरहेनाभिमतसिद्धिनिबन्धनेकताणो सम्मासम्बुद्धभासितो सद्धम्मो, ततोयेवायं देवता रुप्पते। तत्थ सरस्सतिया यथा’सत्ता जाताय मनोसम्पीणनन्ति लोको, सद्धम्मदेवताय तु मनोपीणनं, तस्सा सब्बवज्‍जरहितायच्‍चन्तनिम्मलाय निरन्तरत्थनेकताणप्पवत्तिया मनसो सम्पीणनं। तेन च पस्सद्धि, ताय पन सुखं, तेनापि समाधि, समाधिसम्भवेन यथाभूतावबोधसम्भवतो विचित्तानेकसद्दत्थविसेसा पटिभन्त्यनायासेन, ततो च यथिच्छितसिद्धिनिप्फत्तीति वङ्कवुत्तिया तप्पसादमासीसति।&lt;br&gt;&#xA;किंविसिट्ठोच्‍चाह ‘‘मुनिन्दे’’च्‍चादि। उभो लोके मुनाति जानातीति मुनि, इन्दति परमिस्सरियं पवत्तेति सब्बत्थाति इन्दो, मुनि च सो इन्दो च, मुनीनं इन्दोति वा मुनिन्दो, सम्मासम्बुद्धो। ततोयं तस्स निमित्तकसञ्‍ञा। विज्‍जमानेसुपि परियायसद्देस्वञ्‍ञेसु कविकामितस्सत्थस्सेकन्तवाचकत्तेनो’ चित्यसम्पोसकोयं मुनिन्दसद्दो, तथा हि यो उभयलोकजाननेन मुनीनं परमिस्सरियपुग्गलानम्पि परमिस्सरियं वत्तेति, सो परं पीणेति हेतुभावेन’त्रे’त्यु’चितमेव, तथा पदन्तरानम्पि ओचित्यं पोसेति। तथा हि तादिसस्स वदनारविन्दोदरे सम्भवा सुन्दरी, ततोयेव पटिसरणं, तस्मा च मनो पीणेतीति। तस्स वदनं, तमिव मुनिन्दवदनं, अम्भोजं। तमेव वा लक्खिसंयोगितादिसधम्मेन’म्भोजं, पदुमं। तस्स गब्भो। तत्थ सम्भवेन पवत्तिया, उप्पत्तिया वा सुन्दरी निरवज्‍जा देवता। वाचा पन दोसलेसेनाप’सम्फुट्ठाव निरवज्‍जा, तथा च वक्खति ‘‘गुणालङ्कारसंयुत्ता’’ [सुबोधालङ्कार १४ गाथा] इच्‍चादि। ततोवायं सरणं पाणिनं सत्तानं पटिभानादिगुणविसेसावहत्तमत्तेन पटिसरणभूता देवता। वाचा पन सब्बुपद्दवनिवारणेन सब्बहितसुखसम्पदासम्पादनेनच्‍चन्तपटिसरणभूता। सभावनपुंसकत्ता चेत्थ न लिङ्गपरिवत्तनं। मय्हन्ति एकवचनेनत्तनो निरभिमानत’मानेति सज्‍जनमाचारं। अभिन्‍नपदसिलेसो चायं, सब्बत्थेवावीकतसद्दप्पयोगतो। सिलेसो चायं वङ्कवुत्तिया सब्बत्थ सिरिं पोसेति। तथा च वक्खति ‘‘वङ्कवुत्तीसु पोसेति, सिलेसो तु सिरिं पर’’न्ति [सुबोधालङ्कार १७२ गाथा]। अयमेत्थ सङ्खेपेन नयेन अत्थवण्णना। वित्थारनयेन पन नानप्पकारेनत्थो संवण्णेतुं सक्‍का। तथा सति गन्थगारवोपि सियाति पकारोयमेवब्भुपगतो।&lt;br&gt;&#xA;१. सुपरिसुद्धबुद्धिगोचरपरमविचित्तगन्थकारकोयमाचरिय- सङ्घरक्खितमहासामिपादो सपिटकत्तयसब्बसत्थपारावतरणेन सञ्‍जातानप्पकपीतिसुखमनुभवं पटिपत्तिपटिवेधसासनद्वयस्स परियत्तिमूलकत्ता येन केनचि परियायेन तस्सा परियत्तिया अत्थावबोधेन ‘‘अप्पेव नाम साधुजनं परितोसेय्य’’मिति तदधिगमोपायभूतमिदं पकरणमारभन्तो गन्थारम्भे इट्ठदेवताय पणामकरणं सताचारानुरक्खणत्थं [सदाचारानुरक्खणत्थं (क॰)], विसेसतो अभिमतगन्थस्सानन्तरायेन परिसमत्तिया च कारणमिति इट्ठदेवतानुस्सरणं, गन्थन्तरारम्भपटिक्खेपकजनपटिबाहनपुब्बकानि अभिधानाभिधेय्यकरणप्पकारपयोजनानि च दस्सेन्तो ‘‘मुनिन्दवदनम्भोज…पे॰… परिस्समो’’ति गाथत्तयमाह। एत्थ पठमगाथाय इट्ठदेवतासङ्खातरतनत्तयप्पणामो दस्सितो, दुतियगाथाय आरम्भपटिक्खेपकजना निसेधिता, ततियगाथाय अभिधानादिकं दस्सितं। तथा हि लोकुत्तरधम्मनिस्सितपरियत्तिसङ्खातसब्बञ्‍ञुभारतिया मनोसम्पीणनासीसनापदेसेन अत्तनो निस्सेसधम्मरतने पसादो पकासितो। सो पन धम्मप्पसादो तदविनाभावतो बुद्धसङ्घेसुपि सिद्धोति रतनत्तयविसयं पणामं वङ्कवुत्तिया दस्सेति। सो हि अत्थतो पणामक्रियाभिनिप्फादिका कुसलचेतना। एत्थ फलं हेट्ठा वुत्तमेव।&lt;br&gt;&#xA;पुन सन्तेसु रामसम्माद्यलङ्कारेसु पिट्ठपिसनं विय होतीदं अलङ्कारकरणन्ति वदन्ता विरुद्धवादिनो रामसम्मादीनमत्थिभावं उब्भावेत्वा [अभ्युपगमेत्वा (क॰)] ते सुद्धमागधिका न वळञ्‍जेन्तीति इमिना पटिसिद्धा। निराकरणफलञ्हि गन्थस्स निद्दोसभावोव। अपिच सद्दालङ्कारअत्थालङ्कारदीपकेन अलङ्कारसद्देन गन्थसरीरसङ्खातसञ्‍ञिनो सञ्‍ञासङ्खातअभिधानञ्‍च अलङ्कारसद्दस्स सद्दालङ्काराद्यभिधेय्यञ्‍च सुद्धमागधिकत्तं वत्वा अलङ्कारसद्दस्स विसेसनभूतअनुरूपसद्दोपादानेन बुद्धवचनस्स उपयोगत्तं मागधिकवोहारेन भवतीति गम्यमानत्ता करणप्पकारञ्‍च अलङ्कारगन्थप्पवत्तिया अत्थालङ्कारादिनिस्सितत्ता इमिना अलङ्कारसद्देनेव अलङ्कारसङ्खरणसङ्खातप्पयोजनञ्‍च दस्सेति।&lt;br&gt;&#xA;सत्थप्पयोजनानं साध्यसाधनलक्खणो सम्बन्धो पन सम्बन्धस्स निस्सयभूतसत्थप्पयोजनानं दस्सनेनेव तन्‍निस्सितत्ता सयम्पि वुत्तो होति। वुत्तं हि–&lt;br&gt;&#xA;‘‘सत्थं पयोजनञ्‍चेव, उभो सम्बन्धनिस्सया।&lt;br&gt;&#xA;वुत्ता तंवुत्तियायेव, वुत्तो तन्‍निस्सितोपि सो’’ति॥&lt;br&gt;&#xA;तस्सत्थो– सम्बन्धनिस्सया सम्बन्धस्स आधारभूता सत्थं, पयोजनञ्‍च उभो वुत्ता, तंवुत्तियायेव तेसं उभिन्‍नं कथनेनेव तन्‍निस्सितो ते निस्साय पवत्तो सोपि सम्बन्धो वुत्तो भवतीति।&lt;br&gt;&#xA;एत्थ अभिधानकथनं वोहारसुखत्थं, अभिधेय्यादिकथनं पन तेहि युत्तानंयेव गन्थानं सुबुद्धिपुब्बकादीनं उपादेय्यत्तञ्‍च तब्बिपरीतानं उम्मत्तकवचनादीनमिवअनुपादेय्यत्तञ्‍च पकासनत्थन्ति वेदितब्बं। वुत्तञ्हि –&lt;br&gt;&#xA;‘‘सम्बन्धानुगुणोपायं [सम्बन्ध्यनुगुणोपायं (क॰)], पुरिसत्थाभिधायकं।&lt;br&gt;&#xA;वीमंसाधिगतं [वीमंसाधिकतं (सी॰)] वाक्य-मतोनधिगतं […नधिकतं (सी॰)] पर’’न्ति॥&lt;br&gt;&#xA;तस्सत्थो– सम्बन्धानुगुणोपायं साधियसाधनलक्खणसम्बन्धस्स निस्सयभूतवाच्‍चवाचकानं सम्बन्धिभूतानं अञ्‍ञमञ्‍ञानुरूपगुणपरिजानने कारणभूतं पुरिसत्थाभिधायकं चतुब्बिधधम्मअत्थकाममोक्खसङ्खातानं पुरिसत्थानं वाचकभूतं वाक्यं ‘‘एकाख्यातो पदच्‍चयो, सिया वाक्यं सकारको’’ति [अभिधानप्पदीपिका १०६ गाथा] वुत्तलक्खणमज्झपतितवाक्यसमुदायोपेतं महावाक्यसरूपसत्थं वीमंसाधिगतं ञाणगतिलक्खणउपपरिक्खाय अधिगतं अधिप्पेतं, अतो परं वुत्तलक्खणसत्थतो अञ्‍ञं अनधिगतं नाधिप्पेतन्ति। इदं पनेत्थ गाथानं निक्खेपप्पयोजनं।&lt;br&gt;&#xA;लोके पदुमगब्भे वसन्तिया सब्बङ्गधवलाय यथिच्छितत्थसाधिकाय सरस्सतीनामिकाय देवताय ‘‘वाणी’’ति वोहारतो इमिना अत्थेन योजेत्वा अभिन्‍नपदसिलेसालङ्कारवसेन वुत्तत्ता पदत्थो एवं वेदितब्बो – मुनिन्दस्स सोभासुगन्धादिगुणयोगतो मुखसदिसस्स, नो चे मुखसङ्खातअम्भोजस्स गब्भे उदरे सम्भवेन पवत्तिया उप्पत्तिया वा सुन्दरी निद्दोसा, सोभना वा पाणिनं सरणं अतोयेव अहितापनयनहितावहत्थेन सब्बसत्तानं पटिस्सरणभूता वाणी यथावुत्तगुणोपेता सरस्सतीदेवता, नो चे सब्बञ्‍ञुभारतीति वुत्तसद्धम्मरतनं मय्हं मनं गन्थविरचने ब्यावटस्स मे चित्तं पीणयतं अभिमतत्थसम्पादनेन पीणयतूति।&lt;br&gt;&#xA;उभयलोकजाननतो मुनि च सो इन्दभावपवत्तनतो इन्दो चेति कम्मधारयेन वा, अगारियमुनिअनगारियमुनिसेखमुनिअसेखमुनीनं चतुन्‍नं पञ्‍चमो हुत्वा इन्दोति छट्ठीतप्पुरिसेन वा मुनिन्दो। देवतापक्खे वदनमिव वदनन्ति अम्भोजे, सद्धम्मपक्खे अम्भोजमिव अम्भोजन्ति वदने च उपचारेन गहिते कम्मधारयो। मुनिन्दस्स वदनम्भोजमिति च, तस्स गब्भोति च, तस्मिं सम्भवोति च, तेन सुन्दरीति च वाक्यं। वाणिया विसेसनत्तेपि एकन्तनपुंसकत्ता सरणसद्दस्स न लिङ्गपरिवत्तनभावो। पाणिनन्ति रस्सत्तं, दीघस्स ब्यभिचारत्ता। मय्हन्ति एकवचनेन अत्तनो साधुगुणोदयकारणं निरतिमानतं दीपेति। सन्तेसुपि अञ्‍ञेसु जिनपरियायेसु मुनिन्दसद्दो इट्ठमनोसम्पीणनअम्भोजतुल्यतासुन्दरित्तसरणत्तसङ्खातानं अत्थन्तरानं ओचित्यं पोसेतीति पयुत्तो। तथा हि तादिसस्स मुखं अम्भोजतुल्यं, तस्मिं मुखोदरे सम्भवा सुन्दरी, ततोयेव पाणिनं सरणं। तस्मायेव मनोसम्पीणने पटुत्तं सुब्यत्तमिति ओचित्यं होति। लोके पत्थटमिदमोचित्यमादरणीयं होति। तस्मिञ्हि उत्तमकवयोयेव उपदेसकाति। वुत्तञ्हि –&lt;br&gt;&#xA;‘‘ओचित्यं नाम विञ्‍ञेय्यं, लोके विख्यातमादरा।&lt;br&gt;&#xA;तत्थोपदेसप्पभवा, सुजना कविपुङ्गवा’’ति [सुबोधालङ्कार १०४ गाथा]॥&lt;/p&gt;</description>
    </item>
    <item>
      <title>०२. दोसपरिहारावबोधपरिच्छेदवण्णना</title>
      <link>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/02_dosaparihArAvabodhaparichChedavaNNanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/02_dosaparihArAvabodhaparichChedavaNNanA/</guid>
      <description>&lt;p&gt;२. दोसपरिहारावबोधपरिच्छेदवण्णना&lt;br&gt;&#xA;६८.&lt;br&gt;&#xA;कदाचि कविकोसल्‍ला, विरोधो सकलोप्य’यं।&lt;br&gt;&#xA;दोससङ्ख्यमतिक्‍कम्म, गुणवीथिं विगाहते॥&lt;br&gt;&#xA;६९.&lt;br&gt;&#xA;तेन वुत्तविरोधान-मविरोधो यथा सिया।&lt;br&gt;&#xA;तथा दोसपरिहारा-वबोधो दानि नीयते॥&lt;br&gt;&#xA;६८-६९. इच्‍चेवं दोसविभागं परिच्छिज्‍ज इदानि यथावुत्तदोसपरिहारक्‍कममुपदिसितुमाह ‘‘कदाची’’त्यादि। सकलोपि अयं विरोधो विरुद्धत्थन्तरादिकतो न कोचि एको एव दोसेसु, दोसानं वा सङ्ख्यं गणनं दोसभावं अतिक्‍कम्म परिच्छिज्‍ज गुणानं वीथिं पदविं गुणसभावतं विगाहते अब्भुपगच्छति कदाचि, न सब्बदा। कविनो पयुज्‍जकस्स कोसल्‍ला तादिसविसयपरिग्गहलक्खणनेपुञ्‍ञकारणा, न तु यथा तथा चेति। ‘‘तेने’’च्‍चादि। येनेवं, तेन कारणेन वुत्तानं विरुद्धत्थन्तरादीनं विरोधानं यथा येन पकारेन अविरोधो निद्दोसता सिया भवेय्य, तथा तेन पकारेन दोसानं परिहारो दूरीकरणं अवबुज्झति ञायति एतेनाति अवबोधो, तस्स अवबोधो, तन्‍नामिको परिच्छेदो इदानि नीयते आनीयते वुच्‍चतेति अत्थो।&lt;br&gt;&#xA;६८-६९. एवं दोसविभागं परिच्छिन्दित्वा इदानि यथावुत्तदोसानं परिहारत्थमारभन्तो ‘‘कदाची’’त्यादिमाह। सकलोपि अयं विरोधो पददोसादिको दोससङ्ख्यं दोसानं, दोसेसु वा गणनं दोसभावं अतिक्‍कम्म कदाचि कविकोसल्‍ला कविनो ब्याकरणाभिधानछन्दोअलङ्कतिआदीसु परिचयलक्खणेन पञ्‍ञापाटवेन यतो गुणवीथिं गुणपदविं केवलं गुणसभावं विगाहते अब्भुपगच्छति, तेन कारणेन वुत्तविरोधानं यथावुत्तपददोसादिविरोधानं अविरोधो अविरुद्धता यथा सिया येन पकारेन भवेय्य, तथा तेन पकारेन दोसपरिहारावबोधो यथावुत्तपददोसादिसम्बन्धिनो परिहरणक्‍कमस्स अवबोधकारणत्ता तन्‍नामिकपरिच्छेदो इदानि लद्धावसरे नीयते वुच्‍चते। यथावुत्तदोसा कविसामत्थियेन निद्दोसत्तं भजन्ति, तस्स सामत्थियस्स उपदेसं दस्सामाति अधिप्पायो।&lt;/p&gt;</description>
    </item>
    <item>
      <title>०३. गुणावबोधपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/03_guNAvabodhaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/03_guNAvabodhaparichCheda/</guid>
      <description>&lt;p&gt;३. गुणावबोधपरिच्छेद&lt;/p&gt;&#xA;&lt;h2 id=&#34;अनसनधवणणन&#34;&gt;अनुसन्धिवण्णना&lt;/h2&gt;&#xA;&lt;p&gt;११६.&lt;br&gt;&#xA;सम्भवन्ति गुणा यस्मा,&lt;br&gt;&#xA;दोसाने’व’मतिक्‍कमे।&lt;br&gt;&#xA;दस्सेस्सं ते ततो दानि,&lt;br&gt;&#xA;सद्दे सम्भूसयन्ति ये॥&lt;br&gt;&#xA;११६. एवं दोसपरिहारोपदेसं दस्सेत्वा इदानि दोसपरिहारा समुपगतगुणं उपदस्सितुमधिकारं विरचयन्तो आह ‘‘सम्भवन्ति’’इच्‍चादि। दोसानं यथावुत्तानं पददोसादीनं एवं यथावुत्तनयेन अतिक्‍कमे सति गुणा धम्मा सद्दालङ्कारसभावा पसादादयो यस्मा कारणा सम्भवन्ति सिज्झन्ति, तञ्‍च ‘‘पसादो किलिट्ठादीनं वज्‍जना सम्भवती’’त्यादिना यथायोगं विञ्‍ञेय्यं, ततो तस्मा कारणा ये गुणा सद्दे सम्भूसयन्ति अलङ्करोन्ति, ते सद्दालङ्कारसङ्खाते गुणे इदानि दस्सेस्सं उपदिसिस्सामि।&lt;br&gt;&#xA;११६. एवं दोसपरिहारपवेसोपायं दस्सेत्वा इदानि यथावुत्तदोसानं परिहारेन ‘‘बन्धनिस्सितगुणा एते’’ति दस्सेतुं पुब्बापरपरिच्छेदानं सम्बन्धं घटेन्तो ‘‘सम्भवन्ति’’च्‍चादिगाथमाह। दोसानं निद्दिट्ठपददोसादीनं एवं अनन्तरपरिच्छेदे निद्दिट्ठक्‍कमेन अतिक्‍कमे सति गुणा पसादादिसद्दालङ्कारसङ्खाता पसादादयो सद्दधम्मा यस्मा सम्भवन्ति, ततो ये सद्दधम्मा सद्दे सम्भूसयन्ति सज्‍जन्ति, ते सद्दधम्मे दस्सेस्सं पकासिस्सामीति। एत्थ किलिट्ठदोसब्याकिण्णदोसपरिहारेहि पसादालङ्कारो सिज्झति, सेसापि यथालाभतो ञातब्बा।&lt;/p&gt;</description>
    </item>
    <item>
      <title>०४. अत्थालङ्कारावबोधपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/04_atthAlankArAvabodhaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/04_atthAlankArAvabodhaparichCheda/</guid>
      <description>&lt;p&gt;४. अत्थालङ्कारावबोधपरिच्छेद&lt;br&gt;&#xA;१६४.&lt;br&gt;&#xA;अत्थालङ्कारसहिता, सगुणा बन्धपद्धति।&lt;br&gt;&#xA;अच्चन्तकन्ता कन्ताव [यतोअच्चन्तकन्ताव (क॰)], वुच्चन्तेते ततो’धुना॥&lt;br&gt;&#xA;१६४. एवं सद्दालङ्कारे परिच्छिज्ज सम्पत्यत्थालङ्कारं बोधयितुमाह ‘‘अत्थालङ्कार’’इच्चादि। सगुणा यथावुत्तेहि पसादादीहि सद्दगुणेहि सहिता बन्धपद्धति कब्बरचनं। अलङ्करीयति कन्तिं नीयति बन्धो एतेहि सरीरमिव हारादीहीति अलङ्कारा, तेहि अत्थालङ्कारेहि जात्यादिलक्खणेहि सहिता संयुत्ता सती सगुणा पतिब्बतादिगुणोपेता अत्थेन धनेन अलङ्कारेन आभरणेन सहिता युत्ता कन्ताव अङ्गना विय। यतो अच्चन्तकन्ता अतिसयरमणीया सिया, ततो तेन कारणेन ये अत्थालङ्कारा अवसरं पत्ता, ते अधुना इदानि वुच्चन्ते कथीयन्ति।&lt;br&gt;&#xA;१६४. एवं सद्दालङ्कारविभागं दस्सेत्वा इदानि तन्निस्सयंयेव अत्थालङ्कारबन्धमारभन्तो ‘‘अत्थालङ्कारि’’च्चादिमाह। सगुणा यथावुत्तपसादादिसद्दगुणयुत्ता बन्धपद्धति पज्जगज्जादिपभेदा रचनावलि अत्थालङ्कारसहिता सभाववुत्तिवङ्कवुत्तिसङ्खातेन अत्थालङ्कारेन संयुत्ता सगुणा अत्थालङ्कारसहिता कन्ता इव पतिब्बतादीहि गुणेहि युत्ता सुवण्णरजतमणिमुत्तादिधनेहि गीवेय्यकटकनूपुरादीहि आभरणेहि च युत्ता अङ्गनाव अच्चन्तकन्ता यतो अतिसयेन रमणीया, ततो तस्मा ते अत्थालङ्कारा अधुना दानि वुच्चन्ते। अलङ्करोन्ति बन्धं सरीरं वा एतेहीति च, अत्थस्स अलङ्काराति च, तेहि सहिताति च, गुणेहि सह वत्ततीति च, बन्धस्स पद्धतीति च, अच्चन्तं अतिसयेन कन्ताति च विग्गहो।&lt;br&gt;&#xA;१६५.&lt;br&gt;&#xA;सभाववङ्कवुत्तीनं, भेदा द्विधा अलंक्रिया।&lt;br&gt;&#xA;पठमा तत्थ वत्थूनं, नानावत्थाविभाविनी॥&lt;br&gt;&#xA;१६५. कतिप्पभेदा ते इच्चाह ‘‘सभाव’’इच्चादि। सभाववुत्ति वङ्कवुत्तीति इमेसं भेदा पभेदेन अलंक्रिया अत्थालङ्काराद्विधाद्विप्पकारा। तेसु सभाववुत्ति कीदिसीति आह ‘‘पठमा’’तिआदि। तत्थ तासु पठमा सभाववुत्ति वत्थूनं पदत्थानं जातिगुणक्रियादब्बसभावानं नाना विचित्ता, न द्वेकाव अवत्था अवसरा विभाविनी पकासिका विञ्ञेय्या। जात्यादीनं पदत्थानं यथासभावमनेकप्पकारं सम्मदेव विवरन्ती सभावं पदत्थानं विचित्तं वदतीति सभाववुत्ति नामाति अधिप्पायो, साव जातिया पदत्थसरूपस्स तथातथापटिपादकत्तेन वुत्तिया [दत्तिया (क॰)] जातिपि वुच्चति।&lt;br&gt;&#xA;१६५. पसत्थालङ्कारा [पसत्थादिअलङ्कारा (क॰)] पभेदतो एत्तकाति दस्सेन्तो ‘‘सभावि’’च्चादिमाह। अलंक्रिया अत्थालङ्कारा सभाववङ्कवुत्तीनं भेदा पभेदतो द्विधा द्विप्पकारा होन्ति। तत्थ तासुद्वीसु पठमा सभाववुत्ति वत्थूनं जातिगुणक्रियादब्बलक्खणानं पदत्थानं नानावत्थाविभाविनी अनेकप्पकारस्स पकासिनी होति। एत्थ जात्यादीनं पदत्थानं अनेकप्पकारसभावपकासिनी सभाववुत्ति नाम। एसाव जाति गुणादिचतुब्बिधपदत्थानं सरूपसङ्खातजातिया तेहि आकारेहि पटिपादनतो उपचारतो जाति नाम होति। जात्यादिपदत्थानंयेव यथासभावं हित्वा वत्थुपरिकप्पितअतिसयोपमारूपकादिसरूपसङ्खातं वङ्कसभावं पकासेन्ती वङ्कवुत्ति नाम। यभावो च वङ्को चाति च, तेसं वुत्तीति च, अलंकरोन्ति एताहीति च, नाना अनेका च सा अवत्था चाति च वाक्यं।&lt;br&gt;&#xA;यथा –&lt;br&gt;&#xA;१६६.&lt;br&gt;&#xA;लीलाविकन्तिसुभगो,&lt;br&gt;&#xA;दिसाथिरविलोकनो।&lt;br&gt;&#xA;बोधिसत्तङ्कुरो भासं,&lt;br&gt;&#xA;विरोचि वाचमासभिं॥&lt;br&gt;&#xA;१६६. ‘‘यथे’’ति तं उदाहरति। लीलाय विलासेन विहिताय विकन्तिया गमनेन सत्तपदवीतिहारसङ्खातेन सुभगो सुन्दरो दिसासु दससु थिरमचलं विलोकनं यस्स सो बोधिसत्तङ्कुरो तदहुजातो महाबोधिसत्तो आसभिं वाचं ‘‘अग्गोहमस्मी’’तिआदिकमुत्तमं निब्भयवचनं भासं वदन्तो विरोचि विसेसेन रमणीयत्तं पत्तो। अयं सभाववुत्ति। एवं जातिसभाववुत्यादयोपि परिकप्पनीया।&lt;br&gt;&#xA;१६६. इदानि सभाववुत्तिया उदाहरणं आह ‘‘यथा – लीलाविकन्ति’’च्चादि। लीलाविकन्तिसुभगो विलासगमनेन सत्तपदवीतिहारेन सुन्दरो दिसाथिरविलोकनो दसदिसासु अचलओलोकनो बोधिसत्तङ्कुरो महाबोधिसत्तङ्कुरो आसभिं वाचं ‘‘अग्गोहमस्मी’’तिआदिना अभीतवचनं भासं वदन्तो विरोचि असोभीति। इह बोधिसत्तसङ्खातस्स दब्बस्स लीलाविकन्तिदिसाथिरविलोकनवचोनिच्छारणसङ्खतानं अवत्थानं पकासितत्ता दब्बसभाववुत्तीति ञातब्बा। एसायेव दब्बगतगत्यादिविचित्रसरूपं अलङ्करणतो अलङ्कारो नाम, दब्बगतगत्यादयो पन अलंकिरियमानत्ता अलंकिरिया नाम। जातिगुणक्रियासभाववुत्तियोपि एवमेव दट्ठब्बा। लीलाय युत्ता विकन्तीति च, ताय सुभगोति च, दिसासु थिरं विलोकनं यस्सेति च, बोधिया पञ्ञाय सत्तोति च, सोयेव अङ्कुरोति च, उसभस्स भावोति च वाक्यं। उसभस्स भावसङ्खाता अकम्पनीया ठिति आसभं नाम, अकम्पभावतो तेन समापि वाचा उपचारतो आसभी नाम होति।&lt;br&gt;&#xA;१६७.&lt;br&gt;&#xA;वुत्ति वत्थुसभावस्स, या’ञ्ञथा सा पराभवे।&lt;br&gt;&#xA;तस्सा’नन्तविकप्पत्ता, होति बीजोपदस्सनं॥&lt;br&gt;&#xA;१६७. दुतियमाह ‘‘वुत्ति’’च्चादिना। वत्थुनो जात्यादिरूपस्स पदत्थस्स सभावो यस्सं अवत्थायं यादिसं रूपं तस्स अञ्ञथाभावेन तस्स रूपस्स तथेतं दब्बापनेन वुत्ति वचनं। परा भवे अञ्ञा वङ्कवुत्ति नाम सिया। किं सा साकल्लेन वत्तुं सक्काति आह ‘‘तस्सा’’इच्चादि। तस्सा वङ्कवुत्तिया अनन्तविकप्पत्ता अपरिमितभेदकत्ता बीजस्स कारणत्ता सकलब्यत्तिब्यापिसामञ्ञरूपस्स यतो परे विचित्तालङ्कारा पसवन्ति, उपदस्सनं कथनं होति निरवसेसाभिधानस्स केनाप्यसक्कुणेय्यत्ता।&lt;br&gt;&#xA;१६७. इदानि वङ्कवुत्तिं दस्सेति ‘‘वुत्ति’’च्चादिना। वत्थुसभावस्स जात्यादिपदत्थसम्बन्धिनो तासु तासु अवत्थासु यो सभावो विज्जति, तस्स सभावस्स अञ्ञथा विज्जमानाकारं हित्वा वत्तुपरिकप्पितेन अतिसयउपमारूपकादिअञ्ञपकारेन या वुत्ति यं कथनं अत्थि, सा पराभवे सभाववुत्तितो अञ्ञा वङ्कवुत्ति नाम सिया। तस्सा वङ्कवुत्तिया अनन्तविकप्पत्ता अप्पमाणपक्खत्ता कथनेन परिसमापेतुं असक्कुणेय्यत्ता नयतो तस्स अनन्तपक्खस्स परिग्गहणत्थं बीजोपदस्सनं कारणमत्तस्स निदस्सनं होति। वक्खमानभेदतो एकमेकम्पि अत्तना सदिसं अनन्तभेदपरिग्गहजाननत्थं पहोतीति अधिप्पायो। वत्थूनं सभावोति च, अनन्ता विकप्पा यस्स सभावस्सेति च, तस्स भावोति च, बीजस्स उपदस्सनन्ति च विग्गहो।&lt;/p&gt;</description>
    </item>
    <item>
      <title>०५. भावावबोधपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/05_bhAvAvabodhaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/05_bhAvAvabodhaparichCheda/</guid>
      <description>&lt;p&gt;५. भावावबोधपरिच्छेद&lt;br&gt;&#xA;३३८.&lt;br&gt;&#xA;पटिभानवता लोक-वोहार’मनुसारिना।&lt;br&gt;&#xA;ततो’चित्यसमुल्लास-वेदिना कविना परं॥&lt;br&gt;&#xA;३३८. तदेव यथापटिञ्ञातमलङ्कारविभागं बोधेत्वा सम्पति रसवन्तालङ्कारप्पसङ्गेनाधिगतं रसं सकल संसारदुक्खनिस्स रणेकनिमित्तविमुत्तिरसेकरसविसुद्धसद्धम्मागमविग्गाहसप्पीणनोणतमतीनं परमसद्धालूनमनधिगतत्तेपि लक्खणमत्तेन लोकवोहारकोसल्लमत्तपरिग्गहाय किञ्चिमत्तमुपदिसितुं न साकल्लेन ‘‘पटिभानवता’’तिआदिमाह। पटिभानं तंतंठानानुरूपप्पवत्ता पञ्ञा। सा हि सरसरचनायच्चन्तोपकारिका, ततोव कब्बं ‘‘पटिभान’’न्ति वुच्चति। तेनाह ‘‘पटिभानवता’’ति। कविना लोकवोहारानुगन्तब्बो। यो हि सकलं लोकवोहारं नानुसरति, सो कवियेव न होति। तेनाह ‘‘लोकवोहारमनुसारिना’’ति। यतो ओचित्यं नाम कवीनं परमं रहस्सं लोकवोहारेपि उचितञ्ञूयेव पसंसीयते, समुचितलोकवोहारानुसारेनेव च वक्खमानानुक्कमेन विरचिता रचना सचेतनानं रसस्सादाय सम्पज्जते, तस्मा ओचित्ये समुल्लसत्तं दित्तं फुटमेव बन्धनं कातुं वट्टति। ततोवच्चन्तमोचित्यसमुल्लासवेदिना कविना भवितब्बं। तेनाह ‘‘परं ओचित्यसमुल्लासवेदिना’’ति। सब्बञ्चेतं ‘‘कविना’’ति एत्थ विसेसनं, ‘‘कविना’’ति चेतं ‘‘निबन्धा’’ति एत्थ अवुत्तो कत्ता।&lt;br&gt;&#xA;३३८. एवं यथापटिञ्ञातानमलङ्कारानं दस्सनावसरे रसवन्तालङ्कारप्पसङ्गेनाधिगतनवविधसिङ्गारादिरसे सकलसंसारदुक्खनिस्सरणअसहायकरणभूतविमुत्तिरसेन एकरसभूते अतिपणीते सद्धम्मामतरसेयेव लुद्धानं सद्धाबाहुल्लसुद्धसंयमानं विमुखेपि लक्खणमत्तपरिञ्ञाणेन लोकवोहारेसु असम्मोहत्थं सङ्खेपेन दस्सेतुकामो इदानि ‘‘पटिभानवता’’इच्चादिमाह। पटिभानवता सरसरचनाय अच्चन्तोपकारट्ठानोचितपञ्ञाविसेसवता लोकवोहारमनुसारिना सकललोके वोहारानुरूपमनुगतेन ततो यस्मा ओचित्यं नाम हदयतो अबहि कातब्बं, रहस्समिव बन्धतो वियोजनीयं न होति। तस्मा परमतिसयेन ओचित्यसमुल्लासवेदिना उचितभावेन वत्तुमिच्छितत्थस्स उद्दीपनस्सेव अनुरूपप्पकारेन इट्ठत्थस्स समुल्लासनं दित्तिं जानन्तेन कविना बन्धकारकेन निबन्धाति सम्बन्धो। पटिभा पटिभानन्ति पञ्ञायेतं नामं, ततो जातकब्बस्सपि पटिभाति वुच्चमानत्ता अयं पञ्ञाविसेसो रचनाय अच्चन्तोपकारोति ञातब्बो। पटिभानमस्सत्थीति च, लोकस्स वोहारोति च, तं अनुगच्छति सीलेनाति च, ओचित्येन समुल्लासोति च, तं विजानाति सीलेनाति च विग्गहो।&lt;br&gt;&#xA;३३९.&lt;br&gt;&#xA;ठायीसम्बन्धिनो भाव-विभावा सानुभावका।&lt;br&gt;&#xA;सम्पज्जन्ति निबन्धा ते, रसस्सादाय साधुनं॥&lt;br&gt;&#xA;३३९. ‘‘ठायि’’च्चादि। ठायिनो वक्खमानरत्यादयो तेहि सह सम्बन्धो विभावादीहि योगे रत्यादीनमस्सादियत्तमानीयमानत्ता एतेसमत्थीति ठायीसम्बन्धिनो। सह अनुभावेहि वक्खमानलक्खणेहीति सानुभावका, भावो विभावो च, वक्खमानो भावेन भावाभासोपि इमिनाव सङ्गहितो, रसस्सादाय सम्पज्जन्तीति सम्बन्धो।&lt;br&gt;&#xA;३३९. ‘‘ठायि’’च्चादि। ठायीसम्बन्धिनो ठायीपदेन, तेन वाच्चरतिहासादिअत्थेन वा सम्बन्धुपगता सानुभावका वक्खमानानुभावेहि सह पवत्ता भावविभावा वक्खमानभावविभावा निबन्धा वुत्तगुणोपेतकविना बन्धिता एकत्थ आहरित्वा दस्सिता साधुनं इस्सादिदोसरहितानं सज्जनानं रसस्सादाय सिङ्गारादिवक्खमानरसस्स अस्सादनत्थं सम्पज्जन्ति पवत्तन्तीति। इमाय गाथाय ठायीभावो ब्यभिचारीभावो केवलभावो विभावो अनुभावो रसो चेति इमे उद्दिट्ठा भवन्ति, कथन्ति चे? भावविभावानं ‘‘ठायीसम्बन्धिनो’’ति विसेसनं भवति, तेन भावस्स ठायी च सो भावो चेति च ठायीपदेन सम्बन्धत्ता ठायीभावो च, पुन ब्यभिचारीभावे सति ‘‘ठायीभावो’’ति इमस्स साधकत्ता इमस्सेव ठायीभावपदस्स पयोगसामत्थियेन गम्ममानो ब्यभिचारीभावो च, पुन ठायीपदेन समासमकत्वा विसुं दस्सितभावसद्दसुतिया ठायीभावब्यभिचारीभावेहि अञ्ञो भावो च, तथा एव ठायीपदेन वाच्चरतिहासादिअत्थस्स उप्पत्तिउद्दीपनद्वयं विभूतं कत्वा सज्जेत्वा ठितत्ता तेहि रतिहासादीहि अत्थेहि सम्बन्धिनो आलम्बणउद्दीपनसङ्खतविविधविभावा च, एवमेव सानुभावकपदेन समायोगेन दस्सितानुभावो च, ‘‘रसस्सादाया’’ति इमिना निद्दिट्ठरसो चाति एवमिमे ठायीभावादयो उद्दिट्ठा होन्ति। ठायिना सह सम्बन्धोति च, सो एतेसमत्थीति च, भावो च विभावो चेति च, सह अनुभावेहि वत्तन्तीति च, रसस्स अस्सादोति च वाक्यं।&lt;/p&gt;</description>
    </item>
    <item>
      <title>५ ठायीभावनिद्देस</title>
      <link>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/5_ThAyIbhAvaniddesa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/12_subodhAlankAraTIkA/5_ThAyIbhAvaniddesa/</guid>
      <description>&lt;p&gt;ठायीभावनिद्देस&lt;/p&gt;&#xA;&lt;h2 id=&#34;रतठयभव&#34;&gt;रतिठायीभाव&lt;/h2&gt;&#xA;&lt;p&gt;३५६.&lt;br&gt;&#xA;रम्मदेसकलाकाल-वेसादिपटिसेवना।&lt;br&gt;&#xA;युवान’ञ्‍ञोञ्‍ञरत्तानं, पमोदोरति रुच्‍चते॥&lt;br&gt;&#xA;३५६. सिङ्गारादयो विभागतो दस्सेतुमाह ‘‘रम्मे’’च्‍चादि। तत्थ ‘‘रम्मदेस’’इच्‍चादिना उद्दीपनविभावा दस्सिता। ‘‘युवान’’न्ति इमिना आलम्बणविभावो। इत्थी हि पुरिसस्स, पुरिसो इत्थिया आलम्बणविभावो। पमोदोति अञ्‍ञमञ्‍ञाभिरमणवसेन आमोदरूपो।&lt;br&gt;&#xA;३५६. इदानि सिङ्गारादिनामके तेरत्यादिके कमेन निद्दिसति ‘‘रम्म’’इच्‍चादिना। रम्मदेसकलाकालवेसादिपटिसेवना रमणीयनिरावरणसुचिपवित्तवासारहदेसो रम्मगीतिकादिकला रतिजनकवसन्तादिअनुरूपकालो मालागन्धादि उपसोभितकिरियादि मनुञ्‍ञवेसो, आदिसद्देन निद्दिट्ठभासितमिहितादिचेति इमेसं दिट्ठसुतमुतादीसु दिट्ठादिमत्तमकत्वा पञ्‍ञाय तेन तेनाकारेन पुनप्पुनानुभवनेन अञ्‍ञोञ्‍ञरत्तानं अञ्‍ञमञ्‍ञं निमित्तानुब्यञ्‍जनसङ्कप्पवसेनातिरत्तानं युवानं तरुणित्थि पुरिसानं पमोदो अभिरमणवसेन सन्तोसो पीति रति रुच्‍चते रुच्‍चनतो ‘‘रती’’ति वुच्‍चतीति। इमस्मिं पक्खे रकारो सन्धिजो। देसो च कला च कालो च वेसो चेति च, ते आदयो येसमिति च, रम्मा च ते देस…पे॰… वेसादयो चेति च, तेसं पटि पुनप्पुनं सेवनमिति च, अञ्‍ञो च अञ्‍ञो चेति च, तेसु रत्ताति च वाक्यं।&lt;br&gt;&#xA;३५७.&lt;br&gt;&#xA;युत्या भावानुभावा ते,&lt;br&gt;&#xA;निबन्धा पोसयन्ति नं।&lt;br&gt;&#xA;सोप्या’योगविप्पयोग-&lt;br&gt;&#xA;सम्भोगानं वसा तिधा॥&lt;br&gt;&#xA;३५७. ‘‘युत्या’’इच्‍चादि। ते यथावुत्ता भावानुभावा युत्या आलसियउग्गताजिगुच्छावज्‍जिता ये सङ्काउस्सुक्‍कादयो भावा तंब्यञ्‍जका तदनुरूपा अनुभावा च अयोगादिके सिङ्गारे यथा यथा युञ्‍जन्ति, तादिसियाव युत्तिया निबन्धा नं रतिं सम्पोसयन्ति, सोयेवमेवं पोसितो सिङ्गारो नाम रसो सम्पज्‍जते। सोपि तिधाति सम्बन्धो। तत्थ अयोगो नाम पुब्बे असङ्गतानं अनुरागेन सङ्गममिच्छन्तानं इत्थिपुरिसानमसङ्गमो। अतिसयविरुळ्हपेमानमुभिन्‍नम्पि सिलेसो विप्पयोगो। बलवकामावेसविसेसानं कामीनं दस्सनादिसमञ्‍जनं सम्भोगो।&lt;br&gt;&#xA;३५७. इदानि रतिया पुट्ठकारणं पुट्ठपयोगञ्‍च दस्सेति ‘‘युत्या’’इच्‍चादिना। ते भावानुभावा निद्दिट्ठब्यभिचारीभावेसु रत्यानुरूपब्यभिचारीभावो तप्पकासको अनुभावो चेति इमे द्वे युत्या हेतुभूताय अयोगविप्पयोगसम्भोगसङ्खतानं तिण्णं सिङ्गारानं अनुकूलत्थेन रतिया विरुद्धत्ता आलसियउग्गजिगुच्छादिके परिवज्‍जेत्वा सङ्काउस्सुक्‍कादीनं रत्यानुकूलभावानं वसेन यथायोगं निबन्धा कवीहि बन्धा नं रतिं पोसयन्ति यथा तप्पकासनेन पूरेन्ति सज्‍जेन्ति, एवं सज्‍जितो रतिसिङ्गारो नाम रसो होति। सोपि सामञ्‍ञेन निद्दिट्ठसिङ्गाररसोपि अयोगविप्पयोगसम्भोगानं सिङ्गारानं वसा भेदेन तिधा भवतीति। तत्थ अयोगो नाम पुब्बे अञ्‍ञमञ्‍ञसङ्गमरहितानं अभिनवानुरागबलेन सङ्गमं पत्थेन्तानं थीपुमानं असङ्गमो। विप्पयोगो नाम सङ्गमातिसयेन विरुळ्हपेमानं थीपुमानं अञ्‍ञमञ्‍ञविसिलेसो। सम्भोगो नाम बलवकामतण्हाविसेसवसेन युत्तानं कामिनिकामुकानं अञ्‍ञमञ्‍ञं दस्सनादिअस्सादो। भावो च अनुभावो चेति च, अयोगो च विप्पयोगो च सम्भोगो चेति च वाक्यं।&lt;br&gt;&#xA;इममलङ्कारं करोन्तेन आचरियसङ्घरक्खितमहासामिपादेन पन परममधुरसद्धम्मामतलुद्धसुद्धसन्तानानं तपोधनानं अञ्‍ञरसावबोधने पयोजनाभावेपि लोकियेसु तेसु तेसु वोहारेसु असम्मोहत्थं सिङ्गारादिनवविधरसानं लक्खणमत्तस्सेव दस्सितत्ता तदनुरूपलक्खियपरिग्गहे असति लक्खणावबोधस्स सुब्यत्ताभावतो वुत्तलक्खणावबोधत्थं तंतंलक्खणकथनानन्तरं तस्स तस्स लक्खियस्स मुखमत्तं दस्सेतब्बं होति। हेट्ठा ‘‘रागानतब्भुतसरोजमुखं धराया’’तिआदिना निद्दिट्ठसम्भोगसिङ्गाररसाभासेनेव हसाभासादीनं अट्ठन्‍नं रसाभासरूपस्स भावाभासस्स, विभावाभासस्स, अनुभावाभासस्स च ञातब्बत्ता सिङ्गाररसस्स लक्खियमेवं वेदितब्बं।&lt;br&gt;&#xA;गीतस्सरेन उपकड्ढिय नेत्तरस्मि-&lt;br&gt;&#xA;बन्धं करंव विवसञ्‍च करग्गहेन।&lt;br&gt;&#xA;या तादिसेपि विनियोजयि दुक्‍करे मं,&lt;br&gt;&#xA;सेरन्दती अधिगता विधिना मयज्‍जाति॥&lt;br&gt;&#xA;गीतस्सरेन हत्थीनं गीतिकाय पियत्ता गीतिकाधनिना उपकड्ढिय अत्तनो समीपं आकड्ढित्वा नेत्तरस्मिबन्धं नेत्तसङ्खातहत्थाचरियस्स रज्‍जुना बन्धं करग्गहेन हत्थग्गाहेन सोण्डग्गहणेन विवसञ्‍च अपगतइच्छाचारं परवसं करं इव हत्थं इव गीतस्सरेन अत्तनो लीलोपेतगीतिकाधनिना उपकड्ढिय अत्तनो समीपं नेत्वा नेत्तरस्मिबन्धं अत्तनो नयनकन्तिया पटिबन्धं करग्गहेन हत्थग्गाहेन विवसञ्‍च अपगतधितिं मूळ्हं मं या कन्ता तादिसेपि दुक्‍करे विनियोजयि, सा इरन्दती इरन्दती नाम नागमानविका मया अज्‍ज विधिना भाग्येन अधिगता लद्धाति।&lt;br&gt;&#xA;एत्थ गीतस्सरनेत्तरस्मिकरग्गहसङ्खताहि इमाहि पदावलीहि उद्दीपनविभावो दस्सितो। थिया पुरिसो च, पुरिसस्स थी च आलम्बणं होतीति ‘‘सा इरन्दती मया’’ति इमिना आरम्मणविभावो दस्सितो। ‘‘उपकड्ढिय बन्धं विवस’’न्ति इमेहि कामेन उद्दीपितठायीभावसङ्खता रति दस्सिता। ‘‘तादिसेपि दुक्‍करे विनियोजयी’’ति इमेहि उस्साहादिका च ‘‘विधिना अधिगता मयज्‍जा’’ति इमेहि हरिसादिका च ब्यभिचारीभावा दस्सिता। रतिया विरुद्धे निब्बेदआलसियउग्गतजिगुच्छादिके ब्यभिचारीभावे वज्‍जेत्वा वुत्तप्पकारविभावादिके पकासन्तो ‘‘गीतस्सरेने’’च्‍चादिका रतिप्पतीतिया अनुरूपं पयुत्ता कविप्पयोगा इध अनुभावा नाम होन्ति। नाटकादिदस्सनीयसत्थे अभिनयो अनुभावो। रम्मदेसरम्मकालरम्मवेसादयो तदभावे रतिया अनुप्पज्‍जनतो सामत्थिया गम्या भवन्तीति एवं लक्खणानुगतलक्खियपरिग्गाहो सब्बत्थ कातब्बो। एवं सतिबन्धत्थावबोधकानं सब्भानं उप्पज्‍जमानायपीतिया कारणत्ता कारियोपचारेन एसो बन्धो रसो नाम होतीति। उपरिपि एवमेव।&lt;/p&gt;</description>
    </item>
  </channel>
</rss>
