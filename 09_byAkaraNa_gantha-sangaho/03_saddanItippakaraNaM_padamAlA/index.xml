<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ सद्दनीतिप्पकरणं पदमाला on पाळिषु विश्वासटिप्पणयो</title>
    <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/</link>
    <description>Recent content in &#43;०३ सद्दनीतिप्पकरणं पदमाला on पाळिषु विश्वासटिप्पणयो</description>
    <generator>Hugo -- gohugo.io</generator>
    <language>en-us</language>
    
	<atom:link href="https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/index.xml" rel="self" type="application/rss+xml" />
    
    
    <item>
      <title>०० गन्थारम्भकथा</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/00_ganthArambhakathA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/00_ganthArambhakathA/</guid>
      <description>॥ नमो तस्स भगवतो अरहतो सम्मासम्बुद्धस्स॥
सद्दनीतिप्पकरणं (पदमाला)
गन्थारम्भकथा
धीरेहि मग्गनायेन, येन बुद्धेन देसितं।
सितं धम्ममिधञ्ञाय, ञायते अमतं पदं॥
तं नमित्वा महावीरं, सब्बञ्ञुं लोकनायकं।
महाकारुणिकं सेट्ठं, विसुद्धं सुद्धिदायकं॥
सद्धम्मञ्चस्स पूजेत्वा, सुद्धं सन्तमसङ्खतं।
अतक्कावचरं सुट्ठु, विभत्तं मधुरं सिवं॥
सङ्घस्स च’ञ्जलिं कत्वा, पुञ्ञक्खेत्तस्स तादिनो।
सीलसमाधिपञ्ञादि-विसुद्धगुणजोतिनो॥
नमस्सनादिपुञ्ञस्स, कतस्स रतनत्तये।
तेजसाहं पहन्त्वान, अन्तराये असेसतो॥
लोकनीतिवियत्तस्स, सत्थु सद्धम्मनीतिनो।
सासनत्थं पवक्खामि, सद्दनीतिमनाकुलं॥
आसवक्खयलाभेन, होति सासनसम्पदा।
आसवक्खयलाभो च, सच्चाधिगमहेतुको॥
सच्चाधिगमनं तञ्च, पटिपत्तिस्सितं मतं।
पटिपत्ति च सा कामं, परियत्तिपरायणा॥</description>
    </item>
    
    <item>
      <title>०१. सविकरणाख्यातविभाग</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/01_savikaraNAkhyAtavibhAga/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/01_savikaraNAkhyAtavibhAga/</guid>
      <description>१. सविकरणाख्यातविभाग
तत्थ धातूति केनट्ठेन धातु? सकत्थम्पि धारेतीति धातु, अत्थातिसययोगतो परत्थम्पि धारेतीति धातु, वीसतिया उपसग्गेसु येन केनचि उपसग्गेन अत्थविसेसकारणेन पटिबद्धा अत्थविसेसम्पि धारेतीति धातु, ‘‘अयं इमिस्सा अत्थो, अयमितो पच्‍चयो परो’’तिआदिना अनेकप्पकारेन पण्डितेहि धारियति एसातिपि धातु, विदहन्ति विदुनो एताय सद्दनिप्फत्तिं अयलोहादिमयं अयलोहादिधातूहि वियातिपि धातु। एवं ताव धातुसद्दस्सत्थो वेदितब्बो।
धातुसद्दो जिनमते, इत्थिलिङ्गत्तने मतो।
सत्थे पुल्‍लिङ्गभावस्मिं, कच्‍चायनमते द्विसु॥
अथ वा जिनमते ‘‘ततो गोतमिधातूनी’’ति एत्थ धातुसद्दो लिङ्गविपल्‍लासे वत्तति ‘‘पब्बतानि वनानि चा’’ति एत्थ पब्बतसद्दो विय, न पनेत्थ वत्तब्बं ‘‘अट्ठिवाचकत्ता नपुंसकनिद्देसो’’ति अट्ठिवाचकत्तेपि ‘‘धातुयो’’ति इत्थिलिङ्गदस्सनतो। भूवादयो सद्दा धातवो। सेय्यथिदं?</description>
    </item>
    
    <item>
      <title>०२. भवतिक्रियापदमालाविभाग</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/02_bhavatikriyApadamAlAvibhAga/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/02_bhavatikriyApadamAlAvibhAga/</guid>
      <description>२. भवतिक्रियापदमालाविभाग
इतो परं पवक्खामि, सोतूनं मतिवड्ढनं।
क्रियापदक्‍कमं नाम, विभत्तादीनि दीपयं॥
तत्र आख्यातिकस्स क्रियालक्खणत्तसूचिका त्यादयो विभत्तियो, ता अट्ठविधा वत्तमानापञ्‍चमीसत्तमीपरोक्खाहिय्यत्तनज्‍जतनीभविस्सन्ती कालातिपत्तिवसेन।
तत्थति अन्ति, सि थ, मि म, ते अन्ते, से व्हे, ए म्हे इच्‍चेता वत्तमानाविभत्तियो नाम।
तु अन्तु, हि थ, मि म, तं अन्तं, सु व्हो, ए आमसे इच्‍चेता पञ्‍चमीविभत्तियो नाम।
एय्य एय्युं, एय्यासि एय्याथ, एय्यामि एय्याम, एथ एरं, एथो एय्याव्हो, एय्यं एय्याम्हे इच्‍चेता सत्तमीविभत्तियो नाम।
अ उ, ए त्थ, अं म्ह, त्थ रे, त्थो व्हो, इं म्हे इच्‍चेता परोक्खाविभत्तियो नाम।</description>
    </item>
    
    <item>
      <title>०३. पकिण्णकविनिच्छय</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/03_pakiNNakavinichChaya/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/03_pakiNNakavinichChaya/</guid>
      <description>३. पकिण्णकविनिच्छय
इतो परं पवक्खामि, पकिण्णकविनिच्छयं।
सप्पयोगेसु अत्थेसु, विञ्‍ञूनं पाटवत्थया॥
तत्थ अत्थुद्धारो, अत्थसद्दचिन्ता, अत्थातिसययोगो, समानासमानवसेनवचनसङ्गहो, आगमलक्खणवसेन विभत्तिवचनसङ्गहो, कालवसेन विभत्तिवचनसङ्गहो, कालसङ्गहो, पकरणसंसन्दना, वत्तमानादीनं वचनत्थविभावना चाति नवधा विनिच्छयो वेदितब्बो।
अत्थुद्धारे ताव समानसुतिकपदानमत्थुद्धारणं करिस्साम। एत्थाख्यातपदसञ्‍ञितानं भोतिसद्द भवेसद्दानमत्थो उद्धरितब्बो। तथा हेते नामिकपदसञ्‍ञितेहि अपरेहि भोतिसद्द भवेसद्देहि समानसुतिकापि असमानत्था चेव होन्ति असमानविभत्तिका च। सासनस्मिञ्हि केचि सद्दा अञ्‍ञमञ्‍ञं समानसुतिका समानापि असमानत्था असमानपवत्तिनिमित्ता असमानलिङ्गा असमानविभत्तिका असमानवचनका असमानन्ता असमानकालिका असमानपदजातिका च भवन्ति।
तेसमसमानत्थत्ते ‘‘सब्बञ्हि तं जीरति देहनिस्सितं। अप्पस्सुतायं पुरिसो, बलिबद्दोव जीरति। सन्तो तसितो। पहु सन्तो न भरति। सन्तो आचिक्खते मुनि। सन्तो सप्पुरिसा लोके। सन्तो संविज्‍जमाना लोकस्मि’’न्ति एवमादयो पयोगा। एत्थ जीरतिसद्दद्वयं यथासम्भवं नवभावापगमवड्ढनवाचकं। सन्तोसद्दपञ्‍चकं यथासम्भवं परिस्समप्पत्तसमानोपसन्तोपलब्भमानवाचकन्ति दट्ठब्बं।</description>
    </item>
    
    <item>
      <title>०४. भूधातुमयनामिकरूपविभाग</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/04_bhUdhAtumayanAmikarUpavibhAga/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/04_bhUdhAtumayanAmikarUpavibhAga/</guid>
      <description>४. भूधातुमयनामिकरूपविभाग
‘‘भू सत्ताय’’न्ति धातुस्स, रूपमाख्यातसञ्‍ञितं।
त्याद्यन्तं लपितं नान-प्पकारेहि अनाकुलं॥
स्याद्यन्तं, दानि तस्सेव, रूपं नामिकसव्हयं।
भासिस्सं भासितत्थेसु, पटुभावाय सोतुनं॥
यदत्थे’त्तनि नामेति, पर’मत्थेसु वा सयं।
नमतीति तदाहंसु, नामं इति विभाविनो॥
नामं नामिकमिच्‍चत्र, एकमेवेत्थतो भवे।
तदेवं नामिकं ञे य्यं, सलिङ्गं सविभत्तिकं॥
सत्वाभिधानं लिङ्गन्ति, इत्थिपुमनपुंसकं।
विभत्तीतिध सत्तेव, तत्थ चट्ठ पवुच्‍चरे॥
पठमा दुतिया ततिया, चतुत्थी पञ्‍चमी तथा।
छट्ठी च सत्तमी चाति, होन्ति सत्त विभत्तियो॥
लिङ्गत्थे पठमा सायं, भिन्‍ना द्वेधा सियो इति।
कम्मत्थे दुतिया सापि, भिन्‍ना अं यो इति द्विधा॥</description>
    </item>
    
    <item>
      <title>०५. ओकारन्तपुल्‍लिङ्गनामिकपदमाला</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/05_okArantapullinganAmikapadamAlA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/05_okArantapullinganAmikapadamAlA/</guid>
      <description>५. ओकारन्तपुल्‍लिङ्गनामिकपदमाला
भू धातुतो पवत्तानं, नामिकानमितो परं।
नाममालं पकासिस्सं, नाममालन्तरम्पि च॥
विप्पकिण्णकथा एत्थ, एवं वुत्ते न हेस्सति।
पभेदो नाममालानं, परिपुण्णोव हेहिति॥
पुब्बाचरियसीहानं, तस्मा इध मतं सुतं।
पुरेचरं करित्वान, वक्खामि सविनिच्छयं॥
पुरिसो, पुरिसा। पुरिसं, पुरिसे। पुरिसेन, पुरिसेहि, पुरिसेभि। पुरिसस्स, पुरिसानं। पुरिसा, पुरिसस्मा, पुरिसम्हा, पुरिसेहि, पुरिसेभि। पुरिसस्स, पुरिसानं। पुरिसे, पुरिसस्मिं, पुरिसम्हि, पुरिसेसु। भो पुरिस, भवन्तो पुरिसा।
अयमायस्मता महाकच्‍चानेन पभिन्‍नपटिसम्भिदेन कतस्मा निरुत्तिपिटकतो उद्धरितो पुरिसइच्‍चेतस्स पकतिरूपस्स नामिकपदमालानयो। तत्र पुरिसवचनएकवचनपुथुवचनेसु पच्‍चत्तवचनादीनि भवन्ति। तं यथा? पुरिसो तिट्ठति, पुरिसा तिट्ठन्ति। तत्र पुरिसोति पुरिसवचने एकवचने पच्‍चत्तवचनं भवति, पुरिसाति पुरिसवचने पुथुवचने पच्‍चत्तवचनं भवति।</description>
    </item>
    
    <item>
      <title>०६. आकारन्तपुल्लिङ्गनामिकपदमाला</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/06_AkArantapullinganAmikapadamAlA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/06_AkArantapullinganAmikapadamAlA/</guid>
      <description>६. आकारन्तपुल्लिङ्गनामिकपदमाला
अथ पुब्बाचरियमतं पुरेचरं कत्वा आकारन्तपुल्लिङ्गानं पकतिरूपेसु अभिभवितु इच्चेतस्स पकतिरूपस्स नामिकपदमालं वक्खाम – सत्था, सत्था, सत्थारो। सत्थारं, सत्थारो। सत्थारा, सत्थारेहि, सत्थारेभि। सत्थु, सत्थुस्स, सत्थुनो, सत्थानं, सत्थारानं। सत्थारा, सत्थारेहि, सत्थारेभि। सत्थु, सत्थुस्स, सत्थुनो, सत्थानं, सत्थारानं। सत्थरि, सत्थारेसु। भो सत्थ, भो सत्था, भवन्तो सत्थारो।
अयं यमकमहाथेरेन कताय चूळनिरुत्तिया आगतो नयो। एत्थ च निरुत्तिपिटके च कच्चायने च ‘‘सत्थुना’’ति पदं अनागतम्पि गहेतब्बमेव ‘‘धम्मराजेन सत्थुना’’ति दस्सनतो। ‘‘सत्थारा, सत्थुना, सत्थारेहि, सत्थारेभी’’ति कमो च वेदितब्बो। एत्थ च असतिपि अत्थविसेसे ब्यञ्जनविसेसवसेन, ब्यञ्जनविसेसाभावेपि अत्थनानत्थतावसेन सद्दन्तरसन्दस्सनं निरुत्तिक्कमोति ‘‘सत्था’’ति पदं एकवचनबहुवचनवसेन द्विक्खत्तुं वुत्तन्ति वेदितब्बं। निरुत्तिपिटकादीसु पन ‘‘सत्था’’ति पठमाबहुवचनं न आगतं। किञ्चापि न आगतं, तथापि ‘‘अवितक्किता मच्चुमुपब्बजन्ती’’ति पाळियं ‘‘अवितक्किता’’ति पठमाबहुवचनस्स दस्सनतो ‘‘सत्था’’ति पदस्स पठमाबहुवचनत्तं अवस्समिच्छितब्बं। तथा वत्ता, धाता, गन्तादीनम्पि तग्गतिकत्ता। तथा निरुत्तिपिटके ‘‘सत्थारे’’ति दुतियाबहुवचनञ्च ‘‘सत्थुस्स, सत्थान’’न्ति चतुत्थीछट्ठेकवचनबहुवचनानि च आगतानि, चूळनिरुत्तियं पन न आगतानि। तत्थ ‘‘मातापितरो पोसेति। भातरो अतिक्कमती’’ति दस्सनतो ‘‘सत्थारे’’ति दुतियाबहुवचनरूपं अयुत्तं विय दिस्सति। कच्चायनादीसु ‘‘भो सत्थ, भो सत्था’’ इति रस्सदीघवसेन आलपनेकवचनद्वयं वुत्तं। निरुत्तिपिटके ‘‘भो सत्थ’’ इतिरस्सवसेन आलपनेकवचनं वत्वा ‘‘भवन्तो सत्थारो’’ति आरादेसवसेन आलपनबहुवचनं वुत्तं। चूळनिरुत्तियं ‘‘भो सत्थ’’ इति रस्सवसेन आलपनेकवचनं वत्वा ‘‘भो सत्था’’ इति दीघवसेन आलपनबहुवचनं लपितं। सब्बमेतं आगमे उपपरिक्खित्वा यथा न विरुज्झति, तथा गहेतब्बं।</description>
    </item>
    
    <item>
      <title>०७. निग्गहीतन्तपुल्‍लिङ्गनामिकपदमाला</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/07_niggahItantapullinganAmikapadamAlA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/07_niggahItantapullinganAmikapadamAlA/</guid>
      <description>७. निग्गहीतन्तपुल्‍लिङ्गनामिकपदमाला
अथ पुब्बाचरियमतं पुरेचरं कत्वा निग्गहीतन्तपुल्‍लिङ्गानं भवन्त करोन्तइच्‍चादिकस्स पकतिरूपस्स नामिकपदमालं वक्खाम –
गच्छं महं चरं तिट्ठं, ददं भुञ्‍जं सुणं पचं।
जयं जरं चवं मीयं, सरं कुब्बं जपं वजं॥
गच्छं, गच्छन्तो, गच्छन्ता। गच्छन्तं, गच्छन्ते। गच्छता, गच्छन्तेहि, गच्छन्तेति। गच्छतो, गच्छन्तस्स, गच्छन्तानं, गच्छतं। गच्छता, गच्छन्तेहि, गच्छन्तेभि। गच्छतो, गच्छन्तस्स, गच्छन्तानं, गच्छतं। गच्छति, गच्छन्तेसु। भो गच्छं, भो गच्छा, भवन्तो गच्छन्तो।
गच्छादीनि अञ्‍ञानि च तंसदिसानं एवं ञेय्यानीति यमकमहाथेरमतं। किञ्‍चापेत्थ ततियेकवचनट्ठानादीसु ‘‘गच्छन्तेन, गच्छन्ता, गच्छन्तस्मा, गच्छन्तम्हा, गच्छन्तस्मिं, गच्छन्तम्ही’’ति इमानि पदानि नागतानि, तथापि तत्थ तत्थ पयोगदस्सनतो गहेतब्बानि।</description>
    </item>
    
    <item>
      <title>०८. इत्थिलिङ्गनामिकपदमाला</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/08_itthilinganAmikapadamAlA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/08_itthilinganAmikapadamAlA/</guid>
      <description>८. इत्थिलिङ्गनामिकपदमाला
अथ इत्थिलिङ्गेसु आकारन्तस्स भूधातुमयस्स पकतिरूपभूतस्स भाविकासद्दस्स नामिकपदमालायं वत्तब्बायम्पि पसिद्धस्स ताव कञ्‍ञासद्दस्स नामिकपदमालं वक्खाम –
कञ्‍ञा, कञ्‍ञा, कञ्‍ञायो। कञ्‍ञं, कञ्‍ञा, कञ्‍ञायो। कञ्‍ञाय, कञ्‍ञाहि, कञ्‍ञाभि। कञ्‍ञाय, कञ्‍ञानं। कञ्‍ञाय, कञ्‍ञाहि, कञ्‍ञाभि। कञ्‍ञाय, कञ्‍ञानं। कञ्‍ञाय, कञ्‍ञायं, कञ्‍ञासु। भोति कञ्‍ञे, भोतियो कञ्‍ञा, कञ्‍ञायो। अयमम्हाकं रुचि।
एत्थ ‘‘कञ्‍ञा’’ति एकवचनबहुवचनवसेन वुत्तं, निरुत्तिपिटके बहुवचनवसेन वुत्तो नयो नत्थि। तथा हि तत्थ ‘‘सद्धा तिट्ठति, सद्धायो तिट्ठन्ति। सद्धं पस्सति, सद्धायो पस्सती’’ति एत्तकमेव वुत्तं, ‘‘सद्धा’’ति बहुवचनं न आगतं। किञ्‍चापि नागतं, तथापि ‘‘बाहा पग्गय्ह पक्‍कन्दुं, सिविकञ्‍ञा समागता। अहेतु अप्पच्‍चया पुरिसस्स सञ्‍ञा उप्पज्‍जन्तिपि निरुज्झन्तिपी’’तिआदिपाळिदस्सनतो बाहाकञ्‍ञा सञ्‍ञासद्दादीनं बहुवचनता गहेतब्बा। चूळनिरुत्तियं ‘‘भोति कञ्‍ञे, भोति कञ्‍ञा’’ति द्वे एकवचनानि वत्वा ‘‘भोतियो कञ्‍ञायो’’ति एकं बहुवचनं वुत्तं। निरुत्तिपिटके पन ‘‘भोति सद्धा’’ति एकवचनं वत्वा ‘‘भोतियो सद्धायो’’ति एकं बहुवचनं वुत्तं। मयं पनेत्थ ‘‘एहि बाले खमापेहि, कुसराजं महब्बलं। फुस्सती वरवण्णाभे। एहि गोधे निवत्तस्सू’’तिआदिपाळिदस्सनतो ‘‘भोति कञ्‍ञे, भोतियो कञ्‍ञा, कञ्‍ञायो’’ति एवंपकारानियेव आलपनेकवचनबहुवचनानि इच्छाम। एत्थ ‘‘भोति कञ्‍ञे’’ति अयं नयो अम्मादीसु मातादीसु च न लब्भति।</description>
    </item>
    
    <item>
      <title>०९. नपुंसकलिङ्गनामिकपदमाला</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/09_napuMsakalinganAmikapadamAlA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/09_napuMsakalinganAmikapadamAlA/</guid>
      <description>९. नपुंसकलिङ्गनामिकपदमाला
अथ पुब्बाचरियमतं पुरेचरं कत्वा निग्गहीतन्तनपुंसकलिङ्गानं ‘‘भूतं’’इच्‍चादिकस्स पकतिरूपस्स नामिकपदमालं वक्खाम –
चित्तं, चित्तानि। चित्तं, चित्तानि। चित्तेन, चित्तेहि, चित्तेभि। चित्तस्स, चित्तानं। चित्ता, चित्तस्मा, चित्तम्हा, चित्तेहि, चित्तेभि। चित्तस्स, चित्तानं। चित्ते, चित्तस्मिं, चित्तम्हि, चित्तेसु। भो चित्त, भो चित्ता, भवन्तो चित्तानि। यमकमहाथेरमतं।
एत्थ किञ्‍चापि ‘‘चित्ता’’ति पच्‍चत्तबहुवचनं ‘‘चित्ते’’ति उपयोगबहुवचनञ्‍च अनागतं, तथापि तत्थ तत्थ अञ्‍ञेसम्पि तादिसानं निग्गहीतन्तनपुंसकरूपानं दस्सनतो विभङ्गपाळियञ्‍च ‘‘छ चित्ता अब्याकता’’तिआदिदस्सनतो गहेतब्बमेव , तस्मा ‘‘चित्तं, चित्तानि, चित्ता। चित्तं, चित्तानि, चित्ते’’ति कमो वेदितब्बो। निग्गहीतन्तानञ्हि नपुंसकलिङ्गानं कत्थचि ओकारन्तपुल्‍लिङ्गानं विय पच्‍चत्तोपयोगबहुवचनानि भवन्ति। तानि च पुल्‍लिङ्गेन वा सलिङ्गेन वा अलिङ्गेन वा सद्धिं समानाधिकरणानि हुत्वा केवलानि वा पावचने सञ्‍चरन्ति। अत्र ‘‘चत्तारो सतिपट्ठाना। चत्तारो सम्मप्पधाना। सब्बे माला उपेन्तिमं। यस्स एते धना अत्थि। चत्तारो महाभूता। तीणिन्द्रिया। द्वे इन्द्रिया। दसिन्द्रिया। द्वे महाभूते निस्साय द्वे महाभूता, पञ्‍च विञ्‍ञाणा, चतुरो अङ्गे अधिट्ठाय, सेमि वम्मिकमत्थके, रूपा सद्दा रसा गन्धा। रूपे च सद्दे च अथो रसे च। चक्खुञ्‍च पटिच्‍च रूपे च उप्पज्‍जति चक्खुविञ्‍ञाण’’न्ति एवमादयो अनेकसता पाळिप्पदेसा दट्ठब्बा।</description>
    </item>
    
    <item>
      <title>१०. लिङ्गत्तयमिस्सकनामिकपदमाला</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/10_lingattayamissakanAmikapadamAlA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/10_lingattayamissakanAmikapadamAlA/</guid>
      <description>१०. लिङ्गत्तयमिस्सकनामिकपदमाला
अधिकूनकतो चेक-क्खरतो च इतो परं।
तीणि लिङ्गानि मिस्सेत्वा, पदमालमनाकुलं॥
नानासुखुमसङ्केत-गतेस्वत्थेसु विञ्‍ञुनं।
गम्भीरबुद्धिचारत्थं, पवक्खामि यथाबलं॥
इत्थी थी च पभा भा च, गिरा रा पवनं वनं।
उदकञ्‍च दकं कञ्‍च, वितक्‍को इति चादयो॥
भू भूमि चेव अरञ्‍ञं, अरञ्‍ञानीति चादयो।
पञ्‍ञा पञ्‍ञाणं ञाणञ्‍च, इच्‍चादी च तिधा सियुं॥
को वि सा चेव भा रा च, थी धी कु भू तथेव कं।
खं गो मो मा च सं यं तं, किमिच्‍चादी च एकिकाति॥
अयं लिङ्गत्तयमिस्सको नामिकपदमालाउद्देसो। तत्र इत्थी, इत्थी, इत्थियो। इत्थिं…पे॰… भोतियो इत्थियो।</description>
    </item>
    
    <item>
      <title>११. वाच्‍चाभिधेय्यलिङ्गादिपरिदीपननामिकपदमाला</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/11_vAchchAbhidheyyalingAdiparidIpananAmikapadamAlA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/11_vAchchAbhidheyyalingAdiparidIpananAmikapadamAlA/</guid>
      <description>११. वाच्‍चाभिधेय्यलिङ्गादिपरिदीपननामिकपदमाला
वाच्‍चाभिधेय्यलिङ्गादि-वसेनपि इतो परं।
भासिस्सं पदमालायो, भासितस्सानुरूपतो॥
तत्थ वाच्‍चलिङ्गानीति अप्पधानलिङ्गानि, गुणनामसङ्खातानि वा लिङ्गानि। अभिधेय्यलिङ्गानीति पधानलिङ्गानि, गुणीपदसङ्खातानि वा लिङ्गानि। यस्मा पन तेसु वाच्‍चलिङ्गानि नाम अभिधेय्यलिङ्गानुवत्तकानि भवन्ति, तस्मा सब्बानि भूधातुमयानि च वाच्‍चलिङ्गानि अभिधेय्यलिङ्गानुरूपतो योजेतब्बानि। तेसं भूधातुमयानि वाच्‍चलिङ्गानि सरूपतो नामिकपदमालाय अयोजितानिपि तत्थ तत्थ नयतो योजितानि , तस्मा न दानि दस्सेस्साम। अभूधातुमयानिपि किञ्‍चापि नयतो योजितानि, तथापि सोतारानं पयोगेसु कोसल्‍लजननत्थं कथयाम, नामिकपदमालञ्‍च नेसं दस्सेस्साम किञ्‍चि पयोगं वदन्ता।
दीघो रस्सो नीलो पीतो,
सुक्‍को कण्हो सेट्ठो पापो।</description>
    </item>
    
    <item>
      <title>१२. सब्बनामतंसदिसनामनामिकपदमाला</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/12_sabbanAmataMsadisanAmanAmikapadamAlA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/12_sabbanAmataMsadisanAmanAmikapadamAlA/</guid>
      <description>१२. सब्बनामतंसदिसनामनामिकपदमाला
इतो परं पवक्खामि, सब्बनामञ्‍च तस्समं।
नामञ्‍च योजितं नाना-नामेहेव विसेसतो॥
यानि होन्ति तिलिङ्गानि, अनुकूलानि यानि च।
तिलिङ्गानं विसेसेन, पदानेतानि नामतो॥
‘‘सब्बसाधारणकानि, नामानि’’च्‍चेव अत्थतो।
सब्बनामानि वुच्‍चन्ति, सत्तवीसति सङ्खतो॥
तेसु कानिचि रूपेहि, सेसाञ्‍ञेहि च युज्‍जरे।
कानिचि पन सहेव, एतेसं लक्खणं इदं॥
एतस्मा लक्खणा मुत्तं, न पदं सब्बनामिकं।
तस्मातीतादयो सद्दा, गुणनामानि वुच्‍चरे॥
सब्बनामानि नाम – सब्ब कतर कतम उभय इतरअञ्‍ञ अञ्‍ञतर अञ्‍ञतम पुब्ब पर अपर दक्खिण उत्तर अधरयत एत इम अमुकिं एक उभ द्विति चतु तुम्ह अम्ह इच्‍चेतानि सत्तवीस।</description>
    </item>
    
    <item>
      <title>१३. सविनिच्छयसङ्ख्यानामनामिकपदमाला</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/13_savinichChayasankhyAnAmanAmikapadamAlA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/13_savinichChayasankhyAnAmanAmikapadamAlA/</guid>
      <description>१३. सविनिच्छयसङ्ख्यानामनामिकपदमाला
इतो परं पवक्खामि, सङ्ख्यानामिकपन्तियो।
भूधातुजेहि रूपेहि, अञ्‍ञेहि चुपयोजितुं॥
या हि सा हेट्ठा अम्हेहि एक द्विति चतुइच्‍चेतेसं सङ्ख्यासब्बनामानं नामिकपदमाला कथिता, तं ठपेत्वा इध असब्बनामानं पञ्‍च छ सत्तादीनं सङ्ख्यानामानं नामिकपदमाला भूधातुमयेहि अञ्‍ञेहि च रूपेहि योजनत्थं वुच्‍चते –
पञ्‍च, पञ्‍चहि, पञ्‍चभि, पञ्‍चन्‍नं, पञ्‍चसु। सत्तन्‍नं विभत्तीनं वसेन ञेय्यं। ‘‘पञ्‍च भूता, पञ्‍च अभिभवितारो, पञ्‍च पुरिसा, पञ्‍च भूमियो, पञ्‍च कञ्‍ञायो, पञ्‍च भूतानि, पञ्‍च चित्तानी’’तिआदिना सब्बत्थ योजेतब्बं। छ, छहि, छभि, छन्‍नं, छसु, छस्सु इतिपि। ‘‘छस्सु लोको समुप्पन्‍नो, छस्सु क्रुब्बति सन्थव’’न्ति हि पाळि। सत्त, सत्तहि, सत्तभि, सत्तन्‍नं, सत्तसु। अट्ठ, अट्ठहि, अट्ठभि, अट्ठन्‍नं, अट्ठसु। नव, नवहि, नवभि, नवन्‍नं, नवसु। दस, दसहि, दसभि, दसन्‍नं, दससु। एवं एकादस। द्वादस, बारस। तेरस, तेदस, तेळस। चतुद्दस, चुद्दस। पञ्‍चदस, पन्‍नरस। सोळस। सत्तरस। अट्ठारस, अट्ठारसहि, अट्ठारसभि, अट्ठारसन्‍नं, अट्ठारससु। सब्बमेतं बहुवचनवसेन गहेतब्बं।</description>
    </item>
    
    <item>
      <title>१४. अत्थत्तिकविभाग</title>
      <link>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/14_atthattikavibhAga/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vvasuki.github.io/pALi/09_byAkaraNa_gantha-sangaho/03_saddanItippakaraNaM_padamAlA/14_atthattikavibhAga/</guid>
      <description>१४. अत्थत्तिकविभाग
भूधातु ताय निप्फन्‍न-रूपञ्‍चाति इदं द्वयं।
कत्वा पधानमम्हेहि, सब्बमेतं पपञ्‍चितं॥
भवतिस्स वसा दानि, वक्खामत्थत्तिकं वरं।
अत्थुद्धारो तुमन्तञ्‍च, त्वादियन्तं तिकं इध॥
तस्मा ताव भूधातुतो पवत्तस्स भूतसद्दस्स अत्थुद्धारो नीयते –
खन्धसत्तामनुस्सेसु, विज्‍जमाने च धातुयं।
खीणासवे रुक्खादिम्हि, भूतसद्दो पवत्तति॥
उप्पादे चापि विञ्‍ञेय्यो, भूतसद्दो विभाविना।
विपुले सोपसग्गोयं, हीळने विधमेपि च।
पराजये वेदियने, नामे पाकटताय च॥
वुत्तञ्हेतं – भूतसद्दो पञ्‍चक्खन्धामनुस्सधातुविज्‍जमानखीणासवसत्तरुक्खादीसु दिस्सति। ‘‘भूतमिदन्ति भिक्खवे समनुपस्सथा’’तिआदीसु हि अयं पञ्‍चक्खन्धेसु दिस्सति। ‘‘यानीध भूतानि समागतानी’’ति एत्थ अमनुस्से। ‘‘चत्तारो खो भिक्खु महाभूता हेतू’’ति एत्थ धातूसु। ‘‘भूतस्मिं पाचित्तिय’’न्तिआदीसु विज्‍जमाने। ‘‘यो च कालघसो भूतो’’ति एत्थ खीणासवे। ‘‘सब्बेव निक्खिपिस्सन्ति, भूता लोके समुस्सय’’न्ति एत्थ सत्ते। ‘‘भूतगामपातब्यताया’’ति एत्थ रुक्खादीसूति। मूलपरियायसुत्तट्ठकथाय वचनं इदं। टीकायमादिसद्देन उप्पादादीनि गय्हरे। वुत्तञ्हेतं – ‘‘जातं भूतं सङ्खत’’न्तिआदीसु भूतसद्दो उप्पादे दिस्सति। सउपसग्गो पन ‘‘पभूतमरियो पकरोति पुञ्‍ञ’’न्तिआदीसु विपुले। ‘‘येभुय्येन भिक्खूनं परिभूतरूपो’’तिआदीसु हीळने। ‘‘सम्भूतो साणवासी’’तिआदीसु पञ्‍ञत्तियं। ‘‘अभिभूतो मारो विजितो सङ्गामो’’तिआदीसु विधमने। ‘‘पराभूतरूपोखो अयं अचेलो पाथिकपुत्तो’’तिआदीसु पराजये। ‘‘अनुभूतं सुखदुक्ख’’न्तिआदीसु वेदियने। ‘‘विभूतं पञ्‍ञाया’’तिआदीसु पाकटीकरणे दिस्सति, ते सब्बे ‘‘रुक्खादीसू’’तिआदिसद्देन सङ्गहिताति दट्ठब्बाति।</description>
    </item>
    
  </channel>
</rss>