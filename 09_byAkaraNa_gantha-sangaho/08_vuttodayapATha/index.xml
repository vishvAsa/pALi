<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८ वुत्तोदयपाठ on पाळिषु विश्वासटिप्पणयो</title>
    <link>https://vishvAsa.github.io/pALi/09_byAkaraNa_gantha-sangaho/08_vuttodayapATha/</link>
    <description>Recent content in &#43;०८ वुत्तोदयपाठ on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/09_byAkaraNa_gantha-sangaho/08_vuttodayapATha/index.xml" rel="self" type="application/rss+xml" />
    <item>
      <title>०१. सञ्‍ञापरिभासानिद्देस-पठमपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/08_vuttodayapATha/01_sa~n~nAparibhAsAniddesa-paThamaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/08_vuttodayapATha/01_sa~n~nAparibhAsAniddesa-paThamaparichCheda/</guid>
      <description>&lt;p&gt;॥नमो तस्स भगवतो अरहतो सम्मासम्बुद्धस्स॥&lt;br&gt;&#xA;वुत्तोदयम्&lt;br&gt;&#xA;१. सञ्‍ञापरिभासानिद्देस-पठमपरिच्छेद&lt;br&gt;&#xA;रतनत्तयप्पणाम&lt;br&gt;&#xA;१.&lt;br&gt;&#xA;नम’त्थु जन सन्तान, तम सन्तान भेदिनो।&lt;br&gt;&#xA;धम्मु’ज्‍जलन्त रुचिनो, मुनिन्दो’दात रोचिनो॥&lt;br&gt;&#xA;निमित्त&lt;br&gt;&#xA;२.&lt;br&gt;&#xA;पिङ्गला’चरियादीहि, छन्दं य मुदितं पुरा।&lt;br&gt;&#xA;सुद्धमागधिकानं तं, न साधेति यथिच्छितं [य’दिच्छितं यति’च्छितं (क॰)]॥&lt;br&gt;&#xA;गन्थपरिमाण&lt;br&gt;&#xA;३.&lt;br&gt;&#xA;ततो मागधभासाय, मत्ता,वण्ण,विभेदनं।&lt;br&gt;&#xA;लक्ख्य लक्खण संयुत्तं, पसन्‍न’त्थ,पद,क्‍कमं॥&lt;br&gt;&#xA;अभिधानादि&lt;br&gt;&#xA;४.&lt;br&gt;&#xA;इदं वुत्तोदयं नाम, लोकिय’च्छन्दनिस्सितं।&lt;br&gt;&#xA;आरभिस्स’महं दानि, तेसं सुखविबुद्धिया॥&lt;br&gt;&#xA;गणसङ्केतसञ्‍ञा&lt;br&gt;&#xA;५.&lt;br&gt;&#xA;सब्बग्ला म्ना,’दिगलहू, भ्या’,मज्झ’न्त गरू जसा।&lt;br&gt;&#xA;मज्झ’न्तला र,ते’ते’ट्ठ, गणा गो गरु,लो लहु॥&lt;br&gt;&#xA;गणनियम&lt;br&gt;&#xA;६.&lt;br&gt;&#xA;भ,ज,सा सब्बग,लहू, पञ्‍चि’मे सण्ठिता गणा।&lt;br&gt;&#xA;अरियादिम्हि विञ्‍ञेय्या, गणो इध चतु’क्‍कलो॥&lt;br&gt;&#xA;गरु,लहुसरूप&lt;br&gt;&#xA;७.&lt;br&gt;&#xA;संयोगा’दि च, दीघो च, निग्गहीतपरो च, यो।&lt;br&gt;&#xA;गरु, वङ्को, पादन्तो,वा, रस्सो’ञ्‍ञो मत्तिको लु’जु॥&lt;br&gt;&#xA;८.&lt;br&gt;&#xA;परे पादादिसंयोगे, यो पुब्बो गरुक’क्खरो।&lt;br&gt;&#xA;लहु स क्‍वचि विञ्‍ञेय्यो, तदुदाहरणं यथा॥&lt;br&gt;&#xA;९.&lt;br&gt;&#xA;दस्सनरसा’नुभावने, निबद्धगेधा जिनस्स’यं जनता।&lt;br&gt;&#xA;विम्हयजननी सञ्‍ञत, क्रिया नु कं ना’नुरञ्‍जयति॥&lt;br&gt;&#xA;१०.&lt;br&gt;&#xA;विञ्‍ञेय्या लोकतो सञ्‍ञा, समुद्दो,सु,रसादिनं।&lt;br&gt;&#xA;पादोञेय्यो चतुत्थं’सो, पदच्छेदो यती भवे॥&lt;br&gt;&#xA;११.&lt;br&gt;&#xA;सम,मड्ढसमं, वुत्तं, विसमं चा’परं तिधा।&lt;br&gt;&#xA;समा लक्खणतो पादा, चत्तारो यस्स तं समं॥&lt;br&gt;&#xA;१२.&lt;br&gt;&#xA;यस्स’न्तिमेन दुतियो, ततियेना’दिमो समो।&lt;br&gt;&#xA;त’दड्ढसम, मञ्‍ञं तु, भिन्‍न लक्खण पादिकं॥&lt;br&gt;&#xA;१३.&lt;br&gt;&#xA;पाद’मेकक्खरा’रब्भ, याव छब्बीसत’क्खरा।&lt;br&gt;&#xA;भवे पादेहि तं छन्दं, नानानामो’दितं ततो॥&lt;br&gt;&#xA;१४.&lt;br&gt;&#xA;दण्डका चण्डवुट्ठ्या’दि, पादेहि छहि, तीहि तु।&lt;br&gt;&#xA;‘गाथा’ति च परत्थे’वं, छन्दो सञ्‍ञा पकासिता॥&lt;br&gt;&#xA;१५.&lt;br&gt;&#xA;अनन्तरो’दितं च’ञ्‍ञ, मेतं सामञ्‍ञ नामतो।&lt;br&gt;&#xA;‘गाथा’इच्‍चेव निद्दिट्ठं, मुनिन्दवचने पन॥&lt;br&gt;&#xA;१६.&lt;br&gt;&#xA;विसेसनामतो किञ्‍चि, गहेत्वा सब्बथो’चितं।&lt;br&gt;&#xA;दस्सयिस्साम’हं ते’त्थ, नामाना’वि भविस्सरे॥&lt;br&gt;&#xA;इति वुत्तोदये छन्दसि सञ्‍ञापरिभासा निद्देसो नाम&lt;br&gt;&#xA;पठमो परिच्छेदो।&lt;/p&gt;</description>
    </item>
    <item>
      <title>०२. मत्तावुत्तिनिद्देस-दुतियपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/08_vuttodayapATha/02_mattAvuttiniddesa-dutiyaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/08_vuttodayapATha/02_mattAvuttiniddesa-dutiyaparichCheda/</guid>
      <description>&lt;p&gt;२. मत्तावुत्तिनिद्देस-दुतियपरिच्छेद&lt;br&gt;&#xA;गणनियम&lt;br&gt;&#xA;१७.&lt;br&gt;&#xA;छट्ठो’खिललहु,जो वा,&lt;br&gt;&#xA;गयुता’ञ्‍ञे,छ’ग्गणा,न जो विसमे,।&lt;br&gt;&#xA;अरियाय’न्तड्ढे लो, छट्ठो,’न्ते गो,गणा छ’ञ्‍ञे॥&lt;br&gt;&#xA;यतिनियम&lt;br&gt;&#xA;१८.&lt;br&gt;&#xA;पठमड्ढे छट्ठो चे,&lt;br&gt;&#xA;सब्बलहे,’त्था’दिलहुनि भवतियति।&lt;br&gt;&#xA;तप्परको,न्तेपि, सचे, चरिमेपि, भवति चतुत्थो’न्ते॥&lt;br&gt;&#xA;१९. अरियासामञ्‍ञं चे, पुब्बो’दित लक्खणं भवे यस्सा।&lt;br&gt;&#xA;२०. आदिम’मथ पादयुगं, यस्सा त्यं’सेहि सा पथ्या।&lt;br&gt;&#xA;२१.&lt;br&gt;&#xA;यत्थ गणत्तय मुल्‍लङ्घि,&lt;br&gt;&#xA;यो’भयत्था’दिमो भवे विपुला॥&lt;br&gt;&#xA;२२. गरुमज्झगो जकारो, चतुत्थको दुतियको चपला।&lt;br&gt;&#xA;२३.&lt;br&gt;&#xA;चपला’गता’खिलं चे, दला’दिमं लक्खणं भजति यस्सा।&lt;br&gt;&#xA;पथ्यालक्खण’मञ्‍ञं, मुखचपला नाम सा भवति॥&lt;br&gt;&#xA;२४.&lt;br&gt;&#xA;पथ्याय लक्खणं चे, पठमड्ढे लक्खणं तु चपलाय।&lt;br&gt;&#xA;दुतिये दले’थ यस्सा, पकित्तिता सा जघनचपला॥&lt;br&gt;&#xA;अरियाजातियो।&lt;br&gt;&#xA;२५.&lt;br&gt;&#xA;सब्बंपठमदले यदि, लक्खण’मरियाय वुत्त’मुभयेसु।&lt;br&gt;&#xA;यस्सा दलेसु युत्तं,&lt;br&gt;&#xA;वुत्ता सा गीति वुत्त यति ललिता॥&lt;br&gt;&#xA;२६.&lt;br&gt;&#xA;अरियायं दुतिय’ड्ढे, गदिता’खिललक्खणं यं तं।&lt;br&gt;&#xA;भवति दलेसु’भयेसुपि,&lt;br&gt;&#xA;यदि यस्सा सा’य मुपगीति॥&lt;br&gt;&#xA;२७.&lt;br&gt;&#xA;अरियाय’ड्ढद्वितयं, पुब्बोदित लक्खणो’पेतं।&lt;br&gt;&#xA;विपरिययेना’भिहितं,&lt;br&gt;&#xA;यस्सा सम्भवति चे’ह सो’ग्गीति॥&lt;br&gt;&#xA;२८.&lt;br&gt;&#xA;अरियापुब्ब’ड्ढं यदि, गरुने’केना’धिकेन निधने युत्तं।&lt;br&gt;&#xA;यदि पुब्ब’ड्ढसमानं, दल मितरं चो’दिता’य’मरियागीति॥&lt;br&gt;&#xA;गीतिजातियो।&lt;br&gt;&#xA;२९.&lt;br&gt;&#xA;विसमे छ सियुं कला मुखे,&lt;br&gt;&#xA;समे त्व’ट्ठ, र,ल,गा, ततो’परि।&lt;br&gt;&#xA;वेतालीयं त मुच्‍चते, लहु छक्‍कं न निरन्तरं समे॥&lt;br&gt;&#xA;३०.&lt;br&gt;&#xA;वेतालीयोपमं मुखे तं,&lt;br&gt;&#xA;ओपच्छन्दसकं र,या य’दन्ते॥&lt;br&gt;&#xA;३१. आपातलिका कथिता’यं, भगगा’न्ते यदि पुब्बमिव’ञ्‍ञं।&lt;br&gt;&#xA;३२.&lt;br&gt;&#xA;यदा’दितो दक्खिणन्तिका,&lt;br&gt;&#xA;ठिते’त्थ पादेस्वा’खिलेसु जो॥&lt;br&gt;&#xA;३३.&lt;br&gt;&#xA;‘उदिच्‍चवुत्ती’ति वुच्‍चते,&lt;br&gt;&#xA;जो चा’दो विसमेसु सण्ठितो॥&lt;br&gt;&#xA;३४. पुब्बत्थ, समेसु चे ग, जा, ‘पच्‍चवुत्ति’ रुदिता’ति सण्ठिता।&lt;br&gt;&#xA;३५.&lt;br&gt;&#xA;समासमा’त्रा’दिनं समा,&lt;br&gt;&#xA;संयुता भवति तं पवत्तकं॥&lt;br&gt;&#xA;३६. अस्स सा सम कता’ परन्तिका।&lt;br&gt;&#xA;३७. तद’ञ्‍ञजा चारुहासिनी।&lt;br&gt;&#xA;वेतालीयजातियो।&lt;br&gt;&#xA;३८. द्विक विहत वसु लहु अचलधिति रि’ह।&lt;br&gt;&#xA;३९. मत्तासमकं नवमो ल्ग’न्ते।&lt;br&gt;&#xA;४०. जो न्ला’ थवा’ण्णवा विसिलोको।&lt;br&gt;&#xA;४१. तद्वयतो वानवासिका’ख्या।&lt;br&gt;&#xA;४२. पञ्‍च,ट्ठ,नवसु यदि लो चित्रा।&lt;br&gt;&#xA;४३. ग,ल्या’ट्ठहि चे’सा वु’पचित्रा।&lt;br&gt;&#xA;४४.&lt;br&gt;&#xA;य’मतीत लक्खण विसेस युतं, (चित्रा)&lt;br&gt;&#xA;मत्ता समा’दि पादा’भिहितं। (विसिलोक)&lt;br&gt;&#xA;अनियत वुत्त परिमाण सहितं, (वानवासिका)&lt;br&gt;&#xA;पथितं जनेसु पादाकुलकं॥ (विसिलोक)&lt;br&gt;&#xA;मत्तासमक जातियो।&lt;br&gt;&#xA;४५.&lt;br&gt;&#xA;विना वण्णेहि मत्ता गा, विना वण्णा गरूहि तु।&lt;br&gt;&#xA;विना लहूहि गरवो, दले पथ्यादिनो मता॥&lt;br&gt;&#xA;इति वुत्तोदये छन्दसि मत्तावुत्तिनिद्देसो नाम&lt;br&gt;&#xA;दुतियो परिच्छेदो।&lt;/p&gt;</description>
    </item>
    <item>
      <title>०३. समवुत्तिनिद्देस-ततियपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/08_vuttodayapATha/03_samavuttiniddesa-tatiyaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/08_vuttodayapATha/03_samavuttiniddesa-tatiyaparichCheda/</guid>
      <description>&lt;p&gt;३. समवुत्तिनिद्देस-ततियपरिच्छेद&lt;br&gt;&#xA;४६. त्या’ चे तनुमज्झा।&lt;br&gt;&#xA;गायत्ती।&lt;br&gt;&#xA;४७. कुमार ललिता ज्स्गा।&lt;br&gt;&#xA;उण्हिका।&lt;br&gt;&#xA;४८. चित्रपदा यदि भा गा।&lt;br&gt;&#xA;४९. मो मो गो गो विज्जुम्माला।&lt;br&gt;&#xA;५०. भा त, ल, गा माणवकं।&lt;br&gt;&#xA;५१. ग्ला समानिका र,जा च।&lt;br&gt;&#xA;५२. पमाणिका ज, रा ल, गा।&lt;br&gt;&#xA;अनुट्ठुभा।&lt;br&gt;&#xA;५३. रा न,सा यदि हलमुखी।&lt;br&gt;&#xA;५४. भुजग सुसु सटा ना मो।&lt;br&gt;&#xA;ब्रहती।&lt;br&gt;&#xA;५५. म्साज्गा सुद्धविराजितं मतं।&lt;br&gt;&#xA;५६. म्ना यो गो यदि पणवो ख्यातो।&lt;br&gt;&#xA;५७. म्भा स,गयुत्ता रुम्मवती सा।&lt;br&gt;&#xA;५८. ञेय्या मत्ता म, भ, स, गयुत्ता।&lt;br&gt;&#xA;५९. चम्पकमाला चे भ, म, सा गो [इदं नामन्तरञापनत्थमेव पुन वुत्तं (टी॰)]।&lt;br&gt;&#xA;६०. न, र, ज, गेहि सा मनोरमा।&lt;br&gt;&#xA;६१. उब्भासकं तं चे तो म, रा ल्च।&lt;br&gt;&#xA;६२. तो जा गरुना’य’मुपट्ठिता।&lt;br&gt;&#xA;पन्ति।&lt;br&gt;&#xA;६३. इन्दादिका ता वजिरा ज, गा गो।&lt;br&gt;&#xA;६४. उपादिका सा’व ज,ता ज,गा गो।&lt;br&gt;&#xA;६५.&lt;br&gt;&#xA;अनन्तरो’दीरित लक्खणा चे, (उपेन्दवजिर)&lt;br&gt;&#xA;पादा विमिस्सा उपजातियो ता। (इन्दवजिर)&lt;br&gt;&#xA;एवं किल’ञ्ञासुपि मिस्सितासु, (इन्दवजिर)&lt;br&gt;&#xA;वदन्ति जातिस्विद’ मेव नामं॥ (उपेन्दवजिर)&lt;br&gt;&#xA;६६. न, ज, ज, ल, गा गदिता सुमुखी।&lt;br&gt;&#xA;६७. दोधक मिच्छति चे भ,भ,भा गा।&lt;br&gt;&#xA;६८. वेद,स्सेहि,ध्ता त्गगा,सालिनी सा।&lt;br&gt;&#xA;६९. वातोम्मी सा, यति सा म्भा त, गा गो।&lt;br&gt;&#xA;७०. भा त, न, गा गो’सु, रस सिरी सा।&lt;br&gt;&#xA;७१. रो न, रा इह रथोद्धता ल, गा।&lt;br&gt;&#xA;७२. स्वागते’ति र, न, भा गरुका द्वे।&lt;br&gt;&#xA;७३. न,न,र,लहु,गरूहि भद्दिका।&lt;br&gt;&#xA;तिट्ठुभा।&lt;br&gt;&#xA;७४. वदन्ति वंसट्ठमि’दं ज, ता ज, रा।&lt;br&gt;&#xA;७५. सा इन्दवंसा खलु यत्थ ता ज,रा।&lt;br&gt;&#xA;७६. इध तोटक मम्बुधि,सेहि मितं।&lt;br&gt;&#xA;७७. दुतविलम्बित माह न, भा भ,रा।&lt;br&gt;&#xA;७८. वसु युग विरती ना,म्या’ पुटो’यं।&lt;br&gt;&#xA;७९. न, य, सहिता न्या’ कुसुमविचित्ता।&lt;br&gt;&#xA;८०. भुजङ्ग’प्पयातं भवे वेद, येहि।&lt;br&gt;&#xA;८१. न, भ, ज, रेहि भवति’प्पियंवदा।&lt;br&gt;&#xA;८२. वुत्ता सुधीहि ललिता त, भा ज, रा।&lt;br&gt;&#xA;८३. पमितक्खरा स, ज, स,सेहु’दिता।&lt;br&gt;&#xA;८४. न,न,भ,र,सहिता’भिहितु’ज्जला।&lt;br&gt;&#xA;८५. पञ्च’स्स’च्छिन्ना, वेस्सदेवी म,मा या।&lt;br&gt;&#xA;८६. भवति हि तामरसं न, ज, जा यो।&lt;br&gt;&#xA;८७. ‘कमला’ति ञेय्या स,य,सेहि यो चे।&lt;br&gt;&#xA;जगती।&lt;br&gt;&#xA;८८. म्ना ज्रा गो, तिदसयति’प्पहस्सिणी सा।&lt;br&gt;&#xA;८९. चतु,ग्गहे,हि’ह रुचिरा, ज,भा स्ज,गा।&lt;br&gt;&#xA;अतिजगती।&lt;br&gt;&#xA;९०. न,न,र,स,लहु,गा,सरेहि’पराजिता।&lt;br&gt;&#xA;९१. न,न,भ,न,ल,गि’ति,प्पहरणकलिका।&lt;br&gt;&#xA;९२. वुत्ता वसन्ततिलका त,भ,जा ज,गा गो।&lt;br&gt;&#xA;सक्करी।&lt;br&gt;&#xA;९३. द्विहत हय लहु र’थ गि’ति ससिकला।&lt;br&gt;&#xA;९४. वसु,हय,यति रि’ह,मणिगुणनिकरो।&lt;br&gt;&#xA;९५. न,न,म,य,य,युता’यं,मालिनी भोगि’सीहि।&lt;br&gt;&#xA;९६. भवति न,जा,भ,जा रसहिता पभद्दकं।&lt;br&gt;&#xA;अतिसक्करी।&lt;br&gt;&#xA;९७. न,ज,भ,ज,रा सदा भवति वाणिनी ग, युत्ता।&lt;br&gt;&#xA;अट्ठि।&lt;br&gt;&#xA;९८. य, मा नो सो भल्गा, रस, हरविरामा सिखरणी।&lt;br&gt;&#xA;९९. रस, युगि, सितो, नो सो म्रा स्ला, ग्य’दा हरिणी तदा।&lt;br&gt;&#xA;१००. मन्दक्कन्ता, म,भ,न,त,त,गा, गो युगु,त्व,स्सकेहि।&lt;br&gt;&#xA;अच्चट्ठि।&lt;br&gt;&#xA;१०१. मो तो नो यो या, कुसुमितलता, वेल्लिता’ क्खु,त्वि,सीहि।&lt;br&gt;&#xA;धुति।&lt;br&gt;&#xA;१०२. रसु,त्व,स्सेहि य्मा, न,स,र,र,गरू, मेघविप्फुज्जिता सा।&lt;br&gt;&#xA;१०३. अक्कस्सेहि यति म्स,जास,त,त,गा, सद्दूलविक्कीळितं।&lt;br&gt;&#xA;अतिधुति।&lt;br&gt;&#xA;१०४. वुत्त मीदिसं तु नामतो र,जा र,जा र,जा गरू,लहू च।&lt;br&gt;&#xA;कति।&lt;br&gt;&#xA;१०५. म्रा भ्ना यो यो’त्र येन,त्ति,मुनि, यतियुता, सन्धरा कित्तिता’यं।&lt;br&gt;&#xA;पकति।&lt;br&gt;&#xA;१०६. ओ न,र,ना र,ना च थ गरू दस,क्क,विरमञ्हि भद्दक’मिदं।&lt;br&gt;&#xA;आकति।&lt;br&gt;&#xA;इति वुत्तोदये छन्दसि समवुत्तिनिद्देसो नाम&lt;br&gt;&#xA;ततियो परिच्छेदो।&lt;/p&gt;</description>
    </item>
    <item>
      <title>०४. अड्ढसमवुत्तिनिद्देस-चतुत्थपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/08_vuttodayapATha/04_aDDhasamavuttiniddesa-chatutthaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/08_vuttodayapATha/04_aDDhasamavuttiniddesa-chatutthaparichCheda/</guid>
      <description>&lt;p&gt;४. अड्ढसमवुत्तिनिद्देस-चतुत्थपरिच्छेद&lt;br&gt;&#xA;१०७.&lt;br&gt;&#xA;विसमे यदि सा स,ल,गा समे,&lt;br&gt;&#xA;भ,त्तयतो गरुका वु’पचित्तं॥&lt;br&gt;&#xA;१०८.&lt;br&gt;&#xA;भ,त्तयतो यदि गा दुतमज्झा।&lt;br&gt;&#xA;यदि पुनरे’व भवन्ति न, जा ज्या॥&lt;br&gt;&#xA;१०९.&lt;br&gt;&#xA;यदि स,त्तितयं गरुयुत्तं,&lt;br&gt;&#xA;वेगवती यदि भ,त्तितया गा॥&lt;br&gt;&#xA;११०.&lt;br&gt;&#xA;तो जो विसमे रतो गरू चे।&lt;br&gt;&#xA;स्मा ज्गा भद्दविराज मेत्थ गो चे॥&lt;br&gt;&#xA;१११.&lt;br&gt;&#xA;विसमे स, जा स,गरु,युत्ता।&lt;br&gt;&#xA;केतुमती समे भ,र,न,गा गो॥&lt;br&gt;&#xA;११२.&lt;br&gt;&#xA;आख्यानकी ता विसमे ज, गा गो। (इन्दवजिर)&lt;br&gt;&#xA;ज,ता ज,गा गो तु समे’थ पादे॥ (उपेन्दवजिर)&lt;br&gt;&#xA;११३.&lt;br&gt;&#xA;ज,ता ज,गा गो विसमे समे तु। (उपेन्दवजिर)&lt;br&gt;&#xA;ता जो ग,गा चे विपरीतपुब्बा॥ (इन्दवजिर)&lt;br&gt;&#xA;११४.&lt;br&gt;&#xA;स,स,तो स,ल,गा विसमे समे।&lt;br&gt;&#xA;न,भ,भ,रा भवते हरिणप्‍लुता॥&lt;br&gt;&#xA;११५.&lt;br&gt;&#xA;यदि न,न,र,ल,गा न,जा ज,रा,&lt;br&gt;&#xA;यदि च तदा’परवत्त मिच्छति॥&lt;br&gt;&#xA;११६.&lt;br&gt;&#xA;विसम मुपगता न,ना र,या चे।&lt;br&gt;&#xA;न,ज,ज,र,गा समके च पुप्फितग्गा॥&lt;br&gt;&#xA;द्वयं मिदं वेतालीय’प्पभेदो।&lt;br&gt;&#xA;११७.&lt;br&gt;&#xA;सा यवादिका मती र,जा र,जा त्व,&lt;br&gt;&#xA;समे समे ज,रा ज,रा गरू भवेय्युं॥&lt;br&gt;&#xA;इति वुत्तोदये छन्दसि अड्ढसमवुत्तिनिद्देसो नाम&lt;br&gt;&#xA;चतुत्थो परिच्छेदो।&lt;/p&gt;</description>
    </item>
    <item>
      <title>०५. विसमवुत्तिनिद्देस-पञ्‍चमपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/08_vuttodayapATha/05_visamavuttiniddesa-pa~nchamaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/08_vuttodayapATha/05_visamavuttiniddesa-pa~nchamaparichCheda/</guid>
      <description>&lt;p&gt;५. विसमवुत्तिनिद्देस-पञ्‍चमपरिच्छेद&lt;br&gt;&#xA;११८. न’ट्ठक्खरेसु पादेसु, स्ना’दिम्हा यो’ण्णवा वत्तं।&lt;br&gt;&#xA;११९. समेसु सिन्धुतो जेन, पथ्यावत्तं पकित्तितं।&lt;br&gt;&#xA;१२०. ओजेसु जेन सिन्धुतो, त’मेव वीपरीता’दि।&lt;br&gt;&#xA;१२१. न,कारो चे जलधितो, चपलावत्त’मिच्‍चे’तं।&lt;br&gt;&#xA;१२२. समे लो सत्तमो यस्सा, विपुला पिङ्गलस्स सा।&lt;br&gt;&#xA;१२३. सेतवस्सा’खिलेसुपि।&lt;br&gt;&#xA;१२४. भेन’ण्णवा भ’ब्बिपुला।&lt;br&gt;&#xA;१२५. एव’मञ्‍ञा रो चतुत्था।&lt;br&gt;&#xA;१२६. नो’ण्णवा चे नविपुला।&lt;br&gt;&#xA;१२७. तो’ण्णवा तथा’ञ्‍ञा सिया।&lt;br&gt;&#xA;वत्त’प्पभेदो।&lt;br&gt;&#xA;१२८.&lt;br&gt;&#xA;नदिस्सते’त्थ यं छन्दं, पयोगे दिस्सते यदि।&lt;br&gt;&#xA;विसम’क्खरपादं तं, गाथा सामञ्‍ञनामतो॥&lt;br&gt;&#xA;इति वुत्तोदये छन्दसि विसमवुत्ति निद्देसो नाम&lt;br&gt;&#xA;पञ्‍चमो परिच्छेदो।&lt;/p&gt;</description>
    </item>
    <item>
      <title>०६. छप्पच्‍चयविभाग-छट्ठपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/08_vuttodayapATha/06_ChappachchayavibhAga-ChaTThaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/08_vuttodayapATha/06_ChappachchayavibhAga-ChaTThaparichCheda/</guid>
      <description>&lt;p&gt;६. छप्पच्‍चयविभाग-छट्ठपरिच्छेद&lt;br&gt;&#xA;पत्थारनय&lt;br&gt;&#xA;१२९.&lt;br&gt;&#xA;पत्थारे सब्बगे पादे, पुब्बगा’धो ल्प’रे समा।&lt;br&gt;&#xA;पुब्बे गरु ते च मिमे, कत्तब्बा याव सब्बला॥&lt;br&gt;&#xA;नट्ठनय&lt;br&gt;&#xA;१३०.&lt;br&gt;&#xA;नट्ठस्स यो भवेय्य’ङ्को, तस्मिं लो’द्धिकते समे।&lt;br&gt;&#xA;विसमे त्वे’कसहिते, भवेय्य’द्धिकते गरु॥&lt;br&gt;&#xA;उद्दिट्ठनय&lt;br&gt;&#xA;१३१.&lt;br&gt;&#xA;एका’दिनुक्‍कमेन’ङ्के, पुब्बाधो द्विगुणे लिखे।&lt;br&gt;&#xA;मिस्सकेहि लहुट्ठेहि, से’केहु’द्दिट्ठकं भवे॥&lt;br&gt;&#xA;सब्बगलक्रियनय&lt;br&gt;&#xA;१३२.&lt;br&gt;&#xA;वुत्त’क्खर समा सङ्ख्या, लिक्ख्य सेको’परू’परि।&lt;br&gt;&#xA;एकेकहीन मेकादि, नु’ट्ठाने सब्बगादिकं॥&lt;br&gt;&#xA;वुत्तसङ्ख्यानय&lt;br&gt;&#xA;१३३.&lt;br&gt;&#xA;गरुक्रिया’ङ्क सन्दोहे, भवे सङ्ख्या विमिस्सिते।&lt;br&gt;&#xA;उद्दिट्ठ’ङ्क समाहारो, से’को वे’मं समा’नये॥&lt;br&gt;&#xA;वुत्तअद्धानय&lt;br&gt;&#xA;१३४.&lt;br&gt;&#xA;सङ्ख्येव द्विगुणे’कूना, वित्थारा’यामसम्भवा।&lt;br&gt;&#xA;वुत्तस्स’द्ध’न्तरानञ्‍च, गरुलानञ्‍च अङ्गुलं॥&lt;br&gt;&#xA;इति वुत्तोदये छन्दसि छप्पच्‍चयविभागो नाम&lt;br&gt;&#xA;छट्ठो परिच्छेदो।&lt;br&gt;&#xA;निगमन&lt;br&gt;&#xA;१३५.&lt;br&gt;&#xA;सेल’न्तरा’यतन वासिक सील’त्थेर,&lt;br&gt;&#xA;पादो गरु ग्गुणगरु ज्‍जयतं ममे’सो।&lt;br&gt;&#xA;यस्स प्पभाव’मवलम्ब मये’दिसोपि,&lt;br&gt;&#xA;सम्पादितो’भिमत सिद्धिकरो परत्थो॥&lt;br&gt;&#xA;१३६.&lt;br&gt;&#xA;परत्थ सम्पादनतो, पुञ्‍ञेना’धिगतेन’हं।&lt;br&gt;&#xA;परत्थ सम्पादनको, भवेय्यं जाति जातियं॥&lt;br&gt;&#xA;१३७.&lt;br&gt;&#xA;अवलोकित मत्तेन, यथा छप्पच्‍चया मया।&lt;br&gt;&#xA;साधिता साधयन्ते’व, मिच्छितत्थम्पि पाणिनोति॥&lt;br&gt;&#xA;इति सङ्घरक्खितमहासामित्थेरेन विरचितम्&lt;br&gt;&#xA;वुत्तोदयप्पकरणं परिनिट्ठितं।&lt;/p&gt;</description>
    </item>
  </channel>
</rss>
