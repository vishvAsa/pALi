---
title: UNKNOWN_TITLE

---
नमो तस्स भगवतो अरहतो सम्मासम्बुद्धस्स।  
बालावतार  


## पणाम

[क]  
सब्बं निरुत्तिपथपारगतं सबुद्धं,  
बुद्धं तिलोकतिलकं हतपापधम्मं।  
धम्मं विमुत्तिसुखदं विहताघसंघं,  
संघं च निच्चमभिवन्दिय दक्खिणेय्यं॥  
[ख]  
वुद्धिप्पत्तोस्मि मुद्धो मम वरगरवो सीलपञ्ञादिसोभे,  
चन्दादिच्चेव सुद्धे वरजिनठपिते सासनाब्भे पतीते।  
निस्सायेवा तिपेमा पणमिय सिरसा निच्चमेसं सरित्वा,  
पादम्भोजे गुणग्गे हतदुरितमलो आनुभावेन तस्सा॥  
[ग]  
पोराण सीहळ पदत्थ विनिच्छयञ्च,  
सब्बम्पि मागधनिरुत्तिनयं पसत्थं।  
अञ्ञञ्च नेकविध सक्कत सद्दसत्थं,  
पारम्पराभत मतञ्च निसम्म सम्मा॥  
[घ]  
बालावतार वरमागध सद्दसत्थे,  
दुब्बोध नेकपदअत्थ विनिच्छयेन।  
अत्थाय आधुनिक बालपरम्पराय,  
बालावतार वरगण्ठिपदं करिस्सं॥  
[ङ]  
निच्चं ये मेत्थ बाला वरहदययुता सुट्ठु निक्खित्तनेत्ता,  
पुण्णे नानानयानं सुरतरुसदिसे धीरपासंसिये वे।  
गम्भीरं दुत्तरं ते जिनवचनुदधिं तिण्णथामा भवेय्युं,  
लद्धोपाया च चन्दं तदितरपचुरं सक्कतं सोतुकामा॥  
[च]  
गन्थनिप्फत्तिया सेस – दुक्करत्तं यथावतो।  
जानन्ति कुसला धीरा, नेकसत्थन्तरादिसु।  
गन्थेसु गुणदोसम्पि, तेयेव विदुरा सदा॥  
[छ]  
तस्मा एत्थ पमादादि – दोसलेसो भवे यदि।  
पोराणाचेरलद्धीहि, विलोमं वा भवेय्य चे॥  
[ज]  
गन्थन्तरं विगाहेत्वा, विचारेत्वा पुनप्पुनं।  
युत्तिमेव च गण्हन्तु, हुत्वा वीमंसबुद्धिकाति॥  


## पणाम

१. बुद्धं तिधा भिवन्दित्वा, बुद्धम्बुज विलोचनं।  
बालावतारं भासिस्सं, बालानं बुद्धिवुद्धिया॥  