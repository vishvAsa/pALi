<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;११ सुबोधालङ्कारपाठ on पाळिषु विश्वासटिप्पणयो</title>
    <link>https://vishvAsa.github.io/pALi/09_byAkaraNa_gantha-sangaho/11_subodhAlankArapATha/</link>
    <description>Recent content in &#43;११ सुबोधालङ्कारपाठ on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/09_byAkaraNa_gantha-sangaho/11_subodhAlankArapATha/index.xml" rel="self" type="application/rss+xml" />
    <item>
      <title>०१. दोसावबोध-पठमपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/11_subodhAlankArapATha/01_dosAvabodha-paThamaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/11_subodhAlankArapATha/01_dosAvabodha-paThamaparichCheda/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;सुबोधालङ्कारो&lt;br&gt;&#xA;१. दोसावबोध-पठमपरिच्छेद&lt;br&gt;&#xA;रतनत्तयप्पणाम&lt;br&gt;&#xA;१.&lt;br&gt;&#xA;मुनिन्दवदनम्भोज, गब्भसम्भवसुन्दरी।&lt;br&gt;&#xA;सरणं पाणिनं वाणी, मय्हं पीणयतं मनं॥&lt;br&gt;&#xA;निमित्त&lt;br&gt;&#xA;२.&lt;br&gt;&#xA;राम, सम्मा’द्य’लङ्कारा, सन्ति सन्तो पुरातना।&lt;br&gt;&#xA;तथापि तु वळञ्‍जेन्ति, सुद्धमागधिका न ते॥&lt;br&gt;&#xA;अभिधानादिकम्&lt;br&gt;&#xA;३.&lt;br&gt;&#xA;तेना’पि नाम तोसेय्य, मेते लङ्कारवज्‍जिते।&lt;br&gt;&#xA;अनुरूपेना’लङ्कारे, ने’स मेसो परिस्समो॥&lt;br&gt;&#xA;४.&lt;br&gt;&#xA;येसं न सञ्‍चिता पञ्‍ञा, नेकसत्थन्तरो’चिता।&lt;br&gt;&#xA;सम्मोह’ब्भाहता वे’ते, नावबुज्झन्ति किञ्‍चिपि॥&lt;br&gt;&#xA;५.&lt;br&gt;&#xA;किं तेहि पादसुस्सूसा, येसं नत्थि गरूनि’ह।&lt;br&gt;&#xA;ये तप्पादरजोकिण्णा, ते’व साधू विवेकिनो॥&lt;br&gt;&#xA;६.&lt;br&gt;&#xA;कब्ब, नाटकनिक्खित्त, नेत्तचित्ता कविज्‍जना।&lt;br&gt;&#xA;यंकिञ्‍चि रचयन्ते’तं, न विम्हयकरं परं॥&lt;br&gt;&#xA;७.&lt;br&gt;&#xA;तेये’व पटिभावेन्तो, सो’व बन्धो सविम्हयो।&lt;br&gt;&#xA;येन तोसेन्ति विञ्‍ञू ये, तत्थ प्य’विहिता’दरा॥&lt;br&gt;&#xA;८.&lt;br&gt;&#xA;बन्धो च नाम सद्द,त्था, सहिता दोसवज्‍जिता।&lt;br&gt;&#xA;पज्‍ज गज्‍ज विमिस्सानं, भेदेना’यं तिधा भवे॥&lt;br&gt;&#xA;९.&lt;br&gt;&#xA;निबन्धो चा’निबन्धो च, पुन द्विधा निरुप्पते।&lt;br&gt;&#xA;तं तु पापेन्त्य’लङ्कारा, विन्दनीयतरत्तनं॥&lt;br&gt;&#xA;१०.&lt;br&gt;&#xA;अनवज्‍जं मुखम्भोज [‘‘अम्भोज’’न्ति पदं पाळियं नत्थि, वारिजवाचकं, सक्‍कटगन्थतो अनीतं], मनवज्‍जा च भारती।&lt;br&gt;&#xA;अलङ्कता’व सोभन्ते, किं नु ते निर’लङ्कता?&lt;br&gt;&#xA;११.&lt;br&gt;&#xA;विना गरूपदेसं तं, बालो’लङ्कत्तु मिच्छति।&lt;br&gt;&#xA;सम्पापुणे न विञ्‍ञूहि, हस्सभावं कथं नु सो?&lt;br&gt;&#xA;१२.&lt;br&gt;&#xA;गन्थोपि कविवाचान, मलङ्कार’प्पकासको।&lt;br&gt;&#xA;याति तब्बचनीयत्तं, त’ब्बोहारू’पचारतो॥&lt;br&gt;&#xA;१३.&lt;br&gt;&#xA;द्विप्पकारा अलङ्कारा, तत्थ सद्द, त्थभेदतो।&lt;br&gt;&#xA;सद्दत्था बन्धनामा’व, तंसज्‍जित तदावलि॥&lt;br&gt;&#xA;१४.&lt;br&gt;&#xA;गुणालङ्कारसंयुत्ता, अपि दोसलव’ङ्किता।&lt;br&gt;&#xA;पसंसिया न विञ्‍ञूहि, सा कञ्‍ञा विय तादिसी॥&lt;br&gt;&#xA;१५.&lt;br&gt;&#xA;तेन दोसनिरासो’व, महुस्साहेन साधियो।&lt;br&gt;&#xA;निद्दोसा सब्बथा सा’यं, सगुणा न भवेय्य किं?&lt;br&gt;&#xA;१६.&lt;br&gt;&#xA;सा’लङ्कारवियुत्ता’पि, गुणयुत्ता मनोहरा।&lt;br&gt;&#xA;निद्दोसा दोसरहिता, गुणयुत्ता वधू विय॥&lt;br&gt;&#xA;१७.&lt;br&gt;&#xA;पदे वाक्ये तदत्थे च, दोसा ये विविधा मता।&lt;br&gt;&#xA;सो’दाहरण मेतेसं, लक्खणं कथयाम्य’हं॥&lt;br&gt;&#xA;पददोस उद्देस&lt;br&gt;&#xA;१८.&lt;br&gt;&#xA;विरुद्धत्थन्तरा, झत्थ, किलिट्ठानि, विरोधि च।&lt;br&gt;&#xA;नेय्यं, विसेसनापेक्खं, हीनत्थक मनत्थकं॥&lt;br&gt;&#xA;वाक्यदोस उद्देस&lt;br&gt;&#xA;१९.&lt;br&gt;&#xA;दोसा पदान वाक्यान, मेकत्थं भग्गरीतिकं।&lt;br&gt;&#xA;तथा ब्याकिण्ण गाम्मानि, यतिहीनं कमच्‍चुतं।&lt;br&gt;&#xA;अतिवुत्त मपेतत्थं, सबन्धफरुसं तथा॥&lt;br&gt;&#xA;वाक्यत्थदोसउद्देस&lt;br&gt;&#xA;२०.&lt;br&gt;&#xA;अपक्‍कमो’ , चित्यहीनं, भग्गरीति, ससंसयं।&lt;br&gt;&#xA;गाम्मं दुट्ठालङ्कतीति, दोसा वाक्यत्थनिस्सिता॥&lt;br&gt;&#xA;पददोसनिद्देस&lt;br&gt;&#xA;२१.&lt;br&gt;&#xA;विरुद्धत्थन्तरं तञ्हि, यस्स’ञ्‍ञत्थो विरुज्झति।&lt;br&gt;&#xA;अधिप्पेते यथा मेघो, विसदो सुखये जनं॥&lt;br&gt;&#xA;२२.&lt;br&gt;&#xA;विसेस्य मधिकं येना, झत्थ मेतं भवे यथा।&lt;br&gt;&#xA;ओभासिता’सेसदिसो, खज्‍जोतो’यं विराजते॥&lt;br&gt;&#xA;२३.&lt;br&gt;&#xA;यस्स’त्था’वगमो दुक्खो, पकत्या’दिविभागतो।&lt;br&gt;&#xA;किलिट्ठं तं यथा ताय, सो’य मालिङ्ग्यते पिया॥&lt;br&gt;&#xA;२४.&lt;br&gt;&#xA;यं किलिट्ठपदं मन्दा, भिधेय्यं यमकादिकं।&lt;br&gt;&#xA;किलिट्ठपददोसे’व, तम्पि अन्तो करीयति॥&lt;br&gt;&#xA;२५.&lt;br&gt;&#xA;पतीतसद्दरचितं, सिलिट्ठपदसन्धिकं।&lt;br&gt;&#xA;पसादगुणसंयुत्तं, यमकं मत मेदिसं॥&lt;br&gt;&#xA;२६.&lt;br&gt;&#xA;अब्यपेतं ब्यपेत’ञ्‍ञ, मावुत्ता’नेकवण्णजं।&lt;br&gt;&#xA;यमकं तञ्‍च पादान, मादि, मज्झ, न्त, गोचरं॥&lt;br&gt;&#xA;अब्यपेत पठमपादादि यमकम्&lt;br&gt;&#xA;२७.&lt;br&gt;&#xA;सुजना’सुजना सब्बे, गुणेनापि विवेकिनो।&lt;br&gt;&#xA;विवेकं न समायन्ति, अविवेकिजनन्तिके॥&lt;br&gt;&#xA;अब्यपेत पठम दुतिय पादादि यमकम्&lt;br&gt;&#xA;२८.&lt;br&gt;&#xA;कुसला’कुसला सब्बे, पबला’पबला थवा।&lt;br&gt;&#xA;नो याता याव’होसित्तं, सुखदुक्खप्पदा सियुं।&lt;br&gt;&#xA;अब्यपेत पठम दुतिय ततियपादादि यमकं॥&lt;br&gt;&#xA;२९.&lt;br&gt;&#xA;सादरं सा दरं हन्तु, विहिता विहिता मया।&lt;br&gt;&#xA;वन्दना वन्दनामान, भाजने रतनत्तये॥&lt;br&gt;&#xA;अब्यपेत चतुक्‍कपादादि यमकम्&lt;br&gt;&#xA;३०.&lt;br&gt;&#xA;कमलं क’मलं कत्तुं, वनदो वनदो’म्बरं।&lt;br&gt;&#xA;सुगतो सुगतो लोकं, सहितं स हितं करं॥&lt;br&gt;&#xA;३१.&lt;br&gt;&#xA;अब्यपेतादियमक , स्सेसो लेसो निदस्सितो।&lt;br&gt;&#xA;ञेय्यानि’मायेव दिसा, य’ञ्‍ञानि यमकानिपि॥&lt;br&gt;&#xA;३२.&lt;br&gt;&#xA;अच्‍चन्तबहवो तेसं, भेदा सम्भेदयोनियो।&lt;br&gt;&#xA;तथापि केचि सुकरा, केचि अच्‍चन्तदुक्‍करा॥&lt;br&gt;&#xA;३३.&lt;br&gt;&#xA;यमकं तं पहेली [पहेळि (क॰)] च, नेकन्तमधुरानि’ति।&lt;br&gt;&#xA;उपेक्खियन्ति सब्बानि, सिस्सखेदभया मया॥&lt;br&gt;&#xA;३४.&lt;br&gt;&#xA;देसकालकलालोक, ञायागमविरोधि यं।&lt;br&gt;&#xA;तं विरोधिपदं चे’त, मुदाहरणतो फुटं॥&lt;br&gt;&#xA;३५.&lt;br&gt;&#xA;य दप्पतीत मानीय, वत्तब्बं नेय्य माहु तं।&lt;br&gt;&#xA;यथा सब्बापि धवला, दिसा रोचन्ति रत्तियं॥&lt;br&gt;&#xA;३६.&lt;br&gt;&#xA;नेदिसं बहु मञ्‍ञन्ति, सब्बे सब्बत्थ विञ्‍ञुनो।&lt;br&gt;&#xA;दुल्‍लभा’वगती सद्द, सामत्थियविलङ्घिनी॥&lt;br&gt;&#xA;३७.&lt;br&gt;&#xA;सिया विसेसनापेक्खं, यं तं पत्वा विसेसनं।&lt;br&gt;&#xA;सात्थकं तं यथा तं सो, भिय्यो पस्सति चक्खुना॥&lt;br&gt;&#xA;३८.&lt;br&gt;&#xA;हीनं करे विसेस्यं यं, तं हीनत्थं भवे यथा।&lt;br&gt;&#xA;निप्पभी कत खज्‍जोतो, समुदेति दिवाकरो॥&lt;br&gt;&#xA;३९.&lt;br&gt;&#xA;पादपूरणमत्तं यं, अनत्थमिति तं मतं।&lt;br&gt;&#xA;यथा हि वन्दे बुद्धस्स, पादपङ्केरुहं पि च॥&lt;br&gt;&#xA;वाक्यदोस निद्देस&lt;br&gt;&#xA;४०.&lt;br&gt;&#xA;सद्दतो अत्थतो वुत्तं, यत्थ भिय्योपि वुच्‍चति।&lt;br&gt;&#xA;त मेकत्थं यथा’भाति, वारिदो वारिदो अयं॥&lt;br&gt;&#xA;यथा च&lt;br&gt;&#xA;४१.&lt;br&gt;&#xA;तित्थियङ्कुरबीजानि, जहं दिट्ठिगतानि’ह।&lt;br&gt;&#xA;पसादेति पसन्‍ने’सो, महामुनि महाजने॥&lt;br&gt;&#xA;४२.&lt;br&gt;&#xA;आरद्धक्‍कमविच्छेदा, भग्गरीति भवे यथा।&lt;br&gt;&#xA;कापि पञ्‍ञा, कोपि पगुणो, पकतीपि अहो तव॥&lt;br&gt;&#xA;४३.&lt;br&gt;&#xA;पदानं दुब्बिनिक्खेपा, ब्यामोहो यत्थ जायति।&lt;br&gt;&#xA;तं ब्याकिण्णन्ति विञ्‍ञेय्यं, तदुदाहरणं यथा॥&lt;br&gt;&#xA;४४.&lt;br&gt;&#xA;बहुगुणे पणमति, दुज्‍जनानं प्ययं जनो।&lt;br&gt;&#xA;हितं पमुदितो निच्‍चं, सुगतं समनुस्सरं॥&lt;br&gt;&#xA;४५.&lt;br&gt;&#xA;विसिट्ठवचना’पेतं, गाम्मं’त्य’भिमतं यथा।&lt;br&gt;&#xA;कञ्‍ञे कामयमानं मं, न कामयसि किंन्वि’दं?&lt;br&gt;&#xA;४६.&lt;br&gt;&#xA;पदसन्धानतो किञ्‍चि, दुप्पतीतिकरं भवे।&lt;br&gt;&#xA;तम्पि गाम्मं त्य’भिमतं, यथा याभवतो पिया॥&lt;br&gt;&#xA;४७.&lt;br&gt;&#xA;वुत्तेसु सूचिते ट्ठाने, पदच्छेदो भवे यति।&lt;br&gt;&#xA;यं ताय हीनं तं वुत्तं, यतिहीनन्ति सा पन॥&lt;br&gt;&#xA;४८.&lt;br&gt;&#xA;यति सब्बत्थपादन्ते, वुत्तड्ढे च विसेसतो।&lt;br&gt;&#xA;पुब्बापरानेकवण्ण, पदमज्झेपि कत्थचि॥&lt;br&gt;&#xA;तत्थोदाहरणपच्‍चुदाहरणानि यथा&lt;br&gt;&#xA;४९.&lt;br&gt;&#xA;तं नमे सिरसा चामि, करवण्णं तथागतं।&lt;br&gt;&#xA;सकलापि दिसा सिञ्‍च, तिव सोण्णरसेहि यो॥&lt;br&gt;&#xA;५०.&lt;br&gt;&#xA;सरो सन्धिम्हि पुब्बन्तो, विय लोपे विभत्तिया।&lt;br&gt;&#xA;अञ्‍ञथा त्व’ञ्‍ञथा तत्थ, या’देसादि परा’दि’व॥&lt;br&gt;&#xA;५१.&lt;br&gt;&#xA;चादी पुब्बपदन्ता’व, निच्‍चं पुब्बपदस्सिता।&lt;br&gt;&#xA;पादयो निच्‍चसम्बन्धा, परादीव परेन तु॥&lt;br&gt;&#xA;सब्बत्थोदाहरणानि यथा&lt;br&gt;&#xA;५२.&lt;br&gt;&#xA;नमे तं सिरसा सब्बो, पमा’तीतं तथागतं।&lt;br&gt;&#xA;यस्स लोकग्गतं पत्त, स्सो’पमा न हि युज्‍जति॥&lt;br&gt;&#xA;५३.&lt;br&gt;&#xA;मुनिन्दं तं सदा वन्दा, म्य’नन्तमति मुत्तमं।&lt;br&gt;&#xA;यस्स पञ्‍ञा च मेत्ता च, निस्सीमाति विजम्भति॥&lt;br&gt;&#xA;चादिपादीसु पच्‍चुदाहरणानि यथा&lt;br&gt;&#xA;५४.&lt;br&gt;&#xA;महामेत्ता महापञ्‍ञा, च यत्थ परमोदया।&lt;br&gt;&#xA;पणमामि जिनं तं प, वरं वरगुणा’लयं॥&lt;br&gt;&#xA;५५.&lt;br&gt;&#xA;पदत्थक्‍कमतो मुत्तं, कमच्‍चुत मिदं यथा।&lt;br&gt;&#xA;खेत्तं वा देहि गामं वा, देसं वा मम सोभनं॥&lt;br&gt;&#xA;५६.&lt;br&gt;&#xA;लोकियत्थ मतिक्‍कन्तं, अतिवुत्तं मतं यथा।&lt;br&gt;&#xA;अतिसम्बाध माकास, मेतिस्सा थनजम्भने॥&lt;br&gt;&#xA;५७.&lt;br&gt;&#xA;समुदायत्थतो’पेतं, तं अपेतत्थकं यथा।&lt;br&gt;&#xA;गाविपुत्तो बलिबद्धो, तिणं खादी पिवी जलं॥&lt;br&gt;&#xA;५८.&lt;br&gt;&#xA;बन्धे फरुसता यत्थ, तं बन्धफरुसं यथा।&lt;br&gt;&#xA;खरा खिला परिक्खीणा, खेत्ते खित्तं फलत्य’लं॥&lt;br&gt;&#xA;वाक्यत्थदोस निद्देस&lt;br&gt;&#xA;५९.&lt;br&gt;&#xA;ञेय्यं लक्खण मन्वत्थ, वसेना’पक्‍कमादिनं।&lt;br&gt;&#xA;उदाहरण मेतेसं, दानि सन्दस्सयाम्य’हं॥&lt;br&gt;&#xA;तत्था’पक्‍कमं यथा&lt;br&gt;&#xA;६०.&lt;br&gt;&#xA;भावना, दान, सीलानि, सम्मा सम्पादितानि’ह।&lt;br&gt;&#xA;भोग, सग्गादि, निब्बान, साधनानि न संसयो॥&lt;br&gt;&#xA;ओचित्यहीनं यथा&lt;br&gt;&#xA;६१.&lt;br&gt;&#xA;पूजनीयतरो लोके, अह मेको निरन्तरं।&lt;br&gt;&#xA;मयेकस्मिं गुणा सब्बे, यतो समुदिता अहुं॥&lt;br&gt;&#xA;यथा च&lt;br&gt;&#xA;६२.&lt;br&gt;&#xA;याचितो’हं कथं नाम, न दज्‍जाम्य’पि जीवितं।&lt;br&gt;&#xA;तथापि पुत्तदानेन, वेधते हदयं मम॥&lt;br&gt;&#xA;भग्गरीति यथा&lt;br&gt;&#xA;६३.&lt;br&gt;&#xA;इत्थीनं दुज्‍जनानञ्‍च, विस्सासो नोपपज्‍जते।&lt;br&gt;&#xA;विसे सिङ्गिम्हि नदियं, रोगे राजकुलम्हि च॥&lt;br&gt;&#xA;ससंसयं यथा&lt;br&gt;&#xA;६४.&lt;br&gt;&#xA;मुनिन्दचन्दिमा लोक, सरलोलविलोचनो।&lt;br&gt;&#xA;जनो’ वक्‍कन्तपन्थो’व, गोपदस्सनपीणितो॥&lt;br&gt;&#xA;६५.&lt;br&gt;&#xA;वाक्यत्थतो दुप्पतीति, करं गाम्मं मतं यथा।&lt;br&gt;&#xA;पोसो वीरियवा सो’यं, परं हन्त्वा न विस्समी॥&lt;br&gt;&#xA;६६.&lt;br&gt;&#xA;दुट्ठालङ्करणं तेतं [त्वेथं (?)], यत्था’लङ्कारदूसनं।&lt;br&gt;&#xA;तस्सा’लङ्कारनिद्देसे, रूप मावि भविस्सति॥&lt;br&gt;&#xA;६७.&lt;br&gt;&#xA;कतो’त्र सङ्खेपनया मया’यं,&lt;br&gt;&#xA;दोसान मेसं पवरो विभागो।&lt;br&gt;&#xA;एसो’व’लं बोधयितुं कवीनं,&lt;br&gt;&#xA;तमत्थि चे खेदकरं परम्पि॥&lt;br&gt;&#xA;इति सङ्घरक्खितमहासामिविरचिते सुबोधालङ्कारे&lt;br&gt;&#xA;दोसावबोधो नाम&lt;br&gt;&#xA;पठमो परिच्छेदो।&lt;/p&gt;</description>
    </item>
    <item>
      <title>०२. दोसपरिहारावबोध-दुतियपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/11_subodhAlankArapATha/02_dosaparihArAvabodha-dutiyaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/11_subodhAlankArapATha/02_dosaparihArAvabodha-dutiyaparichCheda/</guid>
      <description>&lt;p&gt;२. दोसपरिहारावबोध-दुतियपरिच्छेद&lt;br&gt;&#xA;६८.&lt;br&gt;&#xA;कदाचि कविकोसल्ला, विरोधो सकलो प्य’यं।&lt;br&gt;&#xA;दोससङ्ख्य मतिक्कम्म, गुणवीथिं विगाहते॥&lt;br&gt;&#xA;६९.&lt;br&gt;&#xA;तेन वुत्तविरोधान, मविरोधो यथा सिया।&lt;br&gt;&#xA;तथा दोसपरिहारा, वबोधो दानि नीयते॥&lt;br&gt;&#xA;तत्थ विरुद्धत्थन्तरस्स परिहारो यथा&lt;br&gt;&#xA;७०.&lt;br&gt;&#xA;विन्दन्तं पाकसालीनं, सालीनं दस्सना सुखं।&lt;br&gt;&#xA;तं कथं नाम मेघो’यं, विसदो सुखये जनं?&lt;br&gt;&#xA;यथा वा&lt;br&gt;&#xA;७१.&lt;br&gt;&#xA;विनायकोपि नागो सि, गोतमोपि महामति।&lt;br&gt;&#xA;पणीतोपि रसा’पेतो, चित्ता मे सामि ते गति॥&lt;br&gt;&#xA;अझ’त्थस्स यथा&lt;br&gt;&#xA;७२.&lt;br&gt;&#xA;कथं तादिगुणाभावे, लोकं तोसेति दुज्जनो?&lt;br&gt;&#xA;ओभासितासेसदिसो, खज्जोतो नाम किं भवे?&lt;br&gt;&#xA;७३.&lt;br&gt;&#xA;पहेलिकाय [पहेळिकाय (क॰)] मारुळ्हा, न हि दुट्ठा किलिट्ठता।&lt;br&gt;&#xA;पिया सुखा’लिङ्गितं क, मालिङ्गति नु नो इति॥&lt;br&gt;&#xA;७४.&lt;br&gt;&#xA;यमके नो पयोजेय्य, किलिट्ठपद मिच्छिते।&lt;br&gt;&#xA;ततो यमक मञ्ञं तु, सब्ब मेतंमयं विय॥&lt;br&gt;&#xA;देसविरोधिनो यथा&lt;br&gt;&#xA;७५.&lt;br&gt;&#xA;बोधिसत्तप्पभावेन , थलेपि जलजान्य’हुं।&lt;br&gt;&#xA;नुदन्तानि’व सुचिरा, वासक्लेसं तहिं जले॥&lt;br&gt;&#xA;कालविरोधिनो यथा&lt;br&gt;&#xA;७६.&lt;br&gt;&#xA;महानुभाव पिसुनो, मुनिनो मन्द मारुतो।&lt;br&gt;&#xA;सब्बोतुकमयं वायि, धुनन्तो कुसुमं समं॥&lt;br&gt;&#xA;कलाविरोधिनो यथा&lt;br&gt;&#xA;७७.&lt;br&gt;&#xA;निमुग्गमानसो बुद्ध, गुणे पञ्चसिखस्सपि।&lt;br&gt;&#xA;तन्तिस्सर विरोधो सो, न सम्पीणेति कं जनं?&lt;br&gt;&#xA;लोकविरोधिनो यथा&lt;br&gt;&#xA;७८.&lt;br&gt;&#xA;गणये चक्कवाळं सो, चन्दनायपि सीतलं।&lt;br&gt;&#xA;सम्बोधि सत्त हदयो, पदित्त’ङ्गारपूरितं॥&lt;br&gt;&#xA;ञायविरोधिनो यथा&lt;br&gt;&#xA;७९.&lt;br&gt;&#xA;परिच्चत्तभवोपि त्व, मुपनीतभवो असि।&lt;br&gt;&#xA;अचिन्त्यगुणसाराय, नमो ते मुनिपुङ्गव॥&lt;br&gt;&#xA;आगमविरोधिनो यथा&lt;br&gt;&#xA;८०.&lt;br&gt;&#xA;नेवा’लपति केना’पि, वचीविञ्ञत्तितो यति।&lt;br&gt;&#xA;सम्पजानमुसावादा, फुसेय्या’पत्तिदुक्कटं॥&lt;br&gt;&#xA;नेय्यस्स यथा&lt;br&gt;&#xA;८१.&lt;br&gt;&#xA;मरीचिचन्दना’लेप, लाभा सीतमरीचिनो।&lt;br&gt;&#xA;इमा सब्बापि धवला, दिसा रोचन्ति निब्भरं॥&lt;br&gt;&#xA;यथा वा&lt;br&gt;&#xA;८२.&lt;br&gt;&#xA;मनोनुरञ्जनो मार, ङ्गनासिङ्गारविब्भमो।&lt;br&gt;&#xA;जिनेना’समनुञ्ञातो, मारस्स हदया’नलो॥&lt;br&gt;&#xA;विसेसनापेक्खस्स यथा&lt;br&gt;&#xA;८३.&lt;br&gt;&#xA;अपयाता’पराधम्पि, अयं वेरी जनं जनो।&lt;br&gt;&#xA;कोधपाटलभूतेन, भिय्यो पस्सति चक्खुना॥&lt;br&gt;&#xA;हीनत्थस्स यथा&lt;br&gt;&#xA;८४.&lt;br&gt;&#xA;अप्पकानम्पि पापानं, पभावं नासये बुधो।&lt;br&gt;&#xA;अपि निप्पभाता’नीत, खज्जोतो होति भाणुमा॥&lt;br&gt;&#xA;अनत्थस्स यथा&lt;br&gt;&#xA;८५.&lt;br&gt;&#xA;न पादपूरणत्थाय, पदं योजेय्य कत्थचि,&lt;br&gt;&#xA;यथा वन्दे मुनिन्दस्स, पादपङ्केरुहं वरं॥&lt;br&gt;&#xA;८६.&lt;br&gt;&#xA;भयकोधपसंसादि, विसेसो तादिसो यदि।&lt;br&gt;&#xA;वत्तुं कामीयते दोसो, न तत्थे’कत्थताकतो॥&lt;br&gt;&#xA;यथा&lt;br&gt;&#xA;८७.&lt;br&gt;&#xA;सप्पो सप्पो! अयं हन्द, निवत्ततु भवं ततो,&lt;br&gt;&#xA;यदि जीवितुकामो’सि, कथं त मुपसप्पसि?&lt;br&gt;&#xA;भग्गरीतिनो यथा&lt;br&gt;&#xA;८८.&lt;br&gt;&#xA;योकोचि रूपा’तिसयो, कन्ति कापि मनोहरा।&lt;br&gt;&#xA;विलासा’तिसयो कोपि,&lt;br&gt;&#xA;अहो! बुद्धमहो’दयो॥&lt;br&gt;&#xA;८९.&lt;br&gt;&#xA;अब्यामोहकरं बन्धं, अब्याकिण्णं मनोहरं।&lt;br&gt;&#xA;अदूरपद विन्यासं, पसंसन्ति कविस्सरा॥&lt;br&gt;&#xA;यथा&lt;br&gt;&#xA;९०.&lt;br&gt;&#xA;नीलुप्पला’भं नयनं, बन्धुकरुचिरो’धरो।&lt;br&gt;&#xA;नासा हेम’ङ्कुसो तेन, जिनो’यं पियदस्सनो॥&lt;br&gt;&#xA;९१.&lt;br&gt;&#xA;समतिक्कन्त गाम्मत्तं, कन्त वाचा’भिसङ्खतं।&lt;br&gt;&#xA;बन्धनं रसहेतुत्ता, गाम्मत्तं अतिवत्तति॥&lt;br&gt;&#xA;यथा&lt;br&gt;&#xA;९२.&lt;br&gt;&#xA;दुनोति कामचण्डालो, सो मं सदय निद्दयो।&lt;br&gt;&#xA;ईदिसं ब्यसना’पन्नं, सुखीपि कि मुपेक्खसे?&lt;br&gt;&#xA;९३.&lt;br&gt;&#xA;यतिहीनपरिहारो, न पुने’दानि नीयते।&lt;br&gt;&#xA;यतो न सवनु’ब्बेगं, हेट्ठा येसं विचारितं॥&lt;br&gt;&#xA;कमच्चुतस्स यथा&lt;br&gt;&#xA;९४.&lt;br&gt;&#xA;उदारचरितो’सि त्वं, तेने’वा’राधना त्वयि।&lt;br&gt;&#xA;देसं वा देहि गामं वा, खेत्तं वा मम सोभनं॥&lt;br&gt;&#xA;अतिवुत्तस्स यथा&lt;br&gt;&#xA;९५.&lt;br&gt;&#xA;मुनिन्दचन्दसम्भूत, यसोरासिमरीचिनं।&lt;br&gt;&#xA;सकलोप्य’य माकासो, ना’वकासो विजम्भने॥&lt;br&gt;&#xA;९६.&lt;br&gt;&#xA;वाक्यं ब्यापन्नचित्तानं, अपेतत्थं अनिन्दितं।&lt;br&gt;&#xA;तेनु’म्मत्तादिकानं तं, वचना’ञ्ञत्र दुस्सति॥&lt;br&gt;&#xA;यथा&lt;br&gt;&#xA;९७.&lt;br&gt;&#xA;समुद्दो पीयते सो’य, मह’मज्ज जरातुरो।&lt;br&gt;&#xA;इमे गज्जन्ति जीमूता, सक्कस्से’रावणो पियो॥&lt;br&gt;&#xA;९८.&lt;br&gt;&#xA;सुखुमाला’विरोधित्त, दित्तभावप्पभावितं।&lt;br&gt;&#xA;बन्धनं बन्धफरुस, दोसं संदूसयेय्य तं॥&lt;br&gt;&#xA;यथा&lt;br&gt;&#xA;९९.&lt;br&gt;&#xA;पस्सन्ता रूपविभवं, सुणन्ता मधुरं गिरं।&lt;br&gt;&#xA;चरन्ति साधू सम्बुद्ध, काले केळिपरम्मुखा॥&lt;br&gt;&#xA;अपक्कमस्स यथा&lt;br&gt;&#xA;१००.&lt;br&gt;&#xA;भावना, दान, सीलानि, सम्मा सम्पादितानि’ह।&lt;br&gt;&#xA;निब्बान, भोग, सग्गादि, साधनानि न संसयो॥&lt;br&gt;&#xA;१०१.&lt;br&gt;&#xA;उद्दिट्ठविसयो कोचि, विसेसो तादिसो यदि।&lt;br&gt;&#xA;अनु’द्दिट्ठेसु नेव’त्थि, दोसो कमविलङ्घने॥&lt;br&gt;&#xA;यथा&lt;br&gt;&#xA;१०२.&lt;br&gt;&#xA;कुसला’कुसलं अब्या, कत’मिच्चेसु पच्छिमं।&lt;br&gt;&#xA;अब्याकतं पाकदं न, पाकदं पठमद्वयं॥&lt;br&gt;&#xA;१०३.&lt;br&gt;&#xA;सगुणाना’विकरणे, कारणे सति तादिसे।&lt;br&gt;&#xA;ओचित्यहीनता’पत्ति, नत्थि भूतत्थसंसिनो॥&lt;br&gt;&#xA;१०४.&lt;br&gt;&#xA;ओचित्यं नाम विञ्ञेय्यं, लोके विख्यात मादरा।&lt;br&gt;&#xA;तत्थो’पदेसपभवा, सुजना कविपुङ्गवा॥&lt;br&gt;&#xA;१०५.&lt;br&gt;&#xA;विञ्ञातोचित्यविभवो, चित्यहीनं परिहरे।&lt;br&gt;&#xA;ततो’चित्यस्स सम्पोसे,&lt;br&gt;&#xA;रसपोसो सिया कते॥&lt;br&gt;&#xA;यथा&lt;br&gt;&#xA;१०६.&lt;br&gt;&#xA;यो मारसेन मासन्न, मासन्नविजयु’स्सवो।&lt;br&gt;&#xA;तिणायपि न मञ्ञित्थ, सो वो देतु जयं जिनो॥&lt;br&gt;&#xA;१०७.&lt;br&gt;&#xA;आरद्धकत्तुकम्मादि, कमा’तिक्कमलङ्घने।&lt;br&gt;&#xA;भग्गरीतिविरोधो’यं, गतिं न क्वा’पि विन्दति॥&lt;br&gt;&#xA;यथा&lt;br&gt;&#xA;१०८.&lt;br&gt;&#xA;सुजन’ञ्ञान मित्थीनं, विस्सासो नो’पपज्जते।&lt;br&gt;&#xA;विसस्स सिङ्गिनो रोग, नदीराजकुलस्स च॥&lt;br&gt;&#xA;यथा&lt;br&gt;&#xA;१०९.&lt;br&gt;&#xA;भेसज्जे विहिते सुद्ध, बुद्धादिरतनत्तये।&lt;br&gt;&#xA;पसाद माचरे निच्चं, सज्जने सगुणेपि च॥&lt;br&gt;&#xA;ससंसयस्स यथा&lt;br&gt;&#xA;११०.&lt;br&gt;&#xA;मुनिन्दचन्दिमा’लोक, रस लोल विलोचनो।&lt;br&gt;&#xA;जनो’वक्कन्तपन्थो’व, रंसिदस्सनपीणितो॥&lt;br&gt;&#xA;१११.&lt;br&gt;&#xA;संसयाये’व यंकिञ्चि, यदि कीळादिहेतुना।&lt;br&gt;&#xA;पयुज्जते न दोसो’व, ससंसयसमप्पितो॥&lt;br&gt;&#xA;यथा&lt;br&gt;&#xA;११२.&lt;br&gt;&#xA;याते दुतियं निलयं, गरुम्हि सकगेहतो।&lt;br&gt;&#xA;पापुणेय्याम नियतं, सुख’मज्झयना’दिना॥&lt;br&gt;&#xA;११३.&lt;br&gt;&#xA;सुभगा भगिनी सा’यं, एतस्सि’च्चेवमादिकं।&lt;br&gt;&#xA;न ‘गाम्म’मिति निद्दिट्ठं, कवीहि सकलेहिपि॥&lt;br&gt;&#xA;११४.&lt;br&gt;&#xA;दुट्ठा’लङ्कारविगमे, सोभना’लङ्कतिक्कमो।&lt;br&gt;&#xA;अलङ्कारपरिच्छेदे, आविभावं गमिस्सति॥&lt;br&gt;&#xA;११५.&lt;br&gt;&#xA;दोसे परीहरितु मेस वरो’पदेसो,&lt;br&gt;&#xA;सत्थन्तरानुसरणेन कतो मयेवं।&lt;br&gt;&#xA;विञ्ञायि’मं गरुवरान’धिक’प्पसादा,&lt;br&gt;&#xA;दोसे परं परिहरेय्य यसोभिलासी॥&lt;br&gt;&#xA;इति सङ्घरक्खितमहासामिविरचिते सुबोधालङ्कारे&lt;br&gt;&#xA;दोसपरिहारावबोधो नाम&lt;br&gt;&#xA;दुतियो परिच्छेदो।&lt;/p&gt;</description>
    </item>
    <item>
      <title>०३. गुणावबोध-ततियपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/11_subodhAlankArapATha/03_guNAvabodha-tatiyaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/11_subodhAlankArapATha/03_guNAvabodha-tatiyaparichCheda/</guid>
      <description>&lt;p&gt;३. गुणावबोध-ततियपरिच्छेद&lt;br&gt;&#xA;अनुसन्धि&lt;br&gt;&#xA;११६.&lt;br&gt;&#xA;सम्भवन्ति गुणा यस्मा, दोसाने’व’मतिक्कमे।&lt;br&gt;&#xA;दस्सेस्सं ते ततो दानि, सद्दे सम्भूसयन्ति ये॥&lt;br&gt;&#xA;सद्दालङ्कार उद्देस&lt;br&gt;&#xA;११७.&lt;br&gt;&#xA;पसादो’जो, मधुरता, समता, सुखुमालता।&lt;br&gt;&#xA;सिलेसो’दरता, कन्ति, अत्थब्यत्ति, समाधयो॥&lt;br&gt;&#xA;सद्दालङ्कार पयोजन&lt;br&gt;&#xA;११८.&lt;br&gt;&#xA;गुणेहे’तेहि सम्पन्नो, बन्धो कविमनोहरो।&lt;br&gt;&#xA;सम्पादियति कत्तूनं, कित्ति मच्चन्तनिम्मलं॥&lt;br&gt;&#xA;सद्दालङ्कार निद्देस&lt;br&gt;&#xA;११९.&lt;br&gt;&#xA;अदूराहितसम्बन्ध, सुभगा या पदा’वलि।&lt;br&gt;&#xA;सुपसिद्धा’भिधेय्या’यं, पसादं जनये यथा॥&lt;br&gt;&#xA;१२०.&lt;br&gt;&#xA;अलङ्करोन्ता वदनं, मुनिनो’धररंसियो।&lt;br&gt;&#xA;सोभन्ते’रुणरंसी’व, सम्पतन्ता’म्बुजो’दरे॥&lt;br&gt;&#xA;१२१.&lt;br&gt;&#xA;ओजो समासबाहुल्य, मेसो गज्जस्स जीवितं।&lt;br&gt;&#xA;पज्जेप्य’ना’कुलो सो’यं,&lt;br&gt;&#xA;कन्तो कामीयते यथा॥&lt;br&gt;&#xA;१२२.&lt;br&gt;&#xA;मुनिन्द मन्द सञ्जात, हास चन्दन लिम्पिता।&lt;br&gt;&#xA;पल्लवा धवला तस्से, वेको ना’धरपल्लवो॥&lt;br&gt;&#xA;१२३.&lt;br&gt;&#xA;पदा’भिधेय्यविसयं, समास ब्यास सम्भवं।&lt;br&gt;&#xA;यं पारिणत्यं होती’ह, सोपि ओजो’व तं यथा॥&lt;br&gt;&#xA;१२४.&lt;br&gt;&#xA;जोतयित्वान सद्धम्मं, सन्तारेत्वा सदेवके।&lt;br&gt;&#xA;जलित्वा अग्गिखन्धो’व, निब्बुतो सो ससावको॥&lt;br&gt;&#xA;१२५.&lt;br&gt;&#xA;मत्थकट्ठी मतस्सा’पि, रजोभावं वजन्तु मे।&lt;br&gt;&#xA;यतो पुञ्ञेन ते सेन्तु, जिन पाद’म्बुजद्वये॥&lt;br&gt;&#xA;१२६.&lt;br&gt;&#xA;इच्चत्र निच्चप्पणति, गेधो साधु पदिस्सति।&lt;br&gt;&#xA;जायते’यं गुणो तिक्ख, पञ्ञानमभियोगतो॥&lt;br&gt;&#xA;१२७.&lt;br&gt;&#xA;मधुरत्तं पदासत्ति, र’नुप्पासवसा द्विधा।&lt;br&gt;&#xA;सिया समसुति पुब्बा, वण्णा’वुत्ति परो यथा॥&lt;br&gt;&#xA;१२८.&lt;br&gt;&#xA;यदा एसो’भिसम्बोधिं, सम्पत्तो मुनिपुङ्गवो।&lt;br&gt;&#xA;तदा पभुति धम्मस्स, लोके जातो महु’स्सवो॥&lt;br&gt;&#xA;१२९.&lt;br&gt;&#xA;मुनिन्दमन्दहासा ते, कुन्द सन्दोहविब्भमा।&lt;br&gt;&#xA;दिसन्त मनुधावन्ति, हसन्ता चन्दकन्तियो॥&lt;br&gt;&#xA;१३०.&lt;br&gt;&#xA;सब्बकोमलवण्णेहि, ना’नुप्पासो पसंसियो।&lt;br&gt;&#xA;यथा’यं मालतीमाला, लिन लोला’लिमालिनी॥&lt;br&gt;&#xA;१३१.&lt;br&gt;&#xA;मुदूहि वा केवलेहि, केवलेहि फुटेहि वा,&lt;br&gt;&#xA;मिस्सेहि वा तिधा होति, वण्णेहि समता यथा॥&lt;br&gt;&#xA;केवलमुदुसमता&lt;br&gt;&#xA;१३२.&lt;br&gt;&#xA;कोकिला’लापसंवादी, मुनिन्दा’लापविब्भमो।&lt;br&gt;&#xA;हदयङ्गमतं याति, सतं देति च निब्बुतिं॥&lt;br&gt;&#xA;केवलफुटसमता&lt;br&gt;&#xA;१३३.&lt;br&gt;&#xA;सम्भावनीयसम्भावं, भगवन्तं भवन्तगुं।&lt;br&gt;&#xA;भवन्तसाधना’कङ्खी, को न सम्भावये विभुं॥&lt;br&gt;&#xA;मिस्सकसमता&lt;br&gt;&#xA;१३४.&lt;br&gt;&#xA;लद्धचन्दनसंसग्ग, सुगन्धि मलया’निलो।&lt;br&gt;&#xA;मन्द मायाति भीतो’व, मुनिन्दमुखमारुता॥&lt;br&gt;&#xA;१३५.&lt;br&gt;&#xA;अनिट्ठुर’क्खर’प्पाया, सब्बकोमल निस्सटा।&lt;br&gt;&#xA;किच्छमुच्चारणा’पेत, ब्यञ्जना सुखुमालता॥&lt;br&gt;&#xA;१३६.&lt;br&gt;&#xA;पस्सन्ता रूपविभवं, सुणन्ता मधुरं गिरं।&lt;br&gt;&#xA;चरन्ति साधू [साधु (सी-छन्धानुरक्खणत्थं)] सम्बुद्ध, काले केळिपरम्मुखा॥&lt;br&gt;&#xA;१३७.&lt;br&gt;&#xA;अलङ्कारविहीना’पि, सतं सम्मुखते’दिसी।&lt;br&gt;&#xA;आरोहति विसेसेन, रमणीया त’दुज्जला॥&lt;br&gt;&#xA;१३८.&lt;br&gt;&#xA;रोमञ्च पिञ्छ रचना, साधु वादाहितद्धनी।&lt;br&gt;&#xA;लळन्ति’मे मुनिमेघु, म्मदा साधु सिखावला॥&lt;br&gt;&#xA;१३९.&lt;br&gt;&#xA;सुखुमालत्त मत्थे’व, पदत्थविसयम्पि च।&lt;br&gt;&#xA;यथा मतादिसद्देसु, कित्तिसेसादिकित्तनं॥&lt;br&gt;&#xA;१४०.&lt;br&gt;&#xA;सिलिट्ठ पद संसग्ग, रमणीय गुणा’लयो।&lt;br&gt;&#xA;सबन्धगारवो सो’यं, सिलेसो नाम तं यथा॥&lt;br&gt;&#xA;१४१.&lt;br&gt;&#xA;बालि’न्दुविब्भम’च्छेदि, नखरा’वलि कन्तिभि।&lt;br&gt;&#xA;सा मुनिन्दपद’म्भोज, कन्ति वो वलिता’वतं॥&lt;br&gt;&#xA;१४२.&lt;br&gt;&#xA;उक्कंसवन्तो योकोचि, गुणो यदि पतीयते।&lt;br&gt;&#xA;उदारो’यं भवे तेन, सनाथा बन्धपद्धति॥&lt;br&gt;&#xA;१४३.&lt;br&gt;&#xA;पादम्भोज रजो लित्त, गत्ता ये तव गोतम।&lt;br&gt;&#xA;अहो! ते जन्तवो यन्ति, सब्बथा निरजत्तनं॥&lt;br&gt;&#xA;१४४.&lt;br&gt;&#xA;एवं जिना’नुभावस्स, समुक्कंसो’त्र दिस्सति।&lt;br&gt;&#xA;पञ्ञवा विधिना’नेन, चिन्तये पर मीदिसं॥&lt;br&gt;&#xA;१४५.&lt;br&gt;&#xA;उदारो सोपि विञ्ञेय्यो, यं पसत्थ विसेसनं।&lt;br&gt;&#xA;यथा कीळासरो लीला, हासो हेमङ्गदा’दयो॥&lt;br&gt;&#xA;१४६.&lt;br&gt;&#xA;लोकिय’त्था’न’तिक्कन्ता, कन्ता सब्बजनानपि।&lt;br&gt;&#xA;कन्ति नामा’तिवुत्तस्स, वुत्ता सा परिहारतो॥&lt;br&gt;&#xA;यथा मुनिन्द इच्चादि।&lt;br&gt;&#xA;१४७.&lt;br&gt;&#xA;अत्थब्यत्ता’भिधेय्यस्सा,&lt;br&gt;&#xA;नेय्यता सद्दतो’त्थतो।&lt;br&gt;&#xA;सा’यं तदुभया नेय्य, परिहारे पदस्सिता।&lt;br&gt;&#xA;यथा मरीचिच्चादि च, मनोनुरञ्जनोच्चादि॥&lt;br&gt;&#xA;पुन अत्थेन यथा&lt;br&gt;&#xA;१४८.&lt;br&gt;&#xA;सभावा’मलता धीर, मुधा पादनखेसु ते।&lt;br&gt;&#xA;यतो ते’वनता’नन्त, मोळिच्छाया जहन्ति नो॥&lt;br&gt;&#xA;१४९.&lt;br&gt;&#xA;‘बन्धसारो’ति मञ्ञन्ति, यं समग्गापि विञ्ञुनो।&lt;br&gt;&#xA;दस्सना’वसरं पत्तो, समाधि नाम’यं गुणो॥&lt;br&gt;&#xA;१५०.&lt;br&gt;&#xA;अञ्ञधम्मो ततो’ञ्ञत्थ, लोकसीमा’नुरोधतो।&lt;br&gt;&#xA;सम्मा आधीयते’च्चे’सो, ‘समाधी’ति निरुच्चति॥&lt;br&gt;&#xA;समाधि उद्देस&lt;br&gt;&#xA;१५१.&lt;br&gt;&#xA;अपाणे पाणीनं धम्मो, सम्मा आधीयते क्वचि,।&lt;br&gt;&#xA;निरूपे रूपयुत्तस्स, निरसे सरसस्स, च॥&lt;br&gt;&#xA;१५२.&lt;br&gt;&#xA;अद्रवे द्रवयुत्तस्स, अकत्तरिपि कत्तुता,।&lt;br&gt;&#xA;कठिनस्सा’सरीरे,पि, रूपं तेसं कमा सिया॥&lt;br&gt;&#xA;समाधिनिद्देस&lt;br&gt;&#xA;अपाणे पाणीनं धम्मो&lt;br&gt;&#xA;१५३.&lt;br&gt;&#xA;उण्णा पुण्णि’न्दुना नाथ! दिवापि सह सङ्गमा।&lt;br&gt;&#xA;विनिद्दा सम्पमोदन्ति, मञ्ञे कुमुदिनी तव॥&lt;br&gt;&#xA;निरुपे रूपयुत्तस्स&lt;br&gt;&#xA;१५४.&lt;br&gt;&#xA;दयारसेसु मुज्जन्ता, जना’मतरसेस्वि’व।&lt;br&gt;&#xA;सुखिता हतदोसा ते, नाथ! पाद’म्बुजा’नता॥&lt;br&gt;&#xA;निरसे सरसस्स&lt;br&gt;&#xA;१५५.&lt;br&gt;&#xA;मधुरेपि गुणे धीर, न’प्पसीदन्ति ये तव।&lt;br&gt;&#xA;कीदिसी मनसोवुत्ति, तेसं खारगुणान भो’॥&lt;br&gt;&#xA;अद्रवे द्रवयुत्तस्स&lt;br&gt;&#xA;१५६.&lt;br&gt;&#xA;सब्बत्थसिद्ध! चूळक, पुटपेय्या महागुणा।&lt;br&gt;&#xA;दिसा समन्ता धावन्ति, कुन्दसोभा स लक्खणा॥&lt;br&gt;&#xA;अकत्तरिपि कत्तुता&lt;br&gt;&#xA;१५७.&lt;br&gt;&#xA;मारा’रिबलविस्सट्ठा, कुण्ठा नानाविधा’युधा।&lt;br&gt;&#xA;लज्जमाना’ञ्ञवेसेन, जिन! पादा’नता तव॥&lt;br&gt;&#xA;कठिनस्सा सरीरे&lt;br&gt;&#xA;१५८.&lt;br&gt;&#xA;मुनिन्दभाणुमा कालो,&lt;br&gt;&#xA;दितो बोधो’दया’चले।&lt;br&gt;&#xA;सद्धम्मरंसिना भाति, भिन्द मन्दतमं परं॥&lt;br&gt;&#xA;१५९.&lt;br&gt;&#xA;वमनु’ग्गिरनाद्ये’तं, गुणवुत्य’परिच्चुतं।&lt;br&gt;&#xA;अतिसुन्दर मञ्ञं तु, कामं विन्दति गाम्मतं॥&lt;br&gt;&#xA;१६०.&lt;br&gt;&#xA;कन्तीनं वमनब्याजा, मुनिपादनखा’वली।&lt;br&gt;&#xA;चन्दकन्ती पिवन्ती’व, निप्पभं तं करोन्तियो॥&lt;br&gt;&#xA;१६१.&lt;br&gt;&#xA;अचित्तकत्तुकं रुच्य [रुच्च (सी॰)], मिच्चेवं गुणकम्मतं।&lt;br&gt;&#xA;सचित्तकत्तुकं पे’तं, गुणकम्मं यदु’त्तमं॥&lt;br&gt;&#xA;१६२.&lt;br&gt;&#xA;उग्गिरन्तो’व सस्नेह, रसं जिनवरो जने।&lt;br&gt;&#xA;भासन्तो मधुरं धम्मं, कं न सप्पीणये जनं॥&lt;br&gt;&#xA;१६३.&lt;br&gt;&#xA;यो सद्दसत्थकुसलो कुसलो निघण्डु,&lt;br&gt;&#xA;छन्दोअलङ्कतिसु निच्चकता’भियोगो।&lt;br&gt;&#xA;सो’यं कवित्तविकलोपि कवीसु सङ्ख्य,&lt;br&gt;&#xA;मोग्गय्ह विन्दति हि कित्ति’ ममन्दरूपं॥&lt;br&gt;&#xA;इति सङ्घरक्खितमहासामिविरचिते सुबोधालङ्कारे&lt;br&gt;&#xA;गुणावबोधो नाम&lt;br&gt;&#xA;ततियो परिच्छेदो।&lt;/p&gt;</description>
    </item>
    <item>
      <title>०४. अत्थालङ्कारावबोध-चतुत्थपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/11_subodhAlankArapATha/04_atthAlankArAvabodha-chatutthaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/11_subodhAlankArapATha/04_atthAlankArAvabodha-chatutthaparichCheda/</guid>
      <description>&lt;p&gt;४. अत्थालङ्कारावबोध-चतुत्थपरिच्छेद&lt;br&gt;&#xA;१६४.&lt;br&gt;&#xA;अत्थालङ्कारसहिता, सगुणा बन्धपद्धति।&lt;br&gt;&#xA;अच्‍चन्तकन्ता कन्ता [यतो अच्‍चन्तकन्ता (क॰)] व वुच्‍चन्ते ते ततो’धुना॥&lt;br&gt;&#xA;१६५.&lt;br&gt;&#xA;सभाव, वङ्कवुत्तीनं, भेदा द्विधा अलंक्रिया।&lt;br&gt;&#xA;पठमा तत्थ वत्थूनं, नानावत्था’विभाविनी॥&lt;br&gt;&#xA;यथा&lt;br&gt;&#xA;१६६.&lt;br&gt;&#xA;लीला विकन्ति सुभगो, दिसा थिर विलोकनो।&lt;br&gt;&#xA;बोधिसत्तङ्कुरो भासं, विरोचि वाच मासभिं॥&lt;br&gt;&#xA;१६७.&lt;br&gt;&#xA;वुत्ति वत्थुसभावस्स, या’ञ्‍ञथा सा’परा भवे।&lt;br&gt;&#xA;तस्सा’नन्तविकप्पत्ता, होति बीजो’पदस्सनं॥&lt;br&gt;&#xA;वङ्कवुत्ति अत्थालङ्कार&lt;br&gt;&#xA;उद्देस&lt;br&gt;&#xA;१६८.&lt;br&gt;&#xA;तत्था’तिसय, उपमा, रूपका, वुत्ति, दीपकं,।&lt;br&gt;&#xA;अक्खेपो, त्थन्तरन्यासो, ब्यतिरेको, विभावना॥&lt;br&gt;&#xA;१६९.&lt;br&gt;&#xA;हेतु , क्‍कमो, पियतरं, समास, परिकप्पना।&lt;br&gt;&#xA;समाहितं, परियाय, वुत्ति, ब्याजोपवण्णनं॥&lt;br&gt;&#xA;१७०.&lt;br&gt;&#xA;विसेस, रुळ्हाहङ्कारा, सिलेसो, तुल्ययोगिता।&lt;br&gt;&#xA;निदस्सनं, महन्तत्तं, वञ्‍चना, प्पकतत्थुति,॥&lt;br&gt;&#xA;१७१.&lt;br&gt;&#xA;एकावलि, अञ्‍ञमञ्‍ञं, सहवुत्ति, विरोधिता।&lt;br&gt;&#xA;परिवुत्ति, ब्भमो, भावो, मिस्स, मासी, रसी, इति॥&lt;br&gt;&#xA;१७२.&lt;br&gt;&#xA;एते भेदा समुद्दिट्ठा, भावो जीवित मुच्‍चते।&lt;br&gt;&#xA;वङ्कवुत्तीसु पोसेसि, सिलेसो तु सिरिं परं॥&lt;br&gt;&#xA;निद्देस&lt;br&gt;&#xA;१७३.&lt;br&gt;&#xA;पकासका विसेसस्स, सिया’तिसयवुत्ति या।&lt;br&gt;&#xA;लोका’तिक्‍कन्तविसया, लोकिया,ति च सा द्विधा॥&lt;br&gt;&#xA;१७४.&lt;br&gt;&#xA;लोकियातिसयस्से’ते,&lt;br&gt;&#xA;भेदा ये जातिआदयो।&lt;br&gt;&#xA;पटिपादीयते त्व’ज्‍ज, लोकातिक्‍कन्तगोचरा॥&lt;br&gt;&#xA;१७५.&lt;br&gt;&#xA;पिवन्ति देहकन्ती ये, नेत्तञ्‍जलिपुटेन ते।&lt;br&gt;&#xA;ना’लं हन्तुं जिने’सं त्वं, तण्हं तण्हाहरोपि किं?&lt;br&gt;&#xA;१७६.&lt;br&gt;&#xA;उपमानो’पमेय्यानं, सधम्मत्तं सियो’पमा।&lt;br&gt;&#xA;सद्द, त्थगम्मा, वाक्यत्थ, विसया,ति च सा भिधा॥&lt;br&gt;&#xA;१७७.&lt;br&gt;&#xA;समास, पच्‍चये, वा’दी, सद्दा तेसं वसा तिधा।&lt;br&gt;&#xA;सद्दगम्मा समासेन, मुनिन्दो चन्दिमा’ननो॥&lt;br&gt;&#xA;१७८.&lt;br&gt;&#xA;आयादी पच्‍चया तेहि, वदनं पङ्कजायते।&lt;br&gt;&#xA;मुनिन्दनयन द्वन्दं, नीलुप्पलदलीयति॥&lt;br&gt;&#xA;१७९.&lt;br&gt;&#xA;इवादी इव, वा, तुल्य, समान, निभ, सन्‍निभा।&lt;br&gt;&#xA;यथा, सङ्कास, तुलित, प्पकास, पतिरूपका॥&lt;br&gt;&#xA;१८०.&lt;br&gt;&#xA;सरी, सरिक्ख, संवादी, विरोधि, सदिसा, विय।&lt;br&gt;&#xA;पटिपक्ख, पच्‍चनीका, सपक्खो, पमितो, पमा॥&lt;br&gt;&#xA;१८१.&lt;br&gt;&#xA;पटिबिम्ब, पटिच्छन्‍न, सरूप, सम, समिता।&lt;br&gt;&#xA;सवण्णा, भा, पटिनिधि, सधम्मा, दि सलक्खणा॥&lt;br&gt;&#xA;१८२.&lt;br&gt;&#xA;जयत्य , क्‍कोसति, हसति, पतिगज्‍जति, दूभति।&lt;br&gt;&#xA;उसूयत्य, वजानाति, निन्दति, स्सति, रुन्धति॥&lt;br&gt;&#xA;१८३.&lt;br&gt;&#xA;तस्स चोरेति सोभग्गं, तस्स कन्तिं विलुम्पति।&lt;br&gt;&#xA;तेन सद्धिं विवदति, तुल्यं तेना’धिरोहति॥&lt;br&gt;&#xA;१८४.&lt;br&gt;&#xA;कच्छं विगाहते, तस्स, त मन्वेत्य, नुबन्धति।&lt;br&gt;&#xA;तंसीलं, तंनिसेधेति, तस्स चा’नुकरोति, मे॥&lt;br&gt;&#xA;१८५.&lt;br&gt;&#xA;उपमानो’पमेय्यानं, सधम्मत्तं विभाविभि।&lt;br&gt;&#xA;इमेहि उपमाभेदा, केचि निय्यन्ति सम्पति॥&lt;br&gt;&#xA;१८६.&lt;br&gt;&#xA;विकासिपदुमं’वा’ति, सुन्दरं सुगता’ननं।&lt;br&gt;&#xA;इति धम्मोपमा नाम, तुल्यधम्मनिदस्सना॥&lt;br&gt;&#xA;१८७.&lt;br&gt;&#xA;धम्महीना ‘‘मुख’म्भोज, सदिसं मुनिनो’’इति।&lt;br&gt;&#xA;विपरीतो’पमा ‘‘तुल्य, माननेन’म्बुजं तव’’॥&lt;br&gt;&#xA;१८८.&lt;br&gt;&#xA;तवा’नन’मिव’म्भोजं, अम्भोज’मिव ते मुखं।&lt;br&gt;&#xA;अञ्‍ञमञ्‍ञोपमा सा’यं, अञ्‍ञमञ्‍ञोपमानतो॥&lt;br&gt;&#xA;१८९.&lt;br&gt;&#xA;‘‘यदि किञ्‍चि भवे’म्भोजं, लोचन’ब्भमुविब्भमं।&lt;br&gt;&#xA;धारेतुं मुखसोभं तं, तवे’’ति अब्भुतोपमा॥&lt;br&gt;&#xA;१९०.&lt;br&gt;&#xA;‘‘सुगन्धि सोभा सम्बन्धी, सिसिरं’सु विरोधि च।&lt;br&gt;&#xA;मुखं तव’म्बुजंवे’ति’’, सा सिलेसोपमा मता॥&lt;br&gt;&#xA;१९१.&lt;br&gt;&#xA;सरूपसद्दवाच्‍चत्ता, सा सन्तानोपमा यथा।&lt;br&gt;&#xA;बाला’वु’य्यानमाला’यं, सा’लका’ननसोभिनी॥&lt;br&gt;&#xA;१९२.&lt;br&gt;&#xA;खयी चन्दो, बहुरजं, पदुमं, तेहि ते मुखं।&lt;br&gt;&#xA;समानम्पि समुक्‍कंसि, त्य’यं निन्दोपमा मता॥&lt;br&gt;&#xA;१९३.&lt;br&gt;&#xA;असमत्थो मुखेनि’न्दु, जिन! ते पटिगज्‍जितुं।&lt;br&gt;&#xA;जळो कलङ्की’ति अयं, पटिसेधोपमा सिया॥&lt;br&gt;&#xA;१९४.&lt;br&gt;&#xA;‘‘कच्छं चन्दारविन्दानं, अतिक्‍कम्म मुखं तव।&lt;br&gt;&#xA;अत्तना’व समं जात’’, मित्य’साधारणोपमा॥&lt;br&gt;&#xA;१९५.&lt;br&gt;&#xA;‘‘सब्ब’म्भोज’प्पभासारो, रासिभूतो’व कत्थचि।&lt;br&gt;&#xA;तवा’ननं विभाती’’ति, होता’भूतोपमा अयं॥&lt;br&gt;&#xA;१९६.&lt;br&gt;&#xA;पतीयते’त्थगम्मा तु, सद्दसामत्थिया क्‍वचि।&lt;br&gt;&#xA;समास, प्पच्‍चये, वादि, सद्दयोगं विना अपि॥&lt;br&gt;&#xA;१९७.&lt;br&gt;&#xA;भिङ्गाने’मानि चक्खूनि, ना’म्बुजं मुख’मेवि’दं।&lt;br&gt;&#xA;सुब्यत्तसदिसत्तेन, सा सरूपोपमा मता॥&lt;br&gt;&#xA;१९८.&lt;br&gt;&#xA;‘‘मये’व मुखसोभा’स्से, त्यल’मिन्दु! विकत्थना।&lt;br&gt;&#xA;यतो’म्बुजेपि सा’त्थीति’’, परिकप्पोपमा अयं॥&lt;br&gt;&#xA;१९९.&lt;br&gt;&#xA;‘‘किं वा’म्बुज’न्तोभन्तालि, किं लोलनयनं मुखं।&lt;br&gt;&#xA;मम दोलायते चित्त’’, मिच्‍च’यं संसयोपमा॥&lt;br&gt;&#xA;२००.&lt;br&gt;&#xA;किञ्‍चि वत्थुं पदस्सेत्वा, सधम्मस्सा’भिधानतो।&lt;br&gt;&#xA;साम्यप्पतीतिसब्भावा, पतिवत्थुपमा यथा॥&lt;br&gt;&#xA;२०१.&lt;br&gt;&#xA;जनेसु जायमानेसु, ने’कोपि जिनसादिसो।&lt;br&gt;&#xA;दुतियो ननु नत्थे’व, पारिजातस्स पादपो॥&lt;br&gt;&#xA;२०२.&lt;br&gt;&#xA;वाक्यत्थेने’व वाक्यत्थो, यदि कोचू’पमीयते।&lt;br&gt;&#xA;इवयुत्ता, वियुत्तत्ता, सा वाक्यत्थोपमा द्विधा॥&lt;br&gt;&#xA;इवयुत्ता&lt;br&gt;&#xA;२०३.&lt;br&gt;&#xA;जिनो संक्‍लेसतत्तानं, आविभूतो जनान’यं।&lt;br&gt;&#xA;घम्मसन्तापतत्तानं, घम्मकाले’म्बुदो विय॥&lt;br&gt;&#xA;इववियुत्ता&lt;br&gt;&#xA;२०४.&lt;br&gt;&#xA;मुनिन्दानन माभाति, विलासेकमनोहरं।&lt;br&gt;&#xA;उद्धं समुग्गतस्सा’पि, किं ते चन्द विजम्भना॥&lt;br&gt;&#xA;२०५.&lt;br&gt;&#xA;समुब्बेजेति धीमन्तं, भिन्‍नलिङ्गादिकं तु यं।&lt;br&gt;&#xA;उपमादूसनाया’ल, मेतं कत्थचि तं यथा॥&lt;br&gt;&#xA;२०६.&lt;br&gt;&#xA;हंसी’वा’यं ससी भिन्‍न, लिङ्गा, कासं सरानि’व।&lt;br&gt;&#xA;विजाति वचना, हीना, सा’व भत्तो भटो’धिपे॥&lt;br&gt;&#xA;२०७.&lt;br&gt;&#xA;‘‘खज्‍जोतो भाणुमाली’व, विभाति’’त्यधिकोपमा।&lt;br&gt;&#xA;अफुट्ठत्था ‘‘बलम्बोधि, सागरो विय संखुभि॥’’&lt;br&gt;&#xA;२०८.&lt;br&gt;&#xA;‘‘चन्दे कलङ्को भिङ्गो’वे’, त्यु’पमापेक्खिनी अयं।&lt;br&gt;&#xA;खण्डिता केरवा’कारो, सकलङ्को निसाकरो॥&lt;br&gt;&#xA;२०९.&lt;br&gt;&#xA;इच्‍चेवमादिरूपेसु, भवन्ति विगता’दरा।&lt;br&gt;&#xA;करोन्ति चा’दरं धीरा, पयोगे क्‍वचि दे’व तु॥&lt;br&gt;&#xA;२१०.&lt;br&gt;&#xA;इत्थीयं’वा’जनो याति, वदत्ये’सा पुमा विय।&lt;br&gt;&#xA;पियो पाणा इवा’यं मे, विज्‍जा धन’मिव’च्‍चिता॥&lt;br&gt;&#xA;२११.&lt;br&gt;&#xA;भवं विय महीपाल, देवराजा विरोचते।&lt;br&gt;&#xA;अल’मंसुमतो कच्छं, तेजसा रोहितुं अयं॥&lt;br&gt;&#xA;२१२.&lt;br&gt;&#xA;उपमानो’पमेय्यानं, अभेदस्स निरूपना।&lt;br&gt;&#xA;उपमा’व तिरोभूत, भेदा रूपक मुच्‍चते॥&lt;br&gt;&#xA;२१३.&lt;br&gt;&#xA;असेस वत्थु विसयं, एकदेस विवुत्ति [विवत्ति (टीका)], च।&lt;br&gt;&#xA;तं द्विधा पुन पच्‍चेकं, समासादिवसा तिधा॥&lt;br&gt;&#xA;असेसवत्थुविसयसमास&lt;br&gt;&#xA;२१४.&lt;br&gt;&#xA;अङ्गुलिदल संसोभिं, नखदीधिति केसरं।&lt;br&gt;&#xA;सिरसा न पिलन्धन्ति, के मुनिन्द पद’म्बुजं॥&lt;br&gt;&#xA;असेसवत्थुविसयअसमास&lt;br&gt;&#xA;२१५.&lt;br&gt;&#xA;रतनानि गुणा भूरी, करुणा सीतलं जलं।&lt;br&gt;&#xA;गम्भीरत्त मगाधत्तं, पच्‍चक्खो’यं जिनो’म्बुधि॥&lt;br&gt;&#xA;असेसवत्थुविसयमिस्सक&lt;br&gt;&#xA;२१६.&lt;br&gt;&#xA;चन्दिका मन्दहासा ते, मुनिन्द! वदनि’न्दुनो।&lt;br&gt;&#xA;पबोधयत्य’यं साधु, मनो कुमुद काननं॥&lt;br&gt;&#xA;२१७.&lt;br&gt;&#xA;असेसवत्थुविसये, पभेदो रूपके अयं।&lt;br&gt;&#xA;एकदेसविवुत्तिम्हि, भेदो दानि पवुच्‍चति॥&lt;br&gt;&#xA;एकदेसविवुत्तिसमास&lt;br&gt;&#xA;२१८.&lt;br&gt;&#xA;विलास हास कुसुमं, रुचिरा’धर पल्‍लवं।&lt;br&gt;&#xA;सुखं के वा न विन्दन्ति, पस्सन्ता मुनिनो मुखं॥&lt;br&gt;&#xA;एकदेसविवुत्तिअसमास&lt;br&gt;&#xA;२१९.&lt;br&gt;&#xA;पादद्वन्दं मुनिन्दस्स, ददातु विजयं तव।&lt;br&gt;&#xA;नखरंसी परं कन्ता, यस्स पापजयद्धजा॥&lt;br&gt;&#xA;एकदेसविवुत्तिमिस्सक&lt;br&gt;&#xA;२२०.&lt;br&gt;&#xA;सुनिम्मलकपोलस्स, मुनिन्द वदनि’न्दुनो।&lt;br&gt;&#xA;साधु’प्पबुद्ध हदयं, जातं केरव काननं॥&lt;br&gt;&#xA;२२१.&lt;br&gt;&#xA;रूपकानि बहून्ये’व [टीकायं उद्धटं युत्तरूपकं सितपुप्फुजलं लोल, नेत्तभिङ्ग तवा’ननं। कस्स नाम मनो धीर, नाकड्ढति मनोहरं।], युत्ता, युत्तादिभेदतो।&lt;br&gt;&#xA;विसुं न तानि वुत्तानि, एत्थे’व’न्तोगधानि’ति॥&lt;br&gt;&#xA;२२२.&lt;br&gt;&#xA;‘‘चन्दिमा’कासपदुम’’, मिच्‍चेतं खण्डरूपकं।&lt;br&gt;&#xA;दुट्ठ, ‘‘मम्बोरुहवनं, नेत्तानि’च्‍चा’’दि सुन्दरं॥&lt;br&gt;&#xA;२२३.&lt;br&gt;&#xA;परियन्तो विकप्पानं, रूपकस्सो’पमाय च।&lt;br&gt;&#xA;नत्थि यं तेन विञ्‍ञेय्यं, अवुत्त मनुमानतो॥&lt;br&gt;&#xA;२२४.&lt;br&gt;&#xA;पुनप्पुन मुच्‍चारणं [पुनप्पुनुच्‍चारणं यं (सी॰ क॰)], यमत्थस्स, पदस्स च।&lt;br&gt;&#xA;उभयेसञ्‍च विञ्‍ञेय्या, सा’य’मावुत्ति नामतो॥&lt;br&gt;&#xA;अत्थावुत्ति&lt;br&gt;&#xA;२२५.&lt;br&gt;&#xA;मनो हरति सब्बेसं, आददाति दिसा दस।&lt;br&gt;&#xA;गण्हाति निम्मलत्तञ्‍च, यसोरासि जिनस्स’यं॥&lt;br&gt;&#xA;पदावुत्ति&lt;br&gt;&#xA;२२६.&lt;br&gt;&#xA;विभासेन्ति दिसा सब्बा, मुनिनो देहकन्तियो।&lt;br&gt;&#xA;विभा सेन्ति च सब्बापि, चन्दादीनं हता विय॥&lt;br&gt;&#xA;उभयावुत्ति&lt;br&gt;&#xA;२२७.&lt;br&gt;&#xA;जित्वा विहरति क्‍लेस, रिपुं लोके जिनो अयं।&lt;br&gt;&#xA;विहरत्य’रिवग्गो’यं, रासिभूतो’व दुज्‍जने॥&lt;br&gt;&#xA;२२८.&lt;br&gt;&#xA;एकत्थ वत्तमानम्पि, सब्बवाक्यो’पकारकं।&lt;br&gt;&#xA;दीपकं नाम तं चादि, मज्झ, न्तविसयं तिधा॥&lt;br&gt;&#xA;आदि दीपक&lt;br&gt;&#xA;२२९.&lt;br&gt;&#xA;अकासि बुद्धो वेनेय्य, बन्धून ममितो’दयं।&lt;br&gt;&#xA;सब्बपापेहि च समं, नेकतित्थियमद्दनं॥&lt;br&gt;&#xA;मज्झे दीपक&lt;br&gt;&#xA;२३०.&lt;br&gt;&#xA;दस्सनं मुनिनो साधु, जनानं जायते’मतं।&lt;br&gt;&#xA;तद’ञ्‍ञेसं तु जन्तूनं, विसं निच्‍चो’पतापनं॥&lt;br&gt;&#xA;अन्तदीपक&lt;br&gt;&#xA;२३१.&lt;br&gt;&#xA;अच्‍चन्त कन्त लावण्य, चन्दा’तप मनोहरो।&lt;br&gt;&#xA;जिना’ननि’न्दु इन्दु च, कस्स ना’नन्दको भवे॥&lt;br&gt;&#xA;मालादीपक&lt;br&gt;&#xA;२३२.&lt;br&gt;&#xA;होता’विप्पटिसाराय, सीलं, पामोज्‍जहेतु सो।&lt;br&gt;&#xA;तं पीतिहेतु, सा चा’यं, पस्सद्ध्या’दि पसिद्धिया॥&lt;br&gt;&#xA;२३३.&lt;br&gt;&#xA;इच्‍चा’दिदीपकत्तेपि, पुब्बं पुब्ब मपेक्खिनी।&lt;br&gt;&#xA;वाक्यमाला पवत्ताति, तं मालादीपकं मतं॥&lt;br&gt;&#xA;२३४.&lt;br&gt;&#xA;अनेने’व’प्पकारेन, सेसान मपि दीपके।&lt;br&gt;&#xA;विकप्पानं विधातब्बा, नुगति सुद्धबुद्धिभि॥&lt;br&gt;&#xA;२३५.&lt;br&gt;&#xA;विसेस वचनि’च्छायं, निसेधवचनं तु यं।&lt;br&gt;&#xA;अक्खेपो नाम सोयञ्‍च, तिधा कालप्पभेदतो॥&lt;br&gt;&#xA;२३६.&lt;br&gt;&#xA;एकाकी’ नेकसेनं तं, मारं स विजयी जिनो।&lt;br&gt;&#xA;कथं त मथवा तस्स, पारमीबल मीदिसं॥&lt;br&gt;&#xA;अतीतक्खेपो।&lt;br&gt;&#xA;२३७.&lt;br&gt;&#xA;किं चित्ते’जासमुग्घातं, अपत्तो’स्मीति खिज्‍जसे।&lt;br&gt;&#xA;पणामो ननु सो ये’व, सकिम्पि सुगते गतो॥&lt;br&gt;&#xA;वत्तमानक्खेपो।&lt;br&gt;&#xA;२३८.&lt;br&gt;&#xA;सच्‍चं न ते गमिस्सन्ति, सिवं सुजनगोचरं।&lt;br&gt;&#xA;मिच्छादिट्ठि परिक्‍कन्त [परिकन्त (क॰)], मानसा ये सुदुज्‍जना॥&lt;br&gt;&#xA;अनागतक्खेपो।&lt;br&gt;&#xA;२३९.&lt;br&gt;&#xA;ञेय्यो अत्थन्तरन्यासो, यो, ञ्‍ञवाक्यत्थसाधनो।&lt;br&gt;&#xA;सब्बब्यापी विसेसट्ठो, हिविसिट्ठ’स्स भेदतो॥&lt;br&gt;&#xA;हि रहित सब्बब्यापी&lt;br&gt;&#xA;२४०.&lt;br&gt;&#xA;तेपि लोकहिता सत्ता, सूरियो चन्दिमा अपि।&lt;br&gt;&#xA;अत्थं पस्स गमिस्सन्ति, नियमो केन लङ्घ्यते॥&lt;br&gt;&#xA;हि सहित सब्बब्यापी&lt;br&gt;&#xA;२४१.&lt;br&gt;&#xA;सत्था देवमनुस्सानं, वसी सोपि मुनिस्सरो।&lt;br&gt;&#xA;गतो’व निब्बुतिं सब्बे, सङ्खारा न हि सस्सता॥&lt;br&gt;&#xA;हि रहित विसेसट्ठ&lt;br&gt;&#xA;२४२.&lt;br&gt;&#xA;जिनो संसारकन्तारा, जनं पापेति [पापेसि (क॰)] निब्बुतिं।&lt;br&gt;&#xA;ननु युत्ता गति सा’यं, वेसारज्‍ज समङ्गिनं॥&lt;br&gt;&#xA;हि सहित विसेसट्ठ&lt;br&gt;&#xA;२४३.&lt;br&gt;&#xA;सुरत्तं ते’धरफुटं, जिन! रञ्‍जेति मानसं।&lt;br&gt;&#xA;सयं रागपरीता हि, परे रञ्‍जेन्ति सङ्गते॥&lt;br&gt;&#xA;२४४.&lt;br&gt;&#xA;वाच्‍चे गम्मे थ वत्थूनं, सदिसत्ते पभेदनं।&lt;br&gt;&#xA;ब्यतिरेको’य’मप्ये’को, भयभेदा चतुब्बिधो॥&lt;br&gt;&#xA;वाच्‍चएकब्यतिरेक&lt;br&gt;&#xA;२४५.&lt;br&gt;&#xA;गम्भीरत्त महत्तादि, गुणा जलधिना जिन!।&lt;br&gt;&#xA;तुल्यो त्व मसि भेदो तु, सरीरेने’दिसेन ते॥&lt;br&gt;&#xA;वाच्‍च उभयब्यतिरेक&lt;br&gt;&#xA;२४६.&lt;br&gt;&#xA;महासत्ता’तिगम्भीरा, सागरो सुगतोपि च।&lt;br&gt;&#xA;सागरो’ञ्‍जनसङ्कासो, जिनो चामीकरज्‍जुति॥&lt;br&gt;&#xA;गम्म एकब्यतिरेक&lt;br&gt;&#xA;२४७.&lt;br&gt;&#xA;न सन्तापापहं नेवि, च्छितदं मिगलोचनं।&lt;br&gt;&#xA;मुनिन्द! नयनद्वन्दं, तव तग्गुण भूसितं॥&lt;br&gt;&#xA;गम्मउभयब्यतिरेक&lt;br&gt;&#xA;२४८.&lt;br&gt;&#xA;मुनिन्दानन मम्भोज, मेसं नानत्त मीदिसं।&lt;br&gt;&#xA;सुवुत्ता’मतसन्दायी, वदनं ने’दिस’म्बुजं॥&lt;br&gt;&#xA;२४९.&lt;br&gt;&#xA;पसिद्धं कारणं यत्थ, निवत्तेत्वा’ ञाकारणं।&lt;br&gt;&#xA;साभाविकत्त मथवा, विभाब्यं सा विभावना॥&lt;br&gt;&#xA;कारणन्तरविभावना&lt;br&gt;&#xA;२५०.&lt;br&gt;&#xA;अनञ्‍जिता’सितं नेत्तं, अधरो रञ्‍जिता’रुणो।&lt;br&gt;&#xA;समानता भमु चा’यं, जिना’नावञ्‍चिता तव॥&lt;br&gt;&#xA;साभाविक विभावना&lt;br&gt;&#xA;२५१.&lt;br&gt;&#xA;न होति खलु दुज्‍जन्य, मपि दुज्‍जनसङ्गमे।&lt;br&gt;&#xA;सभावनिम्मलतरे, साधुजन्तून चेतसि॥&lt;br&gt;&#xA;२५२.&lt;br&gt;&#xA;जनको , ञापको चेति, दुविधा हेतवो सियुं।&lt;br&gt;&#xA;पटिसङ्खरणं तेसं, अलङ्कारतायो’दितं॥&lt;br&gt;&#xA;२५३.&lt;br&gt;&#xA;भावा’भाव किच्‍चवसा, चित्तहेतुवसापि च।&lt;br&gt;&#xA;भेदा’नन्ता इदं तेसं, मुखमत्त निदस्सनं॥&lt;br&gt;&#xA;२५४.&lt;br&gt;&#xA;परमत्थपकासे’क, रसा सब्बमनोहरा।&lt;br&gt;&#xA;मुनिनो देसना’यं मे, कामं तोसेति मानसं॥&lt;br&gt;&#xA;भावकिच्‍चो कारकहेतु।&lt;br&gt;&#xA;२५५.&lt;br&gt;&#xA;धीरेहि सह संवासा, सद्धम्मस्सा’भियोगतो।&lt;br&gt;&#xA;निग्गहेनि’न्द्रियानञ्‍च, दुक्खस्सु’पसमो सिया॥&lt;br&gt;&#xA;अभावकिच्‍चो कारकहेतु।&lt;br&gt;&#xA;२५६.&lt;br&gt;&#xA;मुनिन्द’चन्द संवादि, कन्तभावो’पसोभिना।&lt;br&gt;&#xA;मुखेने’व सुबोधं ते, मनं पापा’भिनिस्सटं॥&lt;br&gt;&#xA;भावकिच्‍चो ञापकहेतु।&lt;br&gt;&#xA;२५७.&lt;br&gt;&#xA;साधुहत्था’रविन्दानि, सङ्कोचयति ते कथं।&lt;br&gt;&#xA;मुनिन्द! चरणद्वन्द, रागबाला’तपो फुसं?&lt;br&gt;&#xA;अयुत्तकारी चित्तहेतु।&lt;br&gt;&#xA;२५८.&lt;br&gt;&#xA;सङ्कोचयन्ति जन्तूनं, पाणिपङ्केरुहानि’ह।&lt;br&gt;&#xA;मुनिन्द! चरणद्वन्द, नख चन्दान’ मंसवो॥&lt;br&gt;&#xA;युत्तकारी चित्तहेतु।&lt;br&gt;&#xA;२५९.&lt;br&gt;&#xA;उद्दिट्ठानं पदत्थानं, अनुद्देसो यथाक्‍कमं।&lt;br&gt;&#xA;‘सङ्ख्यान’मिति निद्दिट्ठं, यथासङ्ख्यं कमोपि च॥&lt;br&gt;&#xA;२६०.&lt;br&gt;&#xA;आलाप हास लीळाहि, मुनिन्द! विजया तव।&lt;br&gt;&#xA;कोकिला कुमुदानि चो, पसेवन्ते वनं जलं॥&lt;br&gt;&#xA;२६१.&lt;br&gt;&#xA;सिया पियतरं नाम, अत्थरूपस्स कस्सचि।&lt;br&gt;&#xA;पियस्सा’तिसयेने’तं, यं होति पटिपादनं॥&lt;br&gt;&#xA;२६२.&lt;br&gt;&#xA;पीतिया मे समुप्पन्‍ना, सन्त! सन्दस्सना तव।&lt;br&gt;&#xA;कालेना’यं भवे पीति, तवे’व पुन दस्सना॥&lt;br&gt;&#xA;२६३.&lt;br&gt;&#xA;वण्णितेनो’पमानेन, वुत्या’धिप्पेत वत्थुनो।&lt;br&gt;&#xA;समासवुत्ति नामा’यं, अत्थ सङ्खेप रूपतो॥&lt;br&gt;&#xA;२६४.&lt;br&gt;&#xA;सा’यं विसेस्यमत्तेन, भिन्‍ना’भिन्‍नविसेसना।&lt;br&gt;&#xA;अत्थे’व अपरा प्य’त्थि, भिन्‍ना’भिन्‍नविसेसना॥&lt;br&gt;&#xA;अभिन्‍नविसेसन&lt;br&gt;&#xA;२६५.&lt;br&gt;&#xA;विसुद्धा’मतसन्दायी, पसत्थरतना’लयो।&lt;br&gt;&#xA;गम्भीरो चा’य’ मम्बोधि, पुञ्‍ञेना’पादितो मया॥&lt;br&gt;&#xA;भिन्‍नाभिन्‍नविसेसन&lt;br&gt;&#xA;२६६.&lt;br&gt;&#xA;इच्छित’त्थपदो सारो, फलपुप्फो’पसोभितो।&lt;br&gt;&#xA;सच्छायो’य’मपुब्बोव कप्परुक्खो समुट्ठितो॥&lt;br&gt;&#xA;२६७.&lt;br&gt;&#xA;सागरत्तेन सद्धम्मो, रुक्खत्तेनो’दितो जिनो।&lt;br&gt;&#xA;सब्बे साधारणा धम्मा, पुब्बत्रा’ञ्‍ञत्र तु’त्तयं॥&lt;br&gt;&#xA;२६८.&lt;br&gt;&#xA;वत्थुनो’ञ्‍ञप्पकारेन, ठिता वुत्ति तद’ञ्‍ञथा।&lt;br&gt;&#xA;परिकप्पीयते यत्थ, सा होति परिकप्पना॥&lt;br&gt;&#xA;२६९.&lt;br&gt;&#xA;उपमा’ब्भन्तरत्तेन, किरियादिवसेन च।&lt;br&gt;&#xA;कमेनो’दाहरिस्सामि, विविधा परिकप्पना॥&lt;br&gt;&#xA;उपमाब्भन्तरपरिकप्पना&lt;br&gt;&#xA;२७०.&lt;br&gt;&#xA;इच्छाभङ्गा’तुरा’सीना, ता’तिनिच्‍चल मच्छरा।&lt;br&gt;&#xA;वसं नेन्ति’व धीरं तं, तदा योगा’भियोगतो॥&lt;br&gt;&#xA;क्रियापरिकप्पना&lt;br&gt;&#xA;२७१.&lt;br&gt;&#xA;गजं मारो समारुळ्हो, युद्धाय’च्‍चन्त’मुन्‍नतं।&lt;br&gt;&#xA;मग्ग मन्वेसती नून, जिनभीतो पलायितुं॥&lt;br&gt;&#xA;गुणपरिकप्पना&lt;br&gt;&#xA;२७२.&lt;br&gt;&#xA;मुनिन्द! पादद्वन्दे ते, चारु राजिव सुन्दरे।&lt;br&gt;&#xA;मञ्‍ञे पापा’भि’सम्मद्द, जातसोणेन सोणिमा॥&lt;br&gt;&#xA;२७३.&lt;br&gt;&#xA;मञ्‍ञे, सङ्के, धुवं, नून, मिव, मिच्‍चेव मादिहि।&lt;br&gt;&#xA;सा’यं ब्यञ्‍जीयते क्‍वा’पि, क्‍वा’पि वाक्येन गम्यते॥&lt;br&gt;&#xA;गम्मपरिकप्पना&lt;br&gt;&#xA;२७४.&lt;br&gt;&#xA;दया सञ्‍जात सरसा, देहा निक्खन्तकन्तियो।&lt;br&gt;&#xA;पीणेन्ता जिन! ते साधु, जनं सरसतं नयुं॥&lt;br&gt;&#xA;२७५.&lt;br&gt;&#xA;आरब्भन्तस्स यंकिञ्‍चि, कत्तुं पुञ्‍ञवसा पुन।&lt;br&gt;&#xA;साधन’न्तरलाभो यो, तं वदन्ति समाहितं॥&lt;br&gt;&#xA;२७६.&lt;br&gt;&#xA;मारा’रिभङ्गा’भिमुख, मानसो तस्स सत्थुनो।&lt;br&gt;&#xA;महामही महारवं, रवी’य’मुपकारिका॥&lt;br&gt;&#xA;२७७.&lt;br&gt;&#xA;अवत्वा’भिमतं तस्स, सिद्धिया दस्सन’ञ्‍ञथा।&lt;br&gt;&#xA;वदन्ति तं ‘परियाय, वुत्ती’ति सुचिबुद्धयो॥&lt;br&gt;&#xA;२७८.&lt;br&gt;&#xA;विवट’ङ्गणनिक्खित्तं, धन’मारक्ख वज्‍जितं।&lt;br&gt;&#xA;धनकाम! यथाकामं, तुवं गच्छ यदिच्छसि॥&lt;br&gt;&#xA;२७९.&lt;br&gt;&#xA;थुतिं करोति निन्दन्तो, विय तं ब्याजवण्णनं।&lt;br&gt;&#xA;दोसा’भासा गुणा एव, यन्ति सन्‍निधि मत्र हि॥&lt;br&gt;&#xA;२८०.&lt;br&gt;&#xA;सञ्‍चालेतु मलं त्वं’सि, भुसं कुवलया’खिलं।&lt;br&gt;&#xA;विसेसं तावता नाथ!, गुणानं ते वदाम किं?&lt;br&gt;&#xA;२८१.&lt;br&gt;&#xA;विसेसि’च्छायं दब्बस्स, क्रिया, जाति, गुणस्स च।&lt;br&gt;&#xA;वेकल्‍लदस्सनं यत्र, विसेसो नाम यं भवे॥&lt;br&gt;&#xA;२८२.&lt;br&gt;&#xA;न रथा, न च मातङ्गा, न हया, न पदातयो।&lt;br&gt;&#xA;जितो मारारि मुनिना, सम्भारावज्‍जनेन हि॥&lt;br&gt;&#xA;दब्बविसेसवुत्ति।&lt;br&gt;&#xA;२८३.&lt;br&gt;&#xA;न बद्धा भूकुटि, नेव, फुरितो दसनच्छदो।&lt;br&gt;&#xA;मारारिभङ्गं चा’कासि, मुनि वीरो वरो सयं॥&lt;br&gt;&#xA;क्रियाविसेसवुत्ति।&lt;br&gt;&#xA;२८४.&lt;br&gt;&#xA;न दिसासु ब्यात्ता [तता (क॰)] रंसि,&lt;br&gt;&#xA;ना’लोको लोकपत्थटो।&lt;br&gt;&#xA;तथाप्य’न्धतमहरं, परं साधुसुभासितं॥&lt;br&gt;&#xA;जातिविसेसवुत्ति।&lt;br&gt;&#xA;२८५.&lt;br&gt;&#xA;न खरं, न हि वा थद्धं, मुनिन्द! वचनं तव।&lt;br&gt;&#xA;तथापि गाळ्हं खणति, निम्मूलं जनतामदं॥&lt;br&gt;&#xA;गुणविसेसवुत्ति&lt;br&gt;&#xA;२८६.&lt;br&gt;&#xA;दस्सीयते’तिरित्तं तु, सूरवीरत्तनं यहिं।&lt;br&gt;&#xA;वदन्ति विञ्‍ञूवचनं, रुळ्हाहङ्कार मीदिसं॥&lt;br&gt;&#xA;२८७.&lt;br&gt;&#xA;दमे नन्दोपनन्दस्स, किं मे ब्यापारदस्सना?&lt;br&gt;&#xA;पुत्ता मे पादसम्भत्ता, सज्‍जा सन्ते’व तादिसे॥&lt;br&gt;&#xA;२८८.&lt;br&gt;&#xA;सिलेसो वचना’नेका, भिधेय्ये’कपदायुतं।&lt;br&gt;&#xA;अभिन्‍नपदवाक्यादि, वसा तेधा’य मीरितो॥&lt;br&gt;&#xA;२८९.&lt;br&gt;&#xA;अन्धतमहरो हारी, समारुळ्हो महोदयं।&lt;br&gt;&#xA;राजते रंसिमाली’यं, भगवा बोधयं जने॥&lt;br&gt;&#xA;अभिन्‍नपदवाक्यसिलेसो।&lt;br&gt;&#xA;२९०.&lt;br&gt;&#xA;सारदा’मलका’भासो, समानीत परिक्खयो।&lt;br&gt;&#xA;कुमुदा’करसम्बोधो, पीणेति जनतं सुधी॥&lt;br&gt;&#xA;भिन्‍नपदवाक्यसिलेसो।&lt;br&gt;&#xA;२९१.&lt;br&gt;&#xA;समाहित’त्तविनयो, अहीन मद मद्दनो।&lt;br&gt;&#xA;सुगतो विसदं पातु, पाणिनं सो विनायको॥&lt;br&gt;&#xA;भिन्‍नाभिन्‍नपदवाक्यसिलेसो।&lt;br&gt;&#xA;२९२.&lt;br&gt;&#xA;विरुद्धा, विरुद्धा, भिन्‍न, कम्मा, नियमवा, परो।&lt;br&gt;&#xA;नियम’क्खेपवचनो, अविरोधि, विरोध्य’पि॥&lt;br&gt;&#xA;२९३.&lt;br&gt;&#xA;ओचित्य सम्पोसकादि, सिलेसो, पदजा’दि [पदजाति (क॰)] पि।&lt;br&gt;&#xA;एसं निदस्सनेस्वे’व, रूप मावि भविस्सति॥&lt;br&gt;&#xA;विरुद्धकम्मसिलेस&lt;br&gt;&#xA;२९४.&lt;br&gt;&#xA;सवसे वत्तयं लोकं, अखिलं कल्‍लविग्गहो।&lt;br&gt;&#xA;पराभवति मारारि, धम्मराजा विजम्भते॥&lt;br&gt;&#xA;अविरुद्धकम्मसिलेस&lt;br&gt;&#xA;२९५.&lt;br&gt;&#xA;सभावमधुरं पुञ्‍ञ विसेसो’दय सम्भवं।&lt;br&gt;&#xA;सुणन्ति वाचं मुनिनो, जना पस्सन्ति चा’मतं॥&lt;br&gt;&#xA;अभिन्‍नकम्मसिलेस&lt;br&gt;&#xA;२९६.&lt;br&gt;&#xA;अन्धकारा’पहाराय , सभाव मधुराय च।&lt;br&gt;&#xA;मनो पीणेति जन्तूनं, जिनो वाचाय भाय च॥&lt;br&gt;&#xA;नियमवन्तसिलेस&lt;br&gt;&#xA;२९७.&lt;br&gt;&#xA;केस’क्खीनं’व कण्हत्तं, भमूनंयेव वङ्कता।&lt;br&gt;&#xA;पाणिपादा’धरानं’व, मुनिन्दस्सा’भिरत्तता॥&lt;br&gt;&#xA;नियमक्खेपसिलेस&lt;br&gt;&#xA;२९८.&lt;br&gt;&#xA;पाणिपादा’धरेस्वे’व, सारागो तव दिस्सति।&lt;br&gt;&#xA;दिस्सते सो’य मथवा, नाथ! साधुगुणेस्व’पि॥&lt;br&gt;&#xA;अविरोधिसिलेस&lt;br&gt;&#xA;२९९.&lt;br&gt;&#xA;सलक्खणो’तिसुभगो, तेजस्सी नियतो’दयो।&lt;br&gt;&#xA;लोकेसो जितसंक्‍लेसो,&lt;br&gt;&#xA;विभाति समणिस्सरो॥&lt;br&gt;&#xA;विरोधिसिलेस&lt;br&gt;&#xA;३००.&lt;br&gt;&#xA;असमोपि समो लोके,&lt;br&gt;&#xA;लोकेसोपि नरुत्तमो।&lt;br&gt;&#xA;सदयो प्य’दयो पापे, चित्ता’यं मुनिनो गति॥&lt;br&gt;&#xA;ओचित्यसम्पोसकपदसिलेस&lt;br&gt;&#xA;३०१.&lt;br&gt;&#xA;संसारदुक्खो’पहता, वनता जनता त्वयि।&lt;br&gt;&#xA;सुख मिच्छित मच्‍चन्तं, अमतन्दद! विन्दति॥&lt;br&gt;&#xA;३०२.&lt;br&gt;&#xA;गुणयुत्तेहि वत्थूहि, समं कत्वान कस्सचि।&lt;br&gt;&#xA;संकित्तनं भवति यं, सा मता तुल्ययोगिता॥&lt;br&gt;&#xA;३०३.&lt;br&gt;&#xA;सम्पत्तसम्मदो लोको, सम्पत्ता’लोकसम्पदो।&lt;br&gt;&#xA;उभोहि रंसिमाली च, भगवा च तमोनुदो॥&lt;br&gt;&#xA;३०४.&lt;br&gt;&#xA;अत्थन्तरं साधयता, किञ्‍चि तं सदिसं फलं।&lt;br&gt;&#xA;दस्सीयते असन्तं वा, सन्तं वा तं निदस्सनं॥&lt;br&gt;&#xA;असन्तफलनिदस्सन&lt;br&gt;&#xA;३०५.&lt;br&gt;&#xA;उदया समणिन्दस्स, यन्ति पापा पराभवं।&lt;br&gt;&#xA;धम्मराजविरुद्धानं, सूचयन्ता दुर’न्ततं॥&lt;br&gt;&#xA;सन्तफलनिदस्सन&lt;br&gt;&#xA;३०६.&lt;br&gt;&#xA;सिरो निक्खित्त चरणो, च्छरियान’म्बुजान’यं।&lt;br&gt;&#xA;परम’ब्भुततं लोके, विञ्‍ञापेत’त्तनो जिनो॥&lt;br&gt;&#xA;३०७.&lt;br&gt;&#xA;विभूतिया महन्तत्तं, अधिप्पायस्स वा सिया।&lt;br&gt;&#xA;परमुक्‍कंसतं यातं, तं महन्तत्त मीरितं॥&lt;br&gt;&#xA;विभूतिमहन्तत्त&lt;br&gt;&#xA;३०८.&lt;br&gt;&#xA;किरीट रतन’च्छाया, नुविद्धा’तप वारणो।&lt;br&gt;&#xA;पुरा परं सिरिं विन्दि, बोधिसत्तो’ भिनिक्खमा॥&lt;br&gt;&#xA;अधिप्पायमहन्तत्त&lt;br&gt;&#xA;३०९.&lt;br&gt;&#xA;सत्तो सम्बोधियं बोधि, सत्तो सत्तहिताय सो।&lt;br&gt;&#xA;हित्वा स्नेहरसाबन्ध, मपि राहुलमातरं॥&lt;br&gt;&#xA;३१०.&lt;br&gt;&#xA;गोपेत्वा वण्णनीयं यं, किञ्‍चि दस्सीयते परं।&lt;br&gt;&#xA;असमं वा समं तस्स, यदि सा वञ्‍चना मता॥&lt;br&gt;&#xA;असमवञ्‍चना&lt;br&gt;&#xA;३११.&lt;br&gt;&#xA;पुरतो न सहस्सेसु, न पञ्‍चेसु च तादिनो।&lt;br&gt;&#xA;मारो परेसु तस्से’सं, सहस्सं दसवड्ढितं॥&lt;br&gt;&#xA;समवञ्‍चना&lt;br&gt;&#xA;३१२.&lt;br&gt;&#xA;विवाद मनुयुञ्‍जन्तो, मुनिन्दवदनि’न्दुना।&lt;br&gt;&#xA;सम्पुण्णो चन्दिमा ना’यं, छत्त मेतं मनोभुनो॥&lt;br&gt;&#xA;३१३.&lt;br&gt;&#xA;परानुवत्तनादीहि, निब्बिन्देनि’ह या कता।&lt;br&gt;&#xA;थुति र’प्पकते सा’यं, सिया अप्पकतत्थुति॥&lt;br&gt;&#xA;३१४.&lt;br&gt;&#xA;सुखं जीवन्ति हरिणा, वनेस्व’परसेविनो।&lt;br&gt;&#xA;अनायासो पलाभेहि, जलदब्भङ्कुरादिभि॥&lt;br&gt;&#xA;३१५.&lt;br&gt;&#xA;उत्तरं उत्तरं यत्थ, पुब्बपुब्बविसेसनं।&lt;br&gt;&#xA;सिया एकावलि सा’यं, द्विधा विधि, निसेधतो॥&lt;br&gt;&#xA;विधिएकावलि&lt;br&gt;&#xA;३१६.&lt;br&gt;&#xA;पादा नखालि रुचिरा, नखालि रंसि भासुरा।&lt;br&gt;&#xA;रंसीतमोपहाने’क, रसा सोभन्ति सत्थुनो॥&lt;br&gt;&#xA;निसेधएकावलि&lt;br&gt;&#xA;३१७.&lt;br&gt;&#xA;असन्तुट्ठो यति नेव,&lt;br&gt;&#xA;सन्तोसो ना’लयाहतो।&lt;br&gt;&#xA;ना’लयो यो स जन्तूनं, ना’नन्त ब्यसना वहो॥&lt;br&gt;&#xA;३१८.&lt;br&gt;&#xA;यहिं भूसिय भूसत्तं, अञ्‍ञमञ्‍ञं तु वत्थुनं।&lt;br&gt;&#xA;विना’व सदिसत्तं तं, अञ्‍ञमञ्‍ञविभूसनं॥&lt;br&gt;&#xA;३१९.&lt;br&gt;&#xA;ब्यामं’सु मण्डलं तेन, मुनिना लोकबन्धुना।&lt;br&gt;&#xA;महन्तिं विन्दती कन्तिं, सोपि तेनेव तादिसिं॥&lt;br&gt;&#xA;३२०.&lt;br&gt;&#xA;कथनं सहभावस्स, क्रियाय च, गुणस्स च।&lt;br&gt;&#xA;‘सहवुत्ती’ति विञ्‍ञेय्यं, त’दुदाहरणं यथा॥&lt;br&gt;&#xA;क्रियासहवुत्ति&lt;br&gt;&#xA;३२१.&lt;br&gt;&#xA;जलन्ति चन्दरंसीहि, समं सत्थु नखं सवो।&lt;br&gt;&#xA;विजम्भति च चन्देन, समं तम्मुखचन्दिमा॥&lt;br&gt;&#xA;गुणसहवुत्ति&lt;br&gt;&#xA;३२२.&lt;br&gt;&#xA;जिनो’दयेन मलीनं, सह दुज्‍जन चेतसा।&lt;br&gt;&#xA;पापं दिसा सुविमला, सह सज्‍जन चेतसा॥&lt;br&gt;&#xA;३२३.&lt;br&gt;&#xA;विरोधीनं पद’त्थानं, यत्थ संसग्गदस्सनं।&lt;br&gt;&#xA;समुक्‍कंसा’भिधानत्थं, मता सा’यं विरोधिता॥&lt;br&gt;&#xA;३२४.&lt;br&gt;&#xA;गुणा सभाव मधुरा, अपि लोके’क बन्धुनो।&lt;br&gt;&#xA;सेविता पाप सेवीनं, सम्पदूसेन्ति मानसं॥&lt;br&gt;&#xA;३२५.&lt;br&gt;&#xA;यस्स कस्स चि दानेन, यस्स कस्स चि वत्थुनो।&lt;br&gt;&#xA;विसिट्ठस्स य मादानं, ‘परिवुत्ती’ति सा मता॥&lt;br&gt;&#xA;३२६.&lt;br&gt;&#xA;पुरा परेसं दत्वान, मनुञ्‍ञं नयनादिकं।&lt;br&gt;&#xA;मुनिना समनुप्पत्ता, दानि सब्बञ्‍ञुतासिरी [मुनिन्द! समनुप्पत्तो, दानि सब्बञ्‍ञुतासिरिं (क॰)]॥&lt;br&gt;&#xA;३२७.&lt;br&gt;&#xA;किञ्‍चि दिस्वान विञ्‍ञाता, पटिपज्‍जति तंसमं।&lt;br&gt;&#xA;संसया’पगतं वत्थुं, यत्थ सो’यं भमो मतो॥&lt;br&gt;&#xA;३२८.&lt;br&gt;&#xA;समं दिसासु’ज्‍जलासु, जिन पाद नखं’सुना।&lt;br&gt;&#xA;पस्सन्ता अभिनन्दन्ति, चन्दा’तप मना जना॥&lt;br&gt;&#xA;३२९.&lt;br&gt;&#xA;पवुच्‍चते यं नामादि, कवीनं भावबोधनं।&lt;br&gt;&#xA;येन केनचि वण्णेन, भावो नामा’य मीरितो॥&lt;br&gt;&#xA;३३०.&lt;br&gt;&#xA;ननु तेये’व सन्तानो, सागरा न कुलाचला।&lt;br&gt;&#xA;मनम्पि मरियादं ये, संवट्टेपि जहन्ति नो॥&lt;br&gt;&#xA;३३१.&lt;br&gt;&#xA;अङ्गङ्गि भावा सदिस, बलभावा च बन्धने।&lt;br&gt;&#xA;संसग्गो’लङ्कतीनं यो, तं ‘मिस्स’न्ति पवुच्‍चति॥&lt;br&gt;&#xA;अङ्गङ्गीभावमिस्स&lt;br&gt;&#xA;३३२.&lt;br&gt;&#xA;पसत्था मुनिनो पाद, नख रंसि महानदी।&lt;br&gt;&#xA;अहो! गाळ्हं निमुग्गेपि, सुखयत्ये’व ते जने॥&lt;br&gt;&#xA;सदिस बल भाव मिस्स&lt;br&gt;&#xA;३३३.&lt;br&gt;&#xA;वेसो सभाव मधुरो, रूपं नेत्त रसायनं।&lt;br&gt;&#xA;मधू’व मुनिनो वाचा, न सम्पीणेति कं जनं॥&lt;br&gt;&#xA;३३४.&lt;br&gt;&#xA;आसी नाम सिया’त्थस्स, इट्ठस्सा’सीसनं यथा।&lt;br&gt;&#xA;तिलोके’कगति नाथो,&lt;br&gt;&#xA;पातु लोक मपायतो॥&lt;br&gt;&#xA;३३५.&lt;br&gt;&#xA;रस’प्पतीति जनकं, जायते यं विभूसनं।&lt;br&gt;&#xA;‘रसवन्त’न्ति तं ञेय्यं, रसवन्त विधानतो॥&lt;br&gt;&#xA;३३६.&lt;br&gt;&#xA;रागा’नत’ब्भुत सरोज मुखं धराय,&lt;br&gt;&#xA;पादा तिलोकगरुनो’धिक बन्धरागा।&lt;br&gt;&#xA;आदाय निच्‍चसरसेन करेन गाळ्हं,&lt;br&gt;&#xA;सञ्‍चुम्बयन्ति सतता’हित सम्भमेन॥&lt;br&gt;&#xA;३३७.&lt;br&gt;&#xA;इच्‍चा’नुगम्म पुरिमाचरिया’नुभावं,&lt;br&gt;&#xA;सङ्खेपतो निगदितो’य मलङ्कतीनं।&lt;br&gt;&#xA;भेदो’परूपरि कवीहि विकप्पियानं,&lt;br&gt;&#xA;को नाम पस्सितु मलं खलु तास मन्तं॥&lt;br&gt;&#xA;इति सङ्घरक्खितमहासामि विरचिते सुबोधालङ्कारे&lt;br&gt;&#xA;अत्थालङ्कारावबोधो नाम&lt;br&gt;&#xA;चतुत्थो परिच्छेदो।&lt;/p&gt;</description>
    </item>
    <item>
      <title>०५. भावावबोध-पञ्‍चमपरिच्छेद</title>
      <link>https://vishvAsa.github.io/pALi/09_byAkaraNa_gantha-sangaho/11_subodhAlankArapATha/05_bhAvAvabodha-pa~nchamaparichCheda/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/09_byAkaraNa_gantha-sangaho/11_subodhAlankArapATha/05_bhAvAvabodha-pa~nchamaparichCheda/</guid>
      <description>&lt;p&gt;५. भावावबोध-पञ्‍चमपरिच्छेद&lt;br&gt;&#xA;३३८.&lt;br&gt;&#xA;पटिभानवता लोक, वोहार’मनुसारिना।&lt;br&gt;&#xA;ततो’चित्य समुल्‍लास, वेदिना कविना परं॥&lt;br&gt;&#xA;३३९.&lt;br&gt;&#xA;ठायिसम्बन्धिनो भाव, विभावा सा’नुभावका।&lt;br&gt;&#xA;सम्बज्झन्ति निबन्धा ते, रस’स्सादाय साधुनं॥&lt;br&gt;&#xA;भावअधिप्पाय&lt;br&gt;&#xA;३४०.&lt;br&gt;&#xA;चित्त वुत्ति विसेसा तु, भावयन्ति रसे यतो।&lt;br&gt;&#xA;रत्यादयो ततो भाव, सद्देन परिकित्तिता॥&lt;br&gt;&#xA;ठायीभावअधिप्पाय&lt;br&gt;&#xA;३४१.&lt;br&gt;&#xA;विरोधिना’ञ्‍ञभावेन, यो भावो न तिरोहितो।&lt;br&gt;&#xA;सीलेन तिट्ठति’च्‍चेसो, ‘ठायीभावो’ति सद्दितो॥&lt;br&gt;&#xA;ठायीभावप्पभेदउद्देस&lt;br&gt;&#xA;३४२.&lt;br&gt;&#xA;रति, हस्सो, च सोको, च,&lt;br&gt;&#xA;कोधु, स्साहा, भयं,पि च।&lt;br&gt;&#xA;जिगुच्छा, विम्हयो, चेव, समो च नव ठायिनो॥&lt;br&gt;&#xA;ब्यभिचारीभावअधिप्पाय&lt;br&gt;&#xA;३४३.&lt;br&gt;&#xA;तिरोभावा, विभावा’दि, विसेसना’भिमुख्यतो।&lt;br&gt;&#xA;ये ते चरन्ति सीलेन, ते होन्ति ब्यभिचारिनो॥&lt;br&gt;&#xA;ब्यभिचारिभावपभेद&lt;br&gt;&#xA;३४४.&lt;br&gt;&#xA;निब्बेदो , तक्‍क, सङ्का, सम,&lt;br&gt;&#xA;धिति, जळता, दीनतु, ग्गा, लसत्तं,&lt;br&gt;&#xA;सुत्तं, तासो, गिलानु, स्सुक, हरिस,&lt;br&gt;&#xA;सति, स्सा, विसादा, बहित्था [बहिद्धा (क॰)]।&lt;br&gt;&#xA;चिन्ता, गब्बा, पमारो, मरिस, मद,&lt;br&gt;&#xA;मतु, म्माद, मोहा, विबोधो,&lt;br&gt;&#xA;निद्दा, वेगा, सबिलं, मरण,&lt;br&gt;&#xA;चपलता [सचपला (क॰)], ब्याधि, तेत्तिंस मेते॥&lt;br&gt;&#xA;सत्तिकभावअधिप्पाय&lt;br&gt;&#xA;३४५.&lt;br&gt;&#xA;समाहित’त्त’प्पभवं, सत्तं [सत्वं (क॰)] तेनो’पपादिता।&lt;br&gt;&#xA;सत्तिका [सात्विका (क॰)] प्य’नुभावत्ते, विसुं भावा भवन्ति ते॥&lt;br&gt;&#xA;सत्तिकभावप्पभेद&lt;br&gt;&#xA;३४६.&lt;br&gt;&#xA;थम्भो, पळय, रोमञ्‍चा, तथा सेद, स्सु, वेपथु।&lt;br&gt;&#xA;वेवण्णियं, विसरता, भावा’ट्ठे’ते तु सत्तिका॥&lt;br&gt;&#xA;३४७.&lt;br&gt;&#xA;यदा रत्यादयो भावा, ठितिसीला न होन्ति चे।&lt;br&gt;&#xA;तदा सब्बेपि ते भावा, भवन्ति ब्यभिचारिनो॥&lt;br&gt;&#xA;३४८.&lt;br&gt;&#xA;विभावो कारणं तेसु, प्पत्तियु’द्दीपने तथा।&lt;br&gt;&#xA;यो सिया बोधको तेसं,&lt;br&gt;&#xA;अनुभावो’य मीरितो॥&lt;br&gt;&#xA;३४९.&lt;br&gt;&#xA;नेकहेतुं मनोवुत्ति, विसेसञ्‍च विभावितुं।&lt;br&gt;&#xA;भावं विभावा’नुभावा, वण्णिया बन्धने फुटं॥&lt;br&gt;&#xA;३५०.&lt;br&gt;&#xA;सविभावा’नुभावेहि, भावा ते ते यथारहं।&lt;br&gt;&#xA;वण्णनीया यथो’चित्यं, लोकरूपा’नुगामिना॥&lt;br&gt;&#xA;३५१.&lt;br&gt;&#xA;चित्त वुत्ति विसेसत्ता, मानसा सत्तिका’ङ्गतो।&lt;br&gt;&#xA;बहि निस्सट सेदादि, अनुभावेहि वण्णिया॥&lt;br&gt;&#xA;रसअधिप्पाय&lt;br&gt;&#xA;३५२.&lt;br&gt;&#xA;सामाजिकान मानन्दो, यो बन्धत्था’नुसारिनं।&lt;br&gt;&#xA;रसीयतीति तञ्‍ञूहि, रसो नामा’य’मीरितो॥&lt;br&gt;&#xA;रसप्पभेद&lt;br&gt;&#xA;३५३.&lt;br&gt;&#xA;सविभावा, नुभावेहि, सत्तिक,ब्यभिचारिभि।&lt;br&gt;&#xA;अस्सादियत्त मानीय, मानो ठाये’व सो रसो॥&lt;br&gt;&#xA;३५४.&lt;br&gt;&#xA;सिङ्गार,हस्स,करुणा, रुद्द,वीर,भयानका।&lt;br&gt;&#xA;बीभच्छ,ब्भुत,सन्ता, च, रसा ठायीन नुक्‍कमा॥&lt;br&gt;&#xA;३५५.&lt;br&gt;&#xA;दुक्खरूपे’य’ मानन्दो, कथं नु करुणादिके?&lt;br&gt;&#xA;सिया सोतूनमानन्दो,&lt;br&gt;&#xA;सोको वेस्सन्तरस्स हि॥&lt;br&gt;&#xA;ठायीभाव निद्देस रतिट्ठायीभाव&lt;br&gt;&#xA;३५६.&lt;br&gt;&#xA;रम्म,देस, कला, काल, वेसादि, पटिसेवना।&lt;br&gt;&#xA;युवान’ञ्‍ञोञ्‍ञरत्तानं, पमोदो रति रुच्‍चते॥&lt;br&gt;&#xA;३५७.&lt;br&gt;&#xA;युत्या भावानुभावा ते, निबन्धा पोसयन्ति नं।&lt;br&gt;&#xA;सोप्य’योग, विप्पयोग, सम्भोगानं वसा तिधा॥&lt;br&gt;&#xA;हस्सट्ठायीभाव&lt;br&gt;&#xA;३५८.&lt;br&gt;&#xA;विकारा’कतिआदीहि, अत्तनो थ परस्स वा।&lt;br&gt;&#xA;हस्सो निद्दा, समा’लस्य, मुच्छादि,ब्यभिचारिभि।&lt;br&gt;&#xA;परिपोसे सिया हस्सो, भिय्यो’त्थिपभुतीनं सो॥&lt;br&gt;&#xA;हस्सप्पभेद&lt;br&gt;&#xA;३५९.&lt;br&gt;&#xA;सित मिह विकासि नयनं,&lt;br&gt;&#xA;किञ्‍चा’लक्खिय दिजं तु तं हसितं।&lt;br&gt;&#xA;मधुरस्सरं विहसितं, अंससिरोकम्पमुपहसितं॥&lt;br&gt;&#xA;३६०.&lt;br&gt;&#xA;अपहसितं सजल’क्खि, विक्खित्तङ्गं भवत्य’तिहसितं।&lt;br&gt;&#xA;द्वे द्वे कथिता चे’सं,&lt;br&gt;&#xA;जेट्ठे [मज्झे’धमेति एत्थ मज्झे अधमेति पदच्छेदो] मज्झे’धमे च कमसो॥&lt;br&gt;&#xA;करुणट्ठायीभाव&lt;br&gt;&#xA;३६१.&lt;br&gt;&#xA;सोकरूपो तु करुणो, निट्ठप्पत्ति’ट्ठ नासतो।&lt;br&gt;&#xA;तत्था’नुभावा रुदित, पळय,त्थम्भकादयो।&lt;br&gt;&#xA;विसादा,लस्य,मरण, चिन्ता’दी ब्यभिचारिनो॥&lt;br&gt;&#xA;रुद्दट्ठायीभाव&lt;br&gt;&#xA;३६२.&lt;br&gt;&#xA;कोधो मच्छरिया’दीहि, पोसे तास, मदादिभि।&lt;br&gt;&#xA;नयना’रुणतादीहि, रुद्दो नाम रसो भवे॥&lt;br&gt;&#xA;वीरट्ठायीभाव&lt;br&gt;&#xA;३६३.&lt;br&gt;&#xA;पताप, विक्‍कमा’दीहु, स्साहो ‘वीरो’ति सञ्‍ञितो।&lt;br&gt;&#xA;रण,दान,दयायोगा, वीरो’यं तिविधो भवे।&lt;br&gt;&#xA;तेवा’नुभावा धिति,म, त्या’दयो ब्यभिचारिनो॥&lt;br&gt;&#xA;भयट्ठायीभाव&lt;br&gt;&#xA;३६४.&lt;br&gt;&#xA;विकारा,सनि,सत्ता’दि, भयु’क्‍कंसो भयानको।&lt;br&gt;&#xA;सेदा’दयो नुभावे’त्थ, तासा’दी ब्यभिचारिनो॥&lt;br&gt;&#xA;जिगुच्छाट्ठायीभाव&lt;br&gt;&#xA;३६५.&lt;br&gt;&#xA;जिगुच्छा रुधिरा’दीहि, पूत्या’दीहि विरागतो।&lt;br&gt;&#xA;बीभच्छो खोभनु’ब्बेगी, कमेन करुणायुतो।&lt;br&gt;&#xA;नासा विकूणनादीहि, सङ्कादीहि’स्स पोसनं॥&lt;br&gt;&#xA;विम्हयट्ठायीभाव&lt;br&gt;&#xA;३६६.&lt;br&gt;&#xA;अति लोक पदत्थेहि, विम्हयो’यं रसो’ब्भुतो।&lt;br&gt;&#xA;तस्सा’नुभावा सेद,स्सु, साधुवादा’दयो सियुं।&lt;br&gt;&#xA;तासा,वेग,धिति,प्पञ्‍ञा, होन्ते’त्थ ब्यभिचारिनो॥&lt;br&gt;&#xA;समट्ठायीभाव&lt;br&gt;&#xA;३६७.&lt;br&gt;&#xA;ठायीभावो समो मेत्ता, दया,मोदा’दि सम्भवो।&lt;br&gt;&#xA;भावादीहि त’दुक्‍कंसो, सन्तो सन्त निसेवितो॥&lt;br&gt;&#xA;इति सङ्घरक्खित महासामिविरचिते सुबोधालङ्कारे&lt;br&gt;&#xA;रसभावा’वबोधो नाम&lt;br&gt;&#xA;पञ्‍चमो परिच्छेदो।&lt;br&gt;&#xA;सुबोधालङ्कारो समत्तो।&lt;/p&gt;</description>
    </item>
  </channel>
</rss>
