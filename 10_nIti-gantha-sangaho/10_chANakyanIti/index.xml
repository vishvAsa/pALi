<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१० चाणक्यनीति on पाळिषु विश्वासटिप्पणयो</title>
    <link>https://vishvAsa.github.io/pALi/10_nIti-gantha-sangaho/10_chANakyanIti/</link>
    <description>Recent content in &#43;१० चाणक्यनीति on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/10_nIti-gantha-sangaho/10_chANakyanIti/index.xml" rel="self" type="application/rss+xml" />
    <item>
      <title>० चाणक्यनीतिपाळि</title>
      <link>https://vishvAsa.github.io/pALi/10_nIti-gantha-sangaho/10_chANakyanIti/0_chANakyanItipALi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/10_chANakyanIti/0_chANakyanItipALi/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;चाणक्यनीतिपाळि&lt;br&gt;&#xA;१.&lt;br&gt;&#xA;नानासत्थो द्धतं वक्खे,&lt;br&gt;&#xA;राज नीति समुच्‍चयं।&lt;br&gt;&#xA;सब्ब बीज मिदं सत्थं,&lt;br&gt;&#xA;चाणक्यं सारसङ्गहं॥&lt;br&gt;&#xA;२.&lt;br&gt;&#xA;मूलसुत्तं पवक्खामि,&lt;br&gt;&#xA;चाणक्येन यथोदितं।&lt;br&gt;&#xA;यस्स विञ्‍ञान मत्तेन,&lt;br&gt;&#xA;मूळ्हो भवति पण्डितो॥&lt;br&gt;&#xA;३.&lt;br&gt;&#xA;विदुत्तं नरपच्‍चञ्‍च,&lt;br&gt;&#xA;नेवतुल्यं कुदाचनं।&lt;br&gt;&#xA;सदेसे पुज्‍जते राजा,&lt;br&gt;&#xA;विदू सब्बत्थ पुज्‍जते॥&lt;br&gt;&#xA;४.&lt;br&gt;&#xA;पण्डिते च गुणा सब्बे,&lt;br&gt;&#xA;मूळ्हे दोसा हि केवलं।&lt;br&gt;&#xA;तस्मा मूळ्हसहस्सेसु,&lt;br&gt;&#xA;पञ्‍ञो एको विसिस्यते॥&lt;br&gt;&#xA;५.&lt;br&gt;&#xA;मातरिव परदारेसु,&lt;br&gt;&#xA;परदब्बेसु लेट्टुव।&lt;br&gt;&#xA;अत्तनिव सब्बभूतेसु,&lt;br&gt;&#xA;यो पस्सति सपण्डितो॥&lt;br&gt;&#xA;६.&lt;br&gt;&#xA;किंकुलेन विसालेन,&lt;br&gt;&#xA;गुणहीनो तु योनरो।&lt;br&gt;&#xA;अकुलिनोपि सत्थञ्‍ञो,&lt;br&gt;&#xA;देवताहिपि पुज्‍जते॥&lt;br&gt;&#xA;७.&lt;br&gt;&#xA;रूपयोब्बनसम्पन्‍ना ,&lt;br&gt;&#xA;विसालकुलसम्भवा।&lt;br&gt;&#xA;विज्‍जाहीना नसोभन्ते,&lt;br&gt;&#xA;निग्गन्धा इव किंसुका॥&lt;br&gt;&#xA;८.&lt;br&gt;&#xA;तारानं भूसणं चन्दो,&lt;br&gt;&#xA;नारीनं भूसणं पति।&lt;br&gt;&#xA;पुथब्या भूसणं राजा,&lt;br&gt;&#xA;विज्‍जा सब्बस्स भूसणं॥&lt;br&gt;&#xA;९.&lt;br&gt;&#xA;माता सत्तु पिता वेरी,&lt;br&gt;&#xA;येन बालो नपाट्ठितो।&lt;br&gt;&#xA;न सोभते सभामज्झे,&lt;br&gt;&#xA;हंसमज्झे बकोयथा॥&lt;br&gt;&#xA;१०.&lt;br&gt;&#xA;वरमेको गुणी पुत्तो,&lt;br&gt;&#xA;न च मूळ्हसतेहिपि।&lt;br&gt;&#xA;एको चन्दो तमो हन्ति,&lt;br&gt;&#xA;न च तारगणेहिपि॥&lt;br&gt;&#xA;११.&lt;br&gt;&#xA;लालये पञ्‍चवस्सानि,&lt;br&gt;&#xA;दसवस्सानि तालये।&lt;br&gt;&#xA;पत्ते तु सोळसे वस्से,&lt;br&gt;&#xA;पुत्तं मित्तंव आचरे॥&lt;br&gt;&#xA;१२.&lt;br&gt;&#xA;लालने बहवो दोसा,&lt;br&gt;&#xA;तालने बहवो गुणा।&lt;br&gt;&#xA;तस्मा पुत्तञ्‍च सिस्सञ्‍च,&lt;br&gt;&#xA;तालये न तु लालये॥&lt;br&gt;&#xA;१३.&lt;br&gt;&#xA;एकेनापि सुवक्खेन,&lt;br&gt;&#xA;पुप्फितेन सुगन्धिना।&lt;br&gt;&#xA;वासितस्स वनं सब्बं,&lt;br&gt;&#xA;सुपुत्तेन कुलंयथा॥&lt;br&gt;&#xA;१४.&lt;br&gt;&#xA;एकस्सापि कुवक्खस्स,&lt;br&gt;&#xA;कोटरट्ठेन अग्गिना।&lt;br&gt;&#xA;दय्हते हि वनं सब्बं,&lt;br&gt;&#xA;कुपुत्तेन कुलं यथा॥&lt;br&gt;&#xA;१५.&lt;br&gt;&#xA;दूरतो सोभते मूळ्हो,&lt;br&gt;&#xA;लम्बमान पटावुतो।&lt;br&gt;&#xA;तावञ्‍च सोभते मूळ्हो,&lt;br&gt;&#xA;याव किञ्‍चि नभासते॥&lt;br&gt;&#xA;१६.&lt;br&gt;&#xA;विसतो अमतं गाय्हं,&lt;br&gt;&#xA;अमेज्झाअपि कञ्‍चनं।&lt;br&gt;&#xA;नीचतो उत्तमा विज्‍जा,&lt;br&gt;&#xA;थीरत्नं दुक्‍कुलाअपि॥&lt;br&gt;&#xA;१७.&lt;br&gt;&#xA;उस्सवे ब्यसनेचेव,&lt;br&gt;&#xA;दुब्भिक्खे सत्तुविग्गहे।&lt;br&gt;&#xA;राजद्वारे सुसानेच,&lt;br&gt;&#xA;यो तिट्ठति सबन्धवो॥&lt;br&gt;&#xA;१८.&lt;br&gt;&#xA;परोक्खे किच्‍चहन्तारं,&lt;br&gt;&#xA;पच्‍चक्खे पियवादिनं।&lt;br&gt;&#xA;वज्‍जये तादिसं मित्तं,&lt;br&gt;&#xA;विसकुम्भं पयोमुखं॥&lt;br&gt;&#xA;१९.&lt;br&gt;&#xA;सकिं दुट्ठञ्‍च मित्तं यो,&lt;br&gt;&#xA;पुन सन्धातु मिच्छति।&lt;br&gt;&#xA;समच्‍चु मुपगण्हाति,&lt;br&gt;&#xA;गब्भ मस्सतरी यथा॥&lt;br&gt;&#xA;२०.&lt;br&gt;&#xA;न विस्ससे अविस्सत्थं,&lt;br&gt;&#xA;मित्तञ्‍चापि न विस्ससे।&lt;br&gt;&#xA;कदाचि कुपितं मित्तं,&lt;br&gt;&#xA;सब्बदोसं पकासये॥&lt;br&gt;&#xA;२१.&lt;br&gt;&#xA;जानिया पेसने भच्‍चे,&lt;br&gt;&#xA;बन्धवे ब्यसनागमे।&lt;br&gt;&#xA;मित्तञ्‍चा पदिकालेच,&lt;br&gt;&#xA;भरियञ्‍च विभवक्खये॥&lt;br&gt;&#xA;२२.&lt;br&gt;&#xA;उपकारग्गहितेन,&lt;br&gt;&#xA;सत्तुनासत्तुमुद्धरे।&lt;br&gt;&#xA;पादलग्गं करट्ठेन,&lt;br&gt;&#xA;कण्टकेनेव कण्टकं॥&lt;br&gt;&#xA;२३.&lt;br&gt;&#xA;न मित्तं कोचि कस्सचि,&lt;br&gt;&#xA;न कोचि रिपु कस्सचि।&lt;br&gt;&#xA;कारणेन हि ञायति,&lt;br&gt;&#xA;मित्तानि च रिपू तथा॥&lt;br&gt;&#xA;२४.&lt;br&gt;&#xA;दुज्‍जनो पियवादी च,&lt;br&gt;&#xA;नेतं विस्सासकारणं।&lt;br&gt;&#xA;मधु तिट्ठति जिव्हग्गे,&lt;br&gt;&#xA;हदये तु हलाहलं॥&lt;br&gt;&#xA;२५.&lt;br&gt;&#xA;दुज्‍जनो परिहन्तब्बो,&lt;br&gt;&#xA;विज्‍जाया लङ्कतोपि सं।&lt;br&gt;&#xA;मणिना भूसितो सप्पो,&lt;br&gt;&#xA;किमे सो नभयं करो॥&lt;br&gt;&#xA;२६.&lt;br&gt;&#xA;सप्पो कूरो खलो कूरो,&lt;br&gt;&#xA;सप्पा कूरतरो खलो।&lt;br&gt;&#xA;मन्तो सधिवसो सप्पो,&lt;br&gt;&#xA;खलो केन निवाय्यते॥&lt;br&gt;&#xA;२७.&lt;br&gt;&#xA;नखीनञ्‍च नदीनञ्‍च,&lt;br&gt;&#xA;सिङ्गीनं सत्थपाणिनं।&lt;br&gt;&#xA;विस्सासो नेवकातब्बो,&lt;br&gt;&#xA;थीसु राजकुलेसु च॥&lt;br&gt;&#xA;२८.&lt;br&gt;&#xA;हत्थी हत्थसहस्सेन,&lt;br&gt;&#xA;सतहत्थेन वाजिनो।&lt;br&gt;&#xA;सिङ्गिनो दसहत्थेन,&lt;br&gt;&#xA;ठानचागेन दुज्‍जनो॥&lt;br&gt;&#xA;२९.&lt;br&gt;&#xA;आपदत्थं धनं रक्खे,&lt;br&gt;&#xA;दारं रक्खे धनेहिपि।&lt;br&gt;&#xA;अत्तानं सततं रक्खे,&lt;br&gt;&#xA;दारेहिपि धनेहिपि॥&lt;br&gt;&#xA;३०.&lt;br&gt;&#xA;परदारं परदब्बं,&lt;br&gt;&#xA;परिवादं परस्स च।&lt;br&gt;&#xA;परिहासं गुरुट्ठाने,&lt;br&gt;&#xA;चापल्यञ्‍च विवज्‍जये॥&lt;br&gt;&#xA;३१.&lt;br&gt;&#xA;चजे एकं कुलस्सत्थे,&lt;br&gt;&#xA;गामस्सत्थे कुलं चजे।&lt;br&gt;&#xA;गाम जनपदस्सत्थे,&lt;br&gt;&#xA;अत्तत्थे पथविं चजे॥&lt;br&gt;&#xA;३२.&lt;br&gt;&#xA;चलत्येकेन पादेन,&lt;br&gt;&#xA;तिट्ठ त्येकेन बुद्धिमा।&lt;br&gt;&#xA;नासमिक्ख्य परं ठानं,&lt;br&gt;&#xA;पुब्बमायतनं चजे॥&lt;br&gt;&#xA;३३.&lt;br&gt;&#xA;लुद्ध मत्थेन गण्हेय्य,&lt;br&gt;&#xA;थद्ध मञ्‍जली कम्मुना।&lt;br&gt;&#xA;मूळ्हं छन्दो नुवत्तेन,&lt;br&gt;&#xA;तथा तथेन पण्डितं॥&lt;br&gt;&#xA;३४.&lt;br&gt;&#xA;अत्थनासं मनोतापं,&lt;br&gt;&#xA;गेहे दुच्‍चरितानि च।&lt;br&gt;&#xA;वञ्‍चनञ्‍च पमाणञ्‍च,&lt;br&gt;&#xA;मतिमा न पकासये॥&lt;br&gt;&#xA;३५.&lt;br&gt;&#xA;धनधञ्‍ञप्पयोगेसु ,&lt;br&gt;&#xA;तथा विज्‍जागमेसु च।&lt;br&gt;&#xA;आहारे ब्यवहारे च,&lt;br&gt;&#xA;चत्तलज्‍जो सदा भवे॥&lt;br&gt;&#xA;३६.&lt;br&gt;&#xA;धनिनो सोत्थियो राजा,&lt;br&gt;&#xA;नदी वेज्‍जो तु पञ्‍चमो।&lt;br&gt;&#xA;पञ्‍च यत्र नविज्‍जन्ते,&lt;br&gt;&#xA;तत्र वासं नकारये॥&lt;br&gt;&#xA;३७.&lt;br&gt;&#xA;यस्मिंदेसे न सम्मानं,&lt;br&gt;&#xA;न पीति नच बन्धवा।&lt;br&gt;&#xA;न च विज्‍जागमो कोचि,&lt;br&gt;&#xA;तंदेसं परिवज्‍जये॥&lt;br&gt;&#xA;३८.&lt;br&gt;&#xA;मनसा चिन्तितं कम्मं,&lt;br&gt;&#xA;वचसा नपकासये।&lt;br&gt;&#xA;अञ्‍ञलक्खित कारियस्स,&lt;br&gt;&#xA;यतो सिद्धि नजायते॥&lt;br&gt;&#xA;३९.&lt;br&gt;&#xA;कुदेसञ्‍च कुवुत्तिञ्‍च,&lt;br&gt;&#xA;कुभरियं कुनदिं तथा।&lt;br&gt;&#xA;कुदब्बञ्‍च कुभोज्‍जञ्‍च,&lt;br&gt;&#xA;वज्‍जये तु विचक्खणो॥&lt;br&gt;&#xA;४०.&lt;br&gt;&#xA;इणसेसोग्गि सेसो च,&lt;br&gt;&#xA;ब्याधिसेसो तथेव च।&lt;br&gt;&#xA;पुन च वड्ढते यस्मा,&lt;br&gt;&#xA;तस्मा सेसं नकारये॥&lt;br&gt;&#xA;४१.&lt;br&gt;&#xA;चिन्ता जरो मनुस्सानं,&lt;br&gt;&#xA;वत्थानं आतपो जरो।&lt;br&gt;&#xA;असोभग्यं जरो थीनं,&lt;br&gt;&#xA;अस्सानं मेथुनं जरो॥&lt;br&gt;&#xA;४२.&lt;br&gt;&#xA;अत्थि पुत्तो वसे यस्स,&lt;br&gt;&#xA;भच्‍चो भरिया तथेव च।&lt;br&gt;&#xA;अभावे प्यतिसन्तोसो,&lt;br&gt;&#xA;सग्गट्ठो सो महीतले॥&lt;br&gt;&#xA;४३.&lt;br&gt;&#xA;दुट्ठा भरिया सठं मित्तं,&lt;br&gt;&#xA;भच्‍चो चुत्तरदायको।&lt;br&gt;&#xA;स सप्पेच गहे वासो,&lt;br&gt;&#xA;मच्‍चुरेव नसंसयो॥&lt;br&gt;&#xA;४४.&lt;br&gt;&#xA;माता यस्स गेहे नत्थि,&lt;br&gt;&#xA;भरियाचा पियवादिनी।&lt;br&gt;&#xA;अरञ्‍ञं तेन गन्तब्बं,&lt;br&gt;&#xA;यथा रञ्‍ञं तथागहं॥&lt;br&gt;&#xA;४५.&lt;br&gt;&#xA;इणकत्ता पिता सत्तु,&lt;br&gt;&#xA;माता च ब्यभिचारिनी।&lt;br&gt;&#xA;भरिया रूपवती सत्तु,&lt;br&gt;&#xA;पुत्तो सत्तु अपण्डितो॥&lt;br&gt;&#xA;४६.&lt;br&gt;&#xA;कोकिलानं सरो रूपं,&lt;br&gt;&#xA;नारी रूपं पतिब्बता।&lt;br&gt;&#xA;विज्‍जा रूपं कुरूपानं,&lt;br&gt;&#xA;खमा रूपं तपस्सिनं॥&lt;br&gt;&#xA;४७.&lt;br&gt;&#xA;अविज्‍जं जीवनं सुञ्‍ञं,&lt;br&gt;&#xA;दिसा सुञ्‍ञा अबन्धवा।&lt;br&gt;&#xA;पुत्तहीनं गहं सुञ्‍ञं,&lt;br&gt;&#xA;सब्बसुञ्‍ञा दलिद्दता॥&lt;br&gt;&#xA;४८.&lt;br&gt;&#xA;अदाता वंसदोसेन,&lt;br&gt;&#xA;कम्मदोसा दलिद्दता।&lt;br&gt;&#xA;उम्मादा मातुदोसेन,&lt;br&gt;&#xA;पितुदोसेन मूळ्हता॥&lt;br&gt;&#xA;४९.&lt;br&gt;&#xA;गुरु अग्गि द्विजादीनं,&lt;br&gt;&#xA;वण्णानं ब्राह्मणो गुरु।&lt;br&gt;&#xA;पति रेको गुरुत्थीनं,&lt;br&gt;&#xA;सब्बस्साभ्यागतो गुरु॥&lt;br&gt;&#xA;५०.&lt;br&gt;&#xA;अतिदब्बे हता लङ्का,&lt;br&gt;&#xA;अतिमाने च कोरवा।&lt;br&gt;&#xA;अतिदाने बलीबद्धो,&lt;br&gt;&#xA;सब्बमच्‍चन्त गहितं॥&lt;br&gt;&#xA;५१.&lt;br&gt;&#xA;वत्थहीनो त्वलङ्कारो,&lt;br&gt;&#xA;घतहीनञ्‍च भोजनं।&lt;br&gt;&#xA;थनहीना च यानारी,&lt;br&gt;&#xA;विज्‍जाहीनञ्‍च जीवनं॥&lt;br&gt;&#xA;५२.&lt;br&gt;&#xA;भोज्‍जं भोजनसत्ति च,&lt;br&gt;&#xA;रतिसत्ति वरा थियो।&lt;br&gt;&#xA;विभवो दानसत्ति च,&lt;br&gt;&#xA;नाप्पस्स तपसो फलं॥&lt;br&gt;&#xA;५३.&lt;br&gt;&#xA;पुत्तप्पयोजना दारा,&lt;br&gt;&#xA;पुत्तो पिण्डप्पयोजनो।&lt;br&gt;&#xA;हितप्पयोजनं मित्तं,&lt;br&gt;&#xA;धनं सब्बप्पयोजनं॥&lt;br&gt;&#xA;५४.&lt;br&gt;&#xA;दुल्‍लभं पाकतिकं वाक्यं,&lt;br&gt;&#xA;दुल्‍लभो खेमकरो सुतो।&lt;br&gt;&#xA;दुल्‍लभा सदिसी जाया,&lt;br&gt;&#xA;दुल्‍लभो सजनो पियो॥&lt;br&gt;&#xA;५५.&lt;br&gt;&#xA;सेलेसेले नमाणिक्‍कं,&lt;br&gt;&#xA;मुत्तिकं न गजेगजे।&lt;br&gt;&#xA;साधवो न हि सब्बत्र,&lt;br&gt;&#xA;चन्दनं न वनेवने॥&lt;br&gt;&#xA;५६.&lt;br&gt;&#xA;असोचो निद्धनो पञ्‍ञो,&lt;br&gt;&#xA;असोचो पण्डितबन्धवो।&lt;br&gt;&#xA;असोचा विधवा नारी,&lt;br&gt;&#xA;पुत्तनत्त पतिट्ठिता॥&lt;br&gt;&#xA;५७.&lt;br&gt;&#xA;अविज्‍जो पुरिसो सोचो,&lt;br&gt;&#xA;सोचं मेथुन मप्पजं।&lt;br&gt;&#xA;निराहारा पजा सोचा,&lt;br&gt;&#xA;सोचं रज्‍ज मराजकं॥&lt;br&gt;&#xA;५८.&lt;br&gt;&#xA;कुलेहि सह सम्पक्‍कं,&lt;br&gt;&#xA;पण्डितेहि च मित्ततं।&lt;br&gt;&#xA;ञातीभि च समं मेलं,&lt;br&gt;&#xA;कुब्बानो नविनस्सति॥&lt;br&gt;&#xA;५९.&lt;br&gt;&#xA;कट्ठा वुत्ति पराधिना,&lt;br&gt;&#xA;कट्ठो वासो निरासयो।&lt;br&gt;&#xA;निद्धनो ब्यवसायो च,&lt;br&gt;&#xA;सब्बकट्ठा दलिद्दता॥&lt;br&gt;&#xA;६०.&lt;br&gt;&#xA;तक्‍करस्स कुतो धम्मो,&lt;br&gt;&#xA;दुज्‍जनस्स कुतो खमा।&lt;br&gt;&#xA;वेसिया च कुतो स्नेहो,&lt;br&gt;&#xA;कुतो सच्‍चञ्‍च कामिनं॥&lt;br&gt;&#xA;६१.&lt;br&gt;&#xA;पेसितस्स कुतो मानं,&lt;br&gt;&#xA;कोपनस्स कुतो सुखं।&lt;br&gt;&#xA;थीनं कुतो सतित्तञ्‍च,&lt;br&gt;&#xA;कुतो मेत्ती खलस्स च॥&lt;br&gt;&#xA;६२.&lt;br&gt;&#xA;दुब्बलस्स बलं राजा,&lt;br&gt;&#xA;बालानं रोदनं बलं।&lt;br&gt;&#xA;बलंमूळ्हस्स मोनित्तं,&lt;br&gt;&#xA;चोरानं अतथं बलं॥&lt;br&gt;&#xA;६३.&lt;br&gt;&#xA;यो धुवानि परिच्‍चज्‍ज,&lt;br&gt;&#xA;अधुवं परिसेवति।&lt;br&gt;&#xA;धुवानि तस्स नस्सन्ति,&lt;br&gt;&#xA;अधुवं नट्ठमेव च॥&lt;br&gt;&#xA;६४.&lt;br&gt;&#xA;सुक्‍कं मंसं थियो वुद्धा,&lt;br&gt;&#xA;बालक्‍क तरुणं दधि।&lt;br&gt;&#xA;पभाते मेथुनं निद्दा,&lt;br&gt;&#xA;सज्‍जु पाणहरानि छ।&lt;br&gt;&#xA;६५.&lt;br&gt;&#xA;सज्‍जु मंसं नवन्‍नञ्‍च,&lt;br&gt;&#xA;बाला थी खीरभोजनं।&lt;br&gt;&#xA;घतमुण्होदकञ्‍चेव,&lt;br&gt;&#xA;सज्‍जु पाणकरानि छ॥&lt;br&gt;&#xA;६६.&lt;br&gt;&#xA;सीहादेकं बकादेकं,&lt;br&gt;&#xA;छ सुना तीणि गद्रभा।&lt;br&gt;&#xA;वायसा चतु सिक्खेथ,&lt;br&gt;&#xA;चत्तारि कुक्‍कुटादपि॥&lt;br&gt;&#xA;६७.&lt;br&gt;&#xA;पभूतमप्पकिच्‍चं वा,&lt;br&gt;&#xA;योनरो कत्तुमिच्छति।&lt;br&gt;&#xA;संयतनेन कत्तब्बं,&lt;br&gt;&#xA;सीहादेकं पकित्तितं॥&lt;br&gt;&#xA;६८.&lt;br&gt;&#xA;सब्बिन्द्रियानि संयम,&lt;br&gt;&#xA;बकोव पतितो जनो।&lt;br&gt;&#xA;कालदेसोपपन्‍नानि,&lt;br&gt;&#xA;सब्बकिच्‍चानि साधये॥&lt;br&gt;&#xA;६९.&lt;br&gt;&#xA;बह्वासी साप्पसन्तुट्ठो,&lt;br&gt;&#xA;सुनिद्दो सीघचेतनो।&lt;br&gt;&#xA;पभुभत्तो च सूरो च,&lt;br&gt;&#xA;ञातब्बा छ सुना गुणा॥&lt;br&gt;&#xA;७०.&lt;br&gt;&#xA;अविस्सामं वहे भारं,&lt;br&gt;&#xA;सीतुण्हञ्‍च नविन्दति।&lt;br&gt;&#xA;स सन्तोसो तथा निच्‍चं,&lt;br&gt;&#xA;तीणि सिक्खेथ गद्रभा॥&lt;br&gt;&#xA;७१.&lt;br&gt;&#xA;गुळ्हमेथुनधम्मञ्‍च,&lt;br&gt;&#xA;कालेकाले च सङ्गहं।&lt;br&gt;&#xA;अप्पमादमनालस्यं,&lt;br&gt;&#xA;चतु सिक्खेथ वायसा॥&lt;br&gt;&#xA;७२.&lt;br&gt;&#xA;युद्धञ्‍च पातरुट्ठानं,&lt;br&gt;&#xA;भोजनं सह बन्धुहि।&lt;br&gt;&#xA;थियं आपदग्गतं रक्खे,&lt;br&gt;&#xA;चतु सिक्खेथ कुक्‍कुटा॥&lt;br&gt;&#xA;७३.&lt;br&gt;&#xA;कोतिभारो समत्थानं,&lt;br&gt;&#xA;किंदूरं ब्यवसायिनं।&lt;br&gt;&#xA;को विदेसो सविज्‍जानं,&lt;br&gt;&#xA;को परो पियवादिनं॥&lt;br&gt;&#xA;७४.&lt;br&gt;&#xA;भयस्स कथितो पन्थो,&lt;br&gt;&#xA;इन्द्रियानमसंयमो।&lt;br&gt;&#xA;तज्‍जयो सम्पदामग्गो,&lt;br&gt;&#xA;येनिट्ठं तेन गम्यते॥&lt;br&gt;&#xA;७५.&lt;br&gt;&#xA;न च विज्‍जासमो बन्धु,&lt;br&gt;&#xA;न च ब्याधिसमो रिपु।&lt;br&gt;&#xA;नचापच्‍चसमो स्नेहो,&lt;br&gt;&#xA;न च देवा परं बलं॥&lt;br&gt;&#xA;७६.&lt;br&gt;&#xA;समुद्दावरणा भूमि,&lt;br&gt;&#xA;पाकारावरणं गहं।&lt;br&gt;&#xA;नरिन्दावरणा देसा,&lt;br&gt;&#xA;चारित्तावरणा थियो॥&lt;br&gt;&#xA;७७.&lt;br&gt;&#xA;घतकुम्भसमा नारी,&lt;br&gt;&#xA;तत्तङ्गार समो पुमा।&lt;br&gt;&#xA;तस्मा घतञ्‍च अग्गिञ्‍च,&lt;br&gt;&#xA;नेकत्र थपये बुधो॥&lt;br&gt;&#xA;७८.&lt;br&gt;&#xA;आहारो द्विगुणो थीनं,&lt;br&gt;&#xA;बुद्धि तासं चतुग्गुणो।&lt;br&gt;&#xA;छगुणो ब्यवसायो च,&lt;br&gt;&#xA;कामोचट्ठगुणो मतो॥&lt;br&gt;&#xA;७९.&lt;br&gt;&#xA;जिण्णमन्‍नं पसंसेय्य,&lt;br&gt;&#xA;भरियं गतयोब्बनं।&lt;br&gt;&#xA;रणा पच्‍चागतं सूरं,&lt;br&gt;&#xA;सस्सञ्‍च गेहमागतं॥&lt;br&gt;&#xA;८०.&lt;br&gt;&#xA;असन्तुट्ठा द्विजा नट्ठा,&lt;br&gt;&#xA;सन्तुट्ठाइव पाथिवा।&lt;br&gt;&#xA;सलज्‍जा गणिका नट्ठा,&lt;br&gt;&#xA;निल्‍लज्‍जा च कुलित्थियो॥&lt;br&gt;&#xA;८१.&lt;br&gt;&#xA;अवंसपतितो राजा,&lt;br&gt;&#xA;मूळ्हपुत्तो च पण्डितो।&lt;br&gt;&#xA;अधनेन धनं पाप्य,&lt;br&gt;&#xA;तिणंव मञ्‍ञते जनं॥&lt;br&gt;&#xA;८२.&lt;br&gt;&#xA;ब्रह्महापि नरो पुज्‍जो,&lt;br&gt;&#xA;यस्सत्थि विपुलं धनं।&lt;br&gt;&#xA;ससिनो तुल्यवंसोपि,&lt;br&gt;&#xA;निद्धनो परिभूयते॥&lt;br&gt;&#xA;८३.&lt;br&gt;&#xA;पोत्थकट्ठा तु याविज्‍जा,&lt;br&gt;&#xA;परहत्थगतं धनं।&lt;br&gt;&#xA;किच्‍चकाले समुप्पन्‍ने,&lt;br&gt;&#xA;न साविज्‍जा न तद्धनं॥&lt;br&gt;&#xA;८४.&lt;br&gt;&#xA;पादपानं भयं वाता,&lt;br&gt;&#xA;पद्मानं सिसिरा भयं।&lt;br&gt;&#xA;पब्बतानं वजीरम्हा,&lt;br&gt;&#xA;साधूनं दुज्‍जना भयं॥&lt;br&gt;&#xA;८५.&lt;br&gt;&#xA;पञ्‍ञे नियुज्‍जमाने तु,&lt;br&gt;&#xA;सन्ति रञ्‍ञो तयोगुणा।&lt;br&gt;&#xA;यसो सग्गनिवासो च,&lt;br&gt;&#xA;विपुलो च धनागमो॥&lt;br&gt;&#xA;८६.&lt;br&gt;&#xA;मूळ्हे नियुज्‍जमानेतु,&lt;br&gt;&#xA;खत्तियस्सागुणा तयो।&lt;br&gt;&#xA;अयसो चत्थनासो च,&lt;br&gt;&#xA;नरके गमनं तथा॥&lt;br&gt;&#xA;८७.&lt;br&gt;&#xA;बहूमूळ्हसङ्घातेहि,&lt;br&gt;&#xA;अञ्‍ञोञ्‍ञपसुवुत्तिभि।&lt;br&gt;&#xA;पच्छाद्यन्ते गुणा सब्बे,&lt;br&gt;&#xA;मेघेहिव दिवाकरो॥&lt;br&gt;&#xA;८८.&lt;br&gt;&#xA;यस्स खेत्तं नदीतीरे,&lt;br&gt;&#xA;भरियापि परप्पिया।&lt;br&gt;&#xA;पुत्तस्स विनयो नत्थि,&lt;br&gt;&#xA;मच्‍चुरेव नसंसयो॥&lt;br&gt;&#xA;८९.&lt;br&gt;&#xA;असम्भाब्यं नवत्तब्बं,&lt;br&gt;&#xA;पच्‍चक्खमपि दिस्सते।&lt;br&gt;&#xA;सिला तरति पानीयं,&lt;br&gt;&#xA;गीतं गायति वानरो॥&lt;br&gt;&#xA;९०.&lt;br&gt;&#xA;सुभिक्खं कसके निच्‍चं,&lt;br&gt;&#xA;निच्‍चं सुख मरोगिके।&lt;br&gt;&#xA;भरिया भत्तु पिया यस्स,&lt;br&gt;&#xA;तस्स निच्‍चोस्सवं गहं॥&lt;br&gt;&#xA;९१.&lt;br&gt;&#xA;हेलस्स कम्मनासाय,&lt;br&gt;&#xA;बुद्धिनासाय निद्धनं।&lt;br&gt;&#xA;याचना माननासाय,&lt;br&gt;&#xA;कुलनासाय भोजनं॥&lt;br&gt;&#xA;९२.&lt;br&gt;&#xA;सेवितब्बो महावक्खो,&lt;br&gt;&#xA;फलच्छाया समन्वितो।&lt;br&gt;&#xA;यदि देवा फलं नत्थि,&lt;br&gt;&#xA;छाया केन निवारये॥&lt;br&gt;&#xA;९३.&lt;br&gt;&#xA;पठमे नज्‍जिता विज्‍जा,&lt;br&gt;&#xA;दुतीये नज्‍जितं धनं।&lt;br&gt;&#xA;ततीये नज्‍जितं पुञ्‍ञं,&lt;br&gt;&#xA;चतुत्थे किंकरिस्सति॥&lt;br&gt;&#xA;९४.&lt;br&gt;&#xA;नदीकूलेच ये वक्खा,&lt;br&gt;&#xA;परहत्थगतं धनं।&lt;br&gt;&#xA;किच्‍चं थीगोचरं यस्स,&lt;br&gt;&#xA;सब्बं तं विफलं भवे॥&lt;br&gt;&#xA;९५.&lt;br&gt;&#xA;कुदेसमासज्‍ज कुतोत्थसञ्‍चयो,&lt;br&gt;&#xA;कुपुत्तमासज्‍ज कुतो जलञ्‍जली।&lt;br&gt;&#xA;कुगेहिनिं पाप्य गहे कुतो सुखं,&lt;br&gt;&#xA;कुसिस्समज्झापयतो कुतो यसो॥&lt;br&gt;&#xA;९६.&lt;br&gt;&#xA;कूपोदकं वटच्छाया,&lt;br&gt;&#xA;सामा थीचिट्ठकालयं।&lt;br&gt;&#xA;सीतकाले भवे उण्हं,&lt;br&gt;&#xA;गिम्हकाले च सीतलं॥&lt;br&gt;&#xA;९७.&lt;br&gt;&#xA;विसं चङ्कमनं रत्तिं,&lt;br&gt;&#xA;विसं रञ्‍ञोनुकुलता।&lt;br&gt;&#xA;विसं थीपि अञ्‍ञासत्ता,&lt;br&gt;&#xA;विसं ब्याधि अवेक्खितो॥&lt;br&gt;&#xA;९८.&lt;br&gt;&#xA;दुरधीता विसं विज्‍जा,&lt;br&gt;&#xA;अजिण्णे भोजनं विसं।&lt;br&gt;&#xA;विसं गोट्ठी दलिद्दस्स,&lt;br&gt;&#xA;वुद्धस्स तरुणी विसं॥&lt;br&gt;&#xA;९९.&lt;br&gt;&#xA;पदोसे निहतो पन्थो,&lt;br&gt;&#xA;पतिता निहता थियो।&lt;br&gt;&#xA;अप्पबीजं हतं खेत्तं,&lt;br&gt;&#xA;भच्‍चदोसा हतो पभू॥&lt;br&gt;&#xA;१००.&lt;br&gt;&#xA;हतमसोत्तियं सद्धं,&lt;br&gt;&#xA;हतो यञ्‍ञो त्वदक्खिणो।&lt;br&gt;&#xA;हता रूपवती वञ्झा,&lt;br&gt;&#xA;हतं सेनमनायकं॥&lt;br&gt;&#xA;१०१.&lt;br&gt;&#xA;वेदवेदङ्ग तत्तञ्‍ञो,&lt;br&gt;&#xA;जपहोमपरायनो।&lt;br&gt;&#xA;आसीवादवचोयुत्तो,&lt;br&gt;&#xA;एस राजपुरोहितो॥&lt;br&gt;&#xA;१०२.&lt;br&gt;&#xA;कुलसीलगुणोपेतो,&lt;br&gt;&#xA;सब्बधम्मपरायनो।&lt;br&gt;&#xA;पवीणो पेसनाद्यक्खो,&lt;br&gt;&#xA;धम्माद्यक्खो विधीयते॥&lt;br&gt;&#xA;१०३.&lt;br&gt;&#xA;अयुब्बेदकताभ्यासो,&lt;br&gt;&#xA;सब्बेसं पियदस्सनो।&lt;br&gt;&#xA;अरियसीलगुणोपेतो,&lt;br&gt;&#xA;एस वज्‍जो विधीयते॥&lt;br&gt;&#xA;१०४.&lt;br&gt;&#xA;सकिंदुत्त गहितत्थो,&lt;br&gt;&#xA;लहुहत्थो जितक्खरो।&lt;br&gt;&#xA;सब्बसत्थ समालोकी,&lt;br&gt;&#xA;पकट्ठो नाम लेखको॥&lt;br&gt;&#xA;१०५.&lt;br&gt;&#xA;समत्तनीतिसत्तञ्‍ञो,&lt;br&gt;&#xA;वाहने पूजितस्समो।&lt;br&gt;&#xA;सूरवीरगुणोपेतो,&lt;br&gt;&#xA;सेनाध्यक्खो विधीयते॥&lt;br&gt;&#xA;१०६.&lt;br&gt;&#xA;सुची वाक्यपटुप्पञ्‍ञो,&lt;br&gt;&#xA;परचित्तोपलक्खको।&lt;br&gt;&#xA;धीरो यथात्थ वादी च,&lt;br&gt;&#xA;एस दूतो विधीयते॥&lt;br&gt;&#xA;१०७.&lt;br&gt;&#xA;पुत्तनत्त गुणोपेतो,&lt;br&gt;&#xA;सत्थञ्‍ञो पिट्ठपाचको।&lt;br&gt;&#xA;सूरो च कथिनोचेव,&lt;br&gt;&#xA;सूपकारो स उच्‍चते॥&lt;br&gt;&#xA;१०८.&lt;br&gt;&#xA;इङ्गिता कारतत्तञ्‍ञो,&lt;br&gt;&#xA;बलवा पियदस्सनो।&lt;br&gt;&#xA;अप्पमादी सदा दक्खो,&lt;br&gt;&#xA;पतिहारो स उच्‍चते॥&lt;br&gt;&#xA;१०९.&lt;br&gt;&#xA;यस्स नत्थि सयं पञ्‍ञा,&lt;br&gt;&#xA;सत्थं तस्स करोति किं।&lt;br&gt;&#xA;लोचनेहि विहीनस्स,&lt;br&gt;&#xA;दप्पणो किंकरिस्सति॥&lt;br&gt;&#xA;११०.&lt;br&gt;&#xA;किंकरिस्सन्ति वत्तारो,&lt;br&gt;&#xA;सोतं यत्थ नविज्‍जते।&lt;br&gt;&#xA;नग्गकपणके देसे,&lt;br&gt;&#xA;रजणो किंकरिस्सति॥&lt;/p&gt;</description>
    </item>
  </channel>
</rss>
