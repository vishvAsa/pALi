<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ नीतिमञ्जरी on पाळिषु विश्वासटिप्पणयो</title>
    <link>https://vishvAsa.github.io/pALi/10_nIti-gantha-sangaho/07_nItimanjarI/</link>
    <description>Recent content in &#43;०७ नीतिमञ्जरी on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/10_nIti-gantha-sangaho/07_nItimanjarI/index.xml" rel="self" type="application/rss+xml" />
    <item>
      <title>० नीतिमञ्‍जरी</title>
      <link>https://vishvAsa.github.io/pALi/10_nIti-gantha-sangaho/07_nItimanjarI/0_nItima~njarI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/07_nItimanjarI/0_nItima~njarI/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;नीतिमञ्‍जरी&lt;br&gt;&#xA;१.&lt;br&gt;&#xA;कुलक्खये विनस्सन्ति,&lt;br&gt;&#xA;कुलधम्मा सनन्तना।&lt;br&gt;&#xA;धम्मे नट्ठे कुलं सब्बं,&lt;br&gt;&#xA;अधम्मो अभिभू खलं॥&lt;br&gt;&#xA;२.&lt;br&gt;&#xA;अधम्माभिभवा दन्ता,&lt;br&gt;&#xA;पदुस्सन्ति कुलित्थियो।&lt;br&gt;&#xA;थीसु दुट्ठा स्व धम्मेन,&lt;br&gt;&#xA;जायते वण्णसङ्करो॥&lt;br&gt;&#xA;३.&lt;br&gt;&#xA;पियं भासे गुणग्गाहो,&lt;br&gt;&#xA;सूरो सिया विकन्तनो।&lt;br&gt;&#xA;दाता चन्दसमा नारी,&lt;br&gt;&#xA;दिट्ठं दिट्ठं नहासये॥&lt;br&gt;&#xA;४.&lt;br&gt;&#xA;कुतोत्थि कुमित्ते सच्‍चं,&lt;br&gt;&#xA;कुदारे रतिवड्ढनं।&lt;br&gt;&#xA;कुदेसम्हि मनो रम्मं,&lt;br&gt;&#xA;कुराजे भोगसम्पदं॥&lt;br&gt;&#xA;सङ्केतेव अमित्तस्मिं,&lt;br&gt;&#xA;मित्तस्मिं पि नविस्ससे।&lt;br&gt;&#xA;अभया भय मुप्पन्‍नं,&lt;br&gt;&#xA;अपि मूलानि कन्तति॥&lt;br&gt;&#xA;अदिट्ठोव परो सेय्यो,&lt;br&gt;&#xA;दुम्मित्तो नो विस्सासिको॥&lt;br&gt;&#xA;अग्गिहोमफलं वेदो,&lt;br&gt;&#xA;सत्थंसीलफलं मतं।&lt;br&gt;&#xA;रतिपुत्तफलं नारी,&lt;br&gt;&#xA;दानभुत्तिफलं धनं॥&lt;br&gt;&#xA;असच्‍चं साहसं माया,&lt;br&gt;&#xA;मूळ्हत्त म तिलोभता।&lt;br&gt;&#xA;असोचं निद्दयत्तञ्‍च,&lt;br&gt;&#xA;थीनं दोसा सभावजा॥&lt;br&gt;&#xA;जायाय भत्तुनो भारो,&lt;br&gt;&#xA;सिस्सेन गुरुनो कतो।&lt;br&gt;&#xA;अमच्‍चकेहि राजस्स,&lt;br&gt;&#xA;पितरानं निजेनच॥&lt;br&gt;&#xA;५.&lt;br&gt;&#xA;उय्यमेन हि सिज्झन्ति,&lt;br&gt;&#xA;कम्मानि न मनोरथा।&lt;br&gt;&#xA;न हि सुत्तस्स सीहस्स,&lt;br&gt;&#xA;पवीसन्ति मुखे मिगा॥&lt;br&gt;&#xA;अतिसीतं अतिउण्हं,&lt;br&gt;&#xA;अतिसायमिदं अहु।&lt;br&gt;&#xA;इति विसट्ठकम्मन्ते,&lt;br&gt;&#xA;खणा अच्‍चेन्ति माणवे॥&lt;br&gt;&#xA;आदानस्स पदानस्स,&lt;br&gt;&#xA;कत्तब्बस्स च कम्मुनो।&lt;br&gt;&#xA;खिप्पं अकय्यमानस्स,&lt;br&gt;&#xA;काले पिवति सम्पदं॥&lt;br&gt;&#xA;नादब्बे निहिता काचि,&lt;br&gt;&#xA;क्रिया फलवती भवे।&lt;br&gt;&#xA;नब्यापारसतेनापि,&lt;br&gt;&#xA;सुकोव पाठते बको॥&lt;br&gt;&#xA;यो दन्धकाले तरति,&lt;br&gt;&#xA;तरणीये च दन्धये।&lt;br&gt;&#xA;सुक्खपण्णं व अक्‍कम्म,&lt;br&gt;&#xA;अत्थं भञ्‍जति अत्तनो॥&lt;br&gt;&#xA;६.&lt;br&gt;&#xA;यं ददाति यं भुञ्‍जति,&lt;br&gt;&#xA;तदेव धनिनो धनं।&lt;br&gt;&#xA;अञ्‍ञे मतस्स कीळन्ति,&lt;br&gt;&#xA;दारेहिपि धनेहिपि॥&lt;br&gt;&#xA;दानोपभोगहीनेन ,&lt;br&gt;&#xA;धनेन धनिनो सुखं।&lt;br&gt;&#xA;को विसेसो दलिद्दस्स,&lt;br&gt;&#xA;अधिकं धनरक्खणं॥&lt;br&gt;&#xA;निजसोख्यं निरुन्धन्तो,&lt;br&gt;&#xA;नीचभोगो मितम्पचो।&lt;br&gt;&#xA;धनं सञ्‍चयते यो सो,&lt;br&gt;&#xA;परभारवहो पसु॥&lt;br&gt;&#xA;यं उस्सुका सङ्खरोन्ति,&lt;br&gt;&#xA;अलक्खिका बहुं धनं।&lt;br&gt;&#xA;सिप्पवन्तो असिप्पावा,&lt;br&gt;&#xA;लक्खि वा तानि भुञ्‍जति॥&lt;br&gt;&#xA;७.&lt;br&gt;&#xA;सम्पत्यं महतं चित्तं,&lt;br&gt;&#xA;भवे उप्पले कोमलं।&lt;br&gt;&#xA;विपत्यंच महासेल,&lt;br&gt;&#xA;सिलासङ्घातकक्‍कसं॥&lt;br&gt;&#xA;८.&lt;br&gt;&#xA;असम्भब्यगुणं थुत्वा,&lt;br&gt;&#xA;खेदो मुधाव जायते।&lt;br&gt;&#xA;अव्हायं चन्द मु ल्‍लोक्य,&lt;br&gt;&#xA;नचन्दोत मु पागमी॥&lt;br&gt;&#xA;९.&lt;br&gt;&#xA;सच्‍चं मुखम्हि धारेय्य,&lt;br&gt;&#xA;कण्णे सुतं भुजे जयं।&lt;br&gt;&#xA;हदयम्हि खमं वीरं,&lt;br&gt;&#xA;लोकादासंच लोचने॥&lt;br&gt;&#xA;सद्दमत्तं नफन्देय्य,&lt;br&gt;&#xA;अञ्‍ञत्वा सद्दकारणं।&lt;br&gt;&#xA;सद्दहेतुं परिञ्‍ञाय,&lt;br&gt;&#xA;पमोदो वा भयो तथा॥&lt;br&gt;&#xA;सब्बसुत म धीयेय्य,&lt;br&gt;&#xA;हीनमुक्‍कट्ठमज्झिमं॥&lt;br&gt;&#xA;१०.&lt;br&gt;&#xA;दुन्‍नारिया कुलं सुद्धं,&lt;br&gt;&#xA;पुत्तो नस्सति लालना।&lt;br&gt;&#xA;समिद्धि अनया बन्धु,&lt;br&gt;&#xA;पवासा मदना हिरी॥&lt;br&gt;&#xA;लालये पञ्‍चवस्सानि,&lt;br&gt;&#xA;दसवस्सानि तालये।&lt;br&gt;&#xA;पत्तेतु सोळसेवस्से,&lt;br&gt;&#xA;पुत्तं मित्तंव आचरे॥&lt;br&gt;&#xA;लालने बहवो दोसा,&lt;br&gt;&#xA;लालने बहवो गुणा॥&lt;br&gt;&#xA;पापा निवारयति योजयते हिताय,&lt;br&gt;&#xA;गुय्हानि गूहति गुणं पकटीकरोति।&lt;br&gt;&#xA;आपत्तिकञ्‍च नजहाति ददाति काले,&lt;br&gt;&#xA;सम्मित्त लक्खणमिदं पवदन्ति सन्तो॥&lt;br&gt;&#xA;११.&lt;br&gt;&#xA;दुज्‍जनो जीयते युत्या,&lt;br&gt;&#xA;निग्गहेन नधीमता।&lt;br&gt;&#xA;निपात्यते महारुक्खो,&lt;br&gt;&#xA;तस्समीप खतिक्खया॥&lt;br&gt;&#xA;वने मिगाच लुद्धानं,&lt;br&gt;&#xA;दुज्‍जनानञ्‍च सज्‍जना।&lt;br&gt;&#xA;अकारणवेरी होन्ति,&lt;br&gt;&#xA;तिणभक्खा सुपेसला॥&lt;br&gt;&#xA;पादलग्गं करट्ठेन,&lt;br&gt;&#xA;कण्डकेनेव कण्डकं॥&lt;br&gt;&#xA;बालं नपस्से नसुणे,&lt;br&gt;&#xA;नचबालेन संवसे।&lt;br&gt;&#xA;बालेनाल्‍लापसल्‍लापं,&lt;br&gt;&#xA;नकरे नचरोचये॥&lt;br&gt;&#xA;१२.&lt;br&gt;&#xA;उप कत्तुं यथा खुद्दो,&lt;br&gt;&#xA;समत्थो नतथामहा।&lt;br&gt;&#xA;कूपो हि हन्ति पिपासं,&lt;br&gt;&#xA;नतु पायो महम्बुधि॥&lt;br&gt;&#xA;१३.&lt;br&gt;&#xA;आदानस्स पदानस्स,&lt;br&gt;&#xA;कत्तब्बस्सच कम्मुनो।&lt;br&gt;&#xA;खिप्पं अकरमानस्स,&lt;br&gt;&#xA;कालो भक्खति तं रसं॥&lt;br&gt;&#xA;नक्खत्तं पटिमानेन्तं,&lt;br&gt;&#xA;अत्थो बालं उपज्झगा।&lt;br&gt;&#xA;अत्थो अत्थस्स नक्खत्तं,&lt;br&gt;&#xA;किं करिस्सन्ति तारका॥&lt;br&gt;&#xA;अजरामरोव पञ्‍ञो,&lt;br&gt;&#xA;विज्‍जमत्थञ्‍च चिन्तये।&lt;br&gt;&#xA;गहितोविय केसेसु,&lt;br&gt;&#xA;मच्‍चुना धम्ममाचरे॥&lt;br&gt;&#xA;१४.&lt;br&gt;&#xA;वज्‍जा गुरूच मन्तीच,&lt;br&gt;&#xA;तयो रट्ठाभिसङ्खता।&lt;br&gt;&#xA;जीवीत दक्ख कोसानं,&lt;br&gt;&#xA;वड्ढना नासनाच ते॥&lt;br&gt;&#xA;१५.&lt;br&gt;&#xA;थिरेन कम्मं वड्ढति,&lt;br&gt;&#xA;अथिरेन तुरेन नो।&lt;br&gt;&#xA;फलन्ति समये रुक्खा,&lt;br&gt;&#xA;सित्तापि बहुवारिना॥&lt;br&gt;&#xA;वायामेथेव पुरिसो,&lt;br&gt;&#xA;ननिब्बिन्देय्य पण्डितो॥&lt;br&gt;&#xA;पयतनो तादिसो नेव,&lt;br&gt;&#xA;कय्यो येन फलं नहि।&lt;br&gt;&#xA;सेलग्गे कूपखणना,&lt;br&gt;&#xA;कथं तोयसमागमो॥&lt;br&gt;&#xA;ञाणङ्कुसेन सम्मग्गं,&lt;br&gt;&#xA;निय्यत्युस्साहकुञ्‍जरो॥&lt;br&gt;&#xA;असमेक्खितकम्मन्तं,&lt;br&gt;&#xA;तुरिताभि निपातिनं।&lt;br&gt;&#xA;तानिकम्मानि तप्पेन्ति,&lt;br&gt;&#xA;उण्हं व ज्झोहितं मुखे॥&lt;br&gt;&#xA;१६.&lt;br&gt;&#xA;छद्दोसा पुरिसेनेह,&lt;br&gt;&#xA;हातब्बा भूतिमिच्छन्ता।&lt;br&gt;&#xA;निद्दा मज्‍जं भयं कोधो,&lt;br&gt;&#xA;आलस्यं दीघसुत्तता॥&lt;br&gt;&#xA;न दिवा सुप्पसीलेन,&lt;br&gt;&#xA;रत्तिमुट्ठानदेस्सिना।&lt;br&gt;&#xA;निच्‍चसोण्डेन मत्तेन,&lt;br&gt;&#xA;सक्‍का आवसितुं घरं॥&lt;br&gt;&#xA;अभेतब्बम्हि भायन्ति,&lt;br&gt;&#xA;भायितब्बे नभायरे।&lt;br&gt;&#xA;भयाभय विमुळ्हा ते,&lt;br&gt;&#xA;जिम्हानुगा उजुञ्‍जहा॥&lt;br&gt;&#xA;यस्स मनुस्सभूतस्स,&lt;br&gt;&#xA;नत्थि भोगाच सिप्पकं।&lt;br&gt;&#xA;किं फलं तस्स मानुस्सं,&lt;br&gt;&#xA;द्विपादट्ठो हि सो मिगो॥&lt;br&gt;&#xA;१७.&lt;br&gt;&#xA;नानोपायोव कत्तब्बो,&lt;br&gt;&#xA;सचे भवेय्य अत्तनो।&lt;br&gt;&#xA;अत्थसिद्धि यथाकामं,&lt;br&gt;&#xA;उपायो हि हितञ्‍जसो॥&lt;br&gt;&#xA;लञ्‍जदानबालिसेन ,&lt;br&gt;&#xA;कूटड्डकारधीवरा।&lt;br&gt;&#xA;विनिच्छयमहामच्छं,&lt;br&gt;&#xA;ओट्टेन्ति लोभसागरे॥&lt;br&gt;&#xA;यस्सेते चतुरो धम्मा,&lt;br&gt;&#xA;वानरिन्द यथातव।&lt;br&gt;&#xA;सच्‍चं धम्मो धीति चागो,&lt;br&gt;&#xA;दिट्ठं सो अतिवत्तति॥&lt;br&gt;&#xA;१८.&lt;br&gt;&#xA;विद्वाच रतनं नारी,&lt;br&gt;&#xA;वीणा सात्थं गिरंमही।&lt;br&gt;&#xA;गुणविसेस मागम्म,&lt;br&gt;&#xA;गुणानि अगुणानिच॥&lt;br&gt;&#xA;धनवा बलवा लोके,&lt;br&gt;&#xA;धना भवति पण्डितो॥&lt;br&gt;&#xA;सुमने निस्सितो कीटो,&lt;br&gt;&#xA;निग्गुणो हीनको सयं।&lt;br&gt;&#xA;तं पुप्फेहि मण्डेन्तानं,&lt;br&gt;&#xA;रञ्‍ञं सिरोपि रोहति॥&lt;br&gt;&#xA;अलक्खिकेहि सञ्‍चीता,&lt;br&gt;&#xA;धनभोगाच चिन्तिता।&lt;br&gt;&#xA;लक्खिकस्स भवन्तेते,&lt;br&gt;&#xA;लक्खिवा सुट्ठुभुञ्‍जति॥&lt;br&gt;&#xA;खत्तियो सेट्ठो जने तस्मिं,&lt;br&gt;&#xA;यो गोत्तपटिसारिनो।&lt;br&gt;&#xA;विज्‍जाचरणसम्पन्‍नो,&lt;br&gt;&#xA;सो सेट्ठो देवमानुसे॥&lt;br&gt;&#xA;विसापि अमतं गण्हे,&lt;br&gt;&#xA;गूथतो मणिमुत्तमं।&lt;br&gt;&#xA;कण्टकपादपा पुप्फं,&lt;br&gt;&#xA;थिरतं दुक्‍कुला वरं॥&lt;br&gt;&#xA;धनिस्सरादिगुणोम्मि -&lt;br&gt;&#xA;वेगेन वाहिता पजा॥&lt;br&gt;&#xA;१९.&lt;br&gt;&#xA;यस्स त्थि सततं मेत्ता,&lt;br&gt;&#xA;सब्बलोकसुवल्‍लभा।&lt;br&gt;&#xA;कूपायते समुद्दोपि,&lt;br&gt;&#xA;अग्गि तस्स जलायते॥&lt;br&gt;&#xA;२०.&lt;br&gt;&#xA;सक्खरायति मेरूपि,&lt;br&gt;&#xA;विसभक्खो सुधायते।&lt;br&gt;&#xA;ससायते मिगराज,&lt;br&gt;&#xA;ब्यालो मालागुणायते।&lt;br&gt;&#xA;दोलायते छमाचालो,&lt;br&gt;&#xA;नानावुधा तिणायरे॥&lt;br&gt;&#xA;२१.&lt;br&gt;&#xA;समेव सति उस्साहे,&lt;br&gt;&#xA;सुखवाहो हितङ्करो।&lt;br&gt;&#xA;ऊने-धिके तथा नोहि,&lt;br&gt;&#xA;मज्झगो साधु सब्बदा॥&lt;br&gt;&#xA;साधु खो पण्डितोनाम,&lt;br&gt;&#xA;नत्वेव अतिपण्डितो॥&lt;/p&gt;</description>
    </item>
  </channel>
</rss>
