<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ लोकनीति on पाळिषु विश्वासटिप्पणयो</title>
    <link>https://vishvAsa.github.io/pALi/10_nIti-gantha-sangaho/01_lokanIti/</link>
    <description>Recent content in &#43;०१ लोकनीति on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/10_nIti-gantha-sangaho/01_lokanIti/index.xml" rel="self" type="application/rss+xml" />
    <item>
      <title>०१. पण्डितकण्डो</title>
      <link>https://vishvAsa.github.io/pALi/10_nIti-gantha-sangaho/01_lokanIti/01_paNDitakaNDo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/01_lokanIti/01_paNDitakaNDo/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;लोकनीति&lt;br&gt;&#xA;१. पण्डितकण्डो&lt;br&gt;&#xA;१.&lt;br&gt;&#xA;लोकनीतिं पवक्खामि,&lt;br&gt;&#xA;नानासत्थसमुद्धटं।&lt;br&gt;&#xA;मागधेनेव सङ्खेपं,&lt;br&gt;&#xA;वन्दित्वा रतनत्थयं॥&lt;br&gt;&#xA;२.&lt;br&gt;&#xA;नीतिलोके पुरिसस्स सारो,&lt;br&gt;&#xA;माता पिता आचरियोच मित्तो।&lt;br&gt;&#xA;तस्मा हि नीतिं पुरिसो विजञ्ञा,&lt;br&gt;&#xA;ञाणी महा होति बहुस्सुतोच॥&lt;br&gt;&#xA;३.&lt;br&gt;&#xA;अलसस्स कुतो सिप्पं,&lt;br&gt;&#xA;असिप्पस्स कुतो धनं।&lt;br&gt;&#xA;अधनस्स कुतो मित्तं,&lt;br&gt;&#xA;अमित्तस्स कुतो सुखं।&lt;br&gt;&#xA;असुखस्स कुतो पुञ्ञं,&lt;br&gt;&#xA;अपुञ्ञस्स कुतो वरं॥&lt;br&gt;&#xA;४.&lt;br&gt;&#xA;सिप्पा समं धनं नत्थि,&lt;br&gt;&#xA;सिप्पं चोरा नगण्हरे।&lt;br&gt;&#xA;इध लोके सिप्पं मित्तं,&lt;br&gt;&#xA;परलोके सुखावहं॥&lt;br&gt;&#xA;५.&lt;br&gt;&#xA;अप्पकं नातिमञ्ञेय्य,&lt;br&gt;&#xA;चित्ते सुतं निधापये।&lt;br&gt;&#xA;वम्मिकोदकबिन्दूव,&lt;br&gt;&#xA;चिरेन परिपूरति॥&lt;br&gt;&#xA;६.&lt;br&gt;&#xA;खुद्दोति नातिमञ्ञेय्य,&lt;br&gt;&#xA;विज्जं वा सिप्पमेव वा।&lt;br&gt;&#xA;एकम्पि परियोदातं,&lt;br&gt;&#xA;जीवितकप्पकारणं॥&lt;br&gt;&#xA;७.&lt;br&gt;&#xA;सेले सेले न माणिकं,&lt;br&gt;&#xA;गजे गजे न मुत्तिकं।&lt;br&gt;&#xA;वने वने न चन्दनं,&lt;br&gt;&#xA;ठाने ठाने न पण्डितं॥&lt;br&gt;&#xA;८.&lt;br&gt;&#xA;पण्डितो सुतसम्पन्नो,&lt;br&gt;&#xA;यत्थ अत्थीति चे सुतो।&lt;br&gt;&#xA;महुस्साहेन तं ठानं,&lt;br&gt;&#xA;गन्तब्बंव सुतेसिना॥&lt;br&gt;&#xA;९.&lt;br&gt;&#xA;सिने सिप्पं सिने धनं,&lt;br&gt;&#xA;सिने पब्बतमारुहं।&lt;br&gt;&#xA;सिने कामस्स कोधस्स,&lt;br&gt;&#xA;इमे पञ्च सिने सिने॥&lt;br&gt;&#xA;१०.&lt;br&gt;&#xA;सुति सम्मुति सङ्ख्याच,&lt;br&gt;&#xA;योगा नीति विसेसका।&lt;br&gt;&#xA;गन्धब्बा गणिका चेव,&lt;br&gt;&#xA;धनु बेदा च पूरणा॥&lt;br&gt;&#xA;११.&lt;br&gt;&#xA;तिकिच्छा इतिहासा च,&lt;br&gt;&#xA;जोति माया च छन्दति।&lt;br&gt;&#xA;केतु मन्ता च सद्दा च,&lt;br&gt;&#xA;सिप्पाट्ठारसका इमे॥&lt;br&gt;&#xA;१२.&lt;br&gt;&#xA;अपुट्ठो पण्डितो भेरी,&lt;br&gt;&#xA;पज्जुन्नो मे होति पुच्छितो।&lt;br&gt;&#xA;बालो पुट्ठो अपुट्ठोपि,&lt;br&gt;&#xA;बहुम्पि भणते सदा॥&lt;br&gt;&#xA;१३.&lt;br&gt;&#xA;पोत्थकेसु च यं सिप्पं,&lt;br&gt;&#xA;परहत्थेसु यं धनं।&lt;br&gt;&#xA;यथाकिच्चे समुप्पन्ने,&lt;br&gt;&#xA;न तं सिप्पं न तं धनं॥&lt;br&gt;&#xA;१४.&lt;br&gt;&#xA;जलप्पमाणं कुमुद्दनालं,&lt;br&gt;&#xA;कुलप्पमाणं विनयो पमाणं।&lt;br&gt;&#xA;ब्यत्तिप्पमाणं कथीतवाक्यं,&lt;br&gt;&#xA;पथविया पमाणं तिण मिलातं॥&lt;br&gt;&#xA;१५.&lt;br&gt;&#xA;अप्पस्सुतो सुतं अप्पं,&lt;br&gt;&#xA;बहुं मञ्ञति मानवा।&lt;br&gt;&#xA;सिन्धूदकं अपस्सन्तो,&lt;br&gt;&#xA;कूपे तोयंव मण्डुको॥&lt;br&gt;&#xA;१६.&lt;br&gt;&#xA;पथमं पराजये सिप्पं,&lt;br&gt;&#xA;दुतियं पराजये धनं।&lt;br&gt;&#xA;ततियं पराजये धम्मं,&lt;br&gt;&#xA;चतुत्थं किं करिस्सति॥&lt;br&gt;&#xA;१७.&lt;br&gt;&#xA;ब्यत्त पुत्र किमलसो,&lt;br&gt;&#xA;अब्यत्तो भारहारको।&lt;br&gt;&#xA;ब्यत्तको पूजितो लोके,&lt;br&gt;&#xA;ब्यत्त पुत्र दिने दिने॥&lt;br&gt;&#xA;१८.&lt;br&gt;&#xA;माता वेरी पिता सत्रु,&lt;br&gt;&#xA;केन बाले न सिक्खिता।&lt;br&gt;&#xA;सभामज्झे न सोभन्ति,&lt;br&gt;&#xA;हंसमज्झे बकोयथा॥&lt;br&gt;&#xA;१९.&lt;br&gt;&#xA;कण्टकं गिरि को तिक्खति,&lt;br&gt;&#xA;को अञ्जनं मिगक्खिकं।&lt;br&gt;&#xA;उप्पथं पल्लले को सुगन्धं,&lt;br&gt;&#xA;कुल-पुत्त-रूपो को पवत्तति।&lt;br&gt;&#xA;सामं-भावो॥&lt;br&gt;&#xA;२०.&lt;br&gt;&#xA;न रसं अकोतम्बुलं,&lt;br&gt;&#xA;अधनस्स, लङ्कतम्पि।&lt;br&gt;&#xA;अलोनकन्तु ब्यञ्जनं,&lt;br&gt;&#xA;ब्याकरणं असिप्पस्स॥&lt;br&gt;&#xA;२१.&lt;br&gt;&#xA;सुस्सुसा सुतसम्पन्नो,&lt;br&gt;&#xA;सुतापञ्ञाय पवड्ढति।&lt;br&gt;&#xA;पञ्ञाय अत्थं जानाति,&lt;br&gt;&#xA;ञातो अत्थो सुखावहो॥&lt;br&gt;&#xA;२२.&lt;br&gt;&#xA;भोजनं मेथुनं निद्दा,&lt;br&gt;&#xA;गोणे पोसेपि विज्जति।&lt;br&gt;&#xA;विज्जा विसेसो पोसस्स,&lt;br&gt;&#xA;तं हीनो गोसमो भवे॥&lt;br&gt;&#xA;२३.&lt;br&gt;&#xA;नत्थि विज्जासमंमित्तं,&lt;br&gt;&#xA;नच ब्याधिसमो रिपु।&lt;br&gt;&#xA;नच अत्तसमं पेमं,&lt;br&gt;&#xA;नच कम्मसमं बलं॥&lt;br&gt;&#xA;२४.&lt;br&gt;&#xA;हंसो मज्झे न काकानं,&lt;br&gt;&#xA;सीहो गुन्नं न सोभते।&lt;br&gt;&#xA;गद्रभमज्झे तुरङ्गो,&lt;br&gt;&#xA;बालमज्झे च पण्डितो॥&lt;br&gt;&#xA;२५.&lt;br&gt;&#xA;यावजीवम्पि चे बालो,&lt;br&gt;&#xA;पण्डितं पयिरुपासति।&lt;br&gt;&#xA;न सो धम्मं विजानाति,&lt;br&gt;&#xA;दब्बि सूपरसं यथा॥&lt;br&gt;&#xA;२६.&lt;br&gt;&#xA;मुहुत्तमपि चे विञ्ञू,&lt;br&gt;&#xA;पण्डितं पयिरुपासति।&lt;br&gt;&#xA;खिप्पं धम्मं विजानाति,&lt;br&gt;&#xA;जिव्हा सूपरसं यथा॥&lt;br&gt;&#xA;२७.&lt;br&gt;&#xA;विना सत्थं न गच्छेय्य,&lt;br&gt;&#xA;सूरो सङ्गामभूमियं।&lt;br&gt;&#xA;पण्डित्वाद्धगू वाणिजो,&lt;br&gt;&#xA;विदेसगमनो तथा॥&lt;br&gt;&#xA;२८.&lt;br&gt;&#xA;धननासं मनोतापं,&lt;br&gt;&#xA;घरे दुच्चरितानि च।&lt;br&gt;&#xA;वञ्चनञ्च अवमानं,&lt;br&gt;&#xA;पण्डितो न पकासये॥&lt;br&gt;&#xA;२९.&lt;br&gt;&#xA;पत्तानुरूपकं वाक्यं,&lt;br&gt;&#xA;सभावरूपकं पियं।&lt;br&gt;&#xA;अत्तानुरूपकं कोधं,&lt;br&gt;&#xA;यो जानाति स पण्डितो॥&lt;br&gt;&#xA;३०.&lt;br&gt;&#xA;अ-धनस्स रसं खादा,&lt;br&gt;&#xA;अ-बलस्स हथा नरा।&lt;br&gt;&#xA;अ-पञ्ञस्स वाक्य-कथा,&lt;br&gt;&#xA;उम्मत्तक-समा इमे॥&lt;br&gt;&#xA;३१.&lt;br&gt;&#xA;अनव्हायं गमयन्तो,&lt;br&gt;&#xA;अ-पुच्छा बहु-भासको।&lt;br&gt;&#xA;अत्त-गुणं पकासेन्तो,&lt;br&gt;&#xA;ति-विधं हीन-लक्खणं॥&lt;br&gt;&#xA;३२.&lt;br&gt;&#xA;अप्प-रूपो बहुं भासो,&lt;br&gt;&#xA;अप्प-पञ्ञो पकासितो।&lt;br&gt;&#xA;अप्प-पूरो घटो खोभे,&lt;br&gt;&#xA;अप्प-खीरा गावी चथे॥&lt;br&gt;&#xA;३३.&lt;br&gt;&#xA;मण्डूकेपि उक्रे सीहे,&lt;br&gt;&#xA;काकग्गहे पिये पिये।&lt;br&gt;&#xA;अ-पण्डीपि पण्डी हुत्वा,&lt;br&gt;&#xA;धीरा पुच्छे वये वये॥&lt;br&gt;&#xA;३४.&lt;br&gt;&#xA;मण्डूकेपि उक्रे सीहे,&lt;br&gt;&#xA;सूकरेपि उहे दीपे।&lt;br&gt;&#xA;बिळारे सदिसे ब्यग्घे,&lt;br&gt;&#xA;सब्ब धीरे सिप्प-समे॥&lt;br&gt;&#xA;३५.&lt;br&gt;&#xA;न तित्ति राजा धनम्हि,&lt;br&gt;&#xA;पण्डितोपि सु-भासिते।&lt;br&gt;&#xA;चक्खुंपि पिय-दस्सने,&lt;br&gt;&#xA;जले सागरो न तित्ति॥&lt;br&gt;&#xA;३६.&lt;br&gt;&#xA;रूप-योब्बन-सम्पन्ना,&lt;br&gt;&#xA;विसाथ-कुथ-सम्भवा।&lt;br&gt;&#xA;विज्जा-हीना न सोभन्ति,&lt;br&gt;&#xA;निगन्धा इव किंसुका॥&lt;br&gt;&#xA;३७.&lt;br&gt;&#xA;हीने पुत्तो राजामच्चो,&lt;br&gt;&#xA;बाल-पुत्तो च पण्डितो।&lt;br&gt;&#xA;अ-धनस्स धनं बहु,&lt;br&gt;&#xA;पुरिसानं न मञ्ञथ॥&lt;br&gt;&#xA;३८.&lt;br&gt;&#xA;यो सिप्प-लोभेन,&lt;br&gt;&#xA;बहुं गण्हाति तं सिप्पं।&lt;br&gt;&#xA;मूगोव सुपिनं पस्सं,&lt;br&gt;&#xA;कथेतुम्पि न उस्सहे॥&lt;br&gt;&#xA;३९.&lt;br&gt;&#xA;भिज्जेतुं कुम्भकारो,&lt;br&gt;&#xA;सोभेतुं कुम्भ घट्टति।&lt;br&gt;&#xA;न खिपितुं अपायेसु,&lt;br&gt;&#xA;सिस्सानं वुड्ढि-कारणा॥&lt;br&gt;&#xA;४०.&lt;br&gt;&#xA;तग्गरञ्च पलासेन,&lt;br&gt;&#xA;यो नरो उपनय्हति।&lt;br&gt;&#xA;पत्तापि सुरभि वायन्ति,&lt;br&gt;&#xA;एवं धीरूपसेवना॥&lt;br&gt;&#xA;पण्डितकण्डो निट्ठितो।&lt;/p&gt;</description>
    </item>
    <item>
      <title>०४. बालदुज्जनकण्डो</title>
      <link>https://vishvAsa.github.io/pALi/10_nIti-gantha-sangaho/01_lokanIti/04_bAladujjanakaNDo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/01_lokanIti/04_bAladujjanakaNDo/</guid>
      <description>&lt;p&gt;४. बालदुज्जनकण्डो&lt;br&gt;&#xA;६८.&lt;br&gt;&#xA;अतिप्पियो न कातब्बो,&lt;br&gt;&#xA;खलो कोतूहलं करो।&lt;br&gt;&#xA;सिरसा वह्यमानोपि,&lt;br&gt;&#xA;अड्ढपूरो घटो यथा॥&lt;br&gt;&#xA;६९.&lt;br&gt;&#xA;सप्पो दुट्ठो खलो दुट्ठो,&lt;br&gt;&#xA;सप्पो दुट्ठतरो खलो।&lt;br&gt;&#xA;मन्तोसधेहि सो सप्पो,&lt;br&gt;&#xA;खलो केनुपसम्मति॥&lt;br&gt;&#xA;७०.&lt;br&gt;&#xA;यो बालो मञ्ञति बाल्यं,&lt;br&gt;&#xA;पण्डितो वापि तेन सो।&lt;br&gt;&#xA;बालोव पण्डितमानी,&lt;br&gt;&#xA;सो वे बालोति वुच्चति॥&lt;br&gt;&#xA;७१.&lt;br&gt;&#xA;मधुंव मञ्ञती बालो,&lt;br&gt;&#xA;याव पापं न पच्चति।&lt;br&gt;&#xA;यदाच पच्चती पापं,&lt;br&gt;&#xA;अथ दुक्खं निगच्छति॥&lt;br&gt;&#xA;७२.&lt;br&gt;&#xA;न साधु बलवा बालो,&lt;br&gt;&#xA;सहसा विन्दते धनं।&lt;br&gt;&#xA;कायस्स भेदा दुप्पञ्ञो,&lt;br&gt;&#xA;निरयं सोपपज्जति॥&lt;br&gt;&#xA;७३.&lt;br&gt;&#xA;घरे दुट्ठो च मूसीको च,&lt;br&gt;&#xA;वने दुट्ठो च वानरो।&lt;br&gt;&#xA;सकुणे च दुट्ठो काको,&lt;br&gt;&#xA;नरे दुट्ठोच ब्राह्मणो॥&lt;br&gt;&#xA;७४.&lt;br&gt;&#xA;दीघा जागरतो रत्ति,&lt;br&gt;&#xA;दीघं सन्तस्स योजनं।&lt;br&gt;&#xA;दीघो बालान संसारो,&lt;br&gt;&#xA;सद्धम्मं अ-विजानतं॥&lt;br&gt;&#xA;७५.&lt;br&gt;&#xA;तिल मत्तं परेसंव,&lt;br&gt;&#xA;अप्प दोसञ्च पस्सति।&lt;br&gt;&#xA;नाळिकेरम्पि सदोसं,&lt;br&gt;&#xA;खल-जातो न पस्सति॥&lt;br&gt;&#xA;७६.&lt;br&gt;&#xA;नत्तदोसं परे जञ्ञा,&lt;br&gt;&#xA;जञ्ञा दोसं परस्सतु।&lt;br&gt;&#xA;गुय्हे कुम्मो अङ्गानि,&lt;br&gt;&#xA;पर दोसञ्च लक्खये॥&lt;br&gt;&#xA;७७.&lt;br&gt;&#xA;पण्डितस्स पसंसाय,&lt;br&gt;&#xA;दण्डो बालेन दीयते।&lt;br&gt;&#xA;पण्डितो पण्डितेनेव,&lt;br&gt;&#xA;वण्णितोव सुवण्णितो॥&lt;br&gt;&#xA;७८.&lt;br&gt;&#xA;लुद्धं अत्थेन गण्हेय्य,&lt;br&gt;&#xA;थद्धं अञ्जलि कम्मुना।&lt;br&gt;&#xA;छन्दानुवत्तिया मूळ्हं,&lt;br&gt;&#xA;यथाभूतेन पण्डितं॥&lt;br&gt;&#xA;बालदुज्जनकण्डो निट्ठितो।&lt;/p&gt;</description>
    </item>
    <item>
      <title>०४. मित्तकण्डो</title>
      <link>https://vishvAsa.github.io/pALi/10_nIti-gantha-sangaho/01_lokanIti/04_mittakaNDo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/01_lokanIti/04_mittakaNDo/</guid>
      <description>&lt;p&gt;४. मित्तकण्डो&lt;br&gt;&#xA;७९.&lt;br&gt;&#xA;हितकारो परो बन्धु,&lt;br&gt;&#xA;बन्धूपि अहितो परो।&lt;br&gt;&#xA;अ हितो देहजो ब्याधि,&lt;br&gt;&#xA;हितं अरञ्ञमोसधं॥&lt;br&gt;&#xA;८०.&lt;br&gt;&#xA;परोक्खे गुण-हन्तारं,&lt;br&gt;&#xA;पच्चक्खे पियवादिनं।&lt;br&gt;&#xA;वज्जेय्य तादिसं मित्तं,&lt;br&gt;&#xA;विसकुम्भे यथा मधुं॥&lt;br&gt;&#xA;८१.&lt;br&gt;&#xA;धनहीने चजे मित्तो,&lt;br&gt;&#xA;पुत्तदारा सहोदरा।&lt;br&gt;&#xA;धनवन्तंव सेवन्ति,&lt;br&gt;&#xA;धनं लोके महा सखा॥&lt;br&gt;&#xA;८२.&lt;br&gt;&#xA;जानेय्य पेसेन भच्चं,&lt;br&gt;&#xA;बन्धुं वापि भयागते।&lt;br&gt;&#xA;अप्पकासु तथा मित्तं,&lt;br&gt;&#xA;दारञ्च विभवक्खये॥&lt;br&gt;&#xA;८३.&lt;br&gt;&#xA;सो बन्धु यो हिते युत्तो,&lt;br&gt;&#xA;पितरो होन्ति पोसको।&lt;br&gt;&#xA;तं मित्तं यत्थ विस्सासो,&lt;br&gt;&#xA;सा भरिया च यस्स निब्बूति॥&lt;br&gt;&#xA;८४.&lt;br&gt;&#xA;न विस्ससे अ-विस्सत्तं,&lt;br&gt;&#xA;मित्तञ्चापि न विस्ससे।&lt;br&gt;&#xA;कदाचि कुपितो मितो,&lt;br&gt;&#xA;सब्बं दोसं पकासये॥&lt;br&gt;&#xA;८५.&lt;br&gt;&#xA;सकिं दुट्ठञ्च यो मित्तं,&lt;br&gt;&#xA;पुन सन्धितुमिच्छति।&lt;br&gt;&#xA;सो मच्चुं उपगण्हाति,&lt;br&gt;&#xA;गब्भमस्सतरी यथा॥&lt;br&gt;&#xA;८६.&lt;br&gt;&#xA;वहे अ-मित्तं खन्धेन,&lt;br&gt;&#xA;याव कालो अनागतो।&lt;br&gt;&#xA;तमेव आगते काले,&lt;br&gt;&#xA;सेले भिन्दे घटं इव॥&lt;br&gt;&#xA;८७.&lt;br&gt;&#xA;इणसेसो अग्गिसेसो,&lt;br&gt;&#xA;सत्रुसेसो तथेव च।&lt;br&gt;&#xA;पुनप्पुनं विवड्ढन्ति,&lt;br&gt;&#xA;तस्मा सेसं न कारये॥&lt;br&gt;&#xA;८८.&lt;br&gt;&#xA;पदुमंव मुखं यस्स,&lt;br&gt;&#xA;वाचा चन्दन सीतला।&lt;br&gt;&#xA;तादिसं नोपसेवेय्य,&lt;br&gt;&#xA;हदयेतु हलाहलं॥&lt;br&gt;&#xA;८९.&lt;br&gt;&#xA;न सेवे फरुसं सामिं,&lt;br&gt;&#xA;नच सेवेय्य मच्छरिं।&lt;br&gt;&#xA;ततो अपग्गण्हं सामिं,&lt;br&gt;&#xA;नेव निग्गहितं ततो॥&lt;br&gt;&#xA;९०.&lt;br&gt;&#xA;सिङ्गी पञ्ञास हत्थेन,&lt;br&gt;&#xA;वज्जे सतेन वाजिनं।&lt;br&gt;&#xA;हत्थिं दन्तिं सहस्सेन,&lt;br&gt;&#xA;देस चागेन दुज्जनं॥&lt;br&gt;&#xA;९१.&lt;br&gt;&#xA;कुदेसञ्च कुमित्तञ्च,&lt;br&gt;&#xA;कुकुलञ्च कुबन्धवं।&lt;br&gt;&#xA;कुदारञ्च कुदासञ्च,&lt;br&gt;&#xA;दूरतो परिवज्जये॥&lt;br&gt;&#xA;९२.&lt;br&gt;&#xA;रोगातुरे च दुब्भिक्खे,&lt;br&gt;&#xA;ब्यसने सत्तु विग्गहे।&lt;br&gt;&#xA;राजद्वारे सुसाने च,&lt;br&gt;&#xA;ये तिट्ठन्ति सुमित्तका॥&lt;br&gt;&#xA;९३.&lt;br&gt;&#xA;सीतवाचो बहुमित्तो,&lt;br&gt;&#xA;फरुसो अप्पमित्तको।&lt;br&gt;&#xA;उपमं एत्थ ञातब्बा,&lt;br&gt;&#xA;चन्द-सूरिय-राजूनं॥&lt;br&gt;&#xA;मित्तकण्डो निट्ठितो।&lt;/p&gt;</description>
    </item>
    <item>
      <title>०५. इत्थिकण्डो</title>
      <link>https://vishvAsa.github.io/pALi/10_nIti-gantha-sangaho/01_lokanIti/05_itthikaNDo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/01_lokanIti/05_itthikaNDo/</guid>
      <description>&lt;p&gt;५. इत्थिकण्डो&lt;br&gt;&#xA;९४.&lt;br&gt;&#xA;कोकिलानं सद्दं रूपं,&lt;br&gt;&#xA;नारीरूपं पतिब्बता।&lt;br&gt;&#xA;विज्‍जा रूपं अ-रूपानं,&lt;br&gt;&#xA;खमा रूपं तपस्सिनं॥&lt;br&gt;&#xA;९५.&lt;br&gt;&#xA;इत्थीनञ्‍च धनं रूपं,&lt;br&gt;&#xA;पुरिसानं विज्‍जा धनं।&lt;br&gt;&#xA;भिक्खूनञ्‍च धनं सीलं,&lt;br&gt;&#xA;राजानञ्‍च धनं बलं॥&lt;br&gt;&#xA;९६.&lt;br&gt;&#xA;तपस्सिनो किसा सोभा,&lt;br&gt;&#xA;थूला सोभा चतुप्पदा।&lt;br&gt;&#xA;पुरिसा विज्‍जवा सोभा,&lt;br&gt;&#xA;इत्थी सोभास सामिका॥&lt;br&gt;&#xA;९७.&lt;br&gt;&#xA;पञ्‍च रत्या सुगन्धब्बा,&lt;br&gt;&#xA;सत्त रत्या धनुग्गहा।&lt;br&gt;&#xA;एक मासा सुभरिया,&lt;br&gt;&#xA;अड्ढ मासा सिस्सा मला॥&lt;br&gt;&#xA;९८.&lt;br&gt;&#xA;हिं रमति पङ,&lt;br&gt;&#xA;हङ रमति पोक॥&lt;br&gt;&#xA;थी रमति पु,&lt;br&gt;&#xA;खु रमति धं॥&lt;br&gt;&#xA;९९.&lt;br&gt;&#xA;जिण्णमन्‍नं पसंसेय्य,&lt;br&gt;&#xA;दारञ्‍च गतयोब्बनं।&lt;br&gt;&#xA;रणा पुनागता सूरं,&lt;br&gt;&#xA;सस्सञ्‍च गेहमागतं॥&lt;br&gt;&#xA;१००.&lt;br&gt;&#xA;द्वत्ति-पतिका नारी च,&lt;br&gt;&#xA;भिक्खु द्वत्ति-विहारिको।&lt;br&gt;&#xA;द्वत्ति-पास-मुत्तो पक्खी,&lt;br&gt;&#xA;कत-माया बहूथरं॥&lt;br&gt;&#xA;१०१.&lt;br&gt;&#xA;दुज्‍जनं पहारादमे,&lt;br&gt;&#xA;मित्तं दमे अ-भाणिका।&lt;br&gt;&#xA;इत्थिञ्‍च ब्यसना दमे,&lt;br&gt;&#xA;रागिनं अप्प भोजना॥&lt;br&gt;&#xA;१०२.&lt;br&gt;&#xA;न रत्ति विना चन्दिमा,&lt;br&gt;&#xA;वीचिं विना च अण्णवो।&lt;br&gt;&#xA;हंसं विना पोक्खरणी,&lt;br&gt;&#xA;पतिं कञ्‍ञाच सोभते॥&lt;br&gt;&#xA;१०३.&lt;br&gt;&#xA;पतिना जनितो भोगो,&lt;br&gt;&#xA;इत्थियाव संगोप्पितो।&lt;br&gt;&#xA;पुरिसोव हि पधानो,&lt;br&gt;&#xA;इत्थी सुत्तंव सूचिया॥&lt;br&gt;&#xA;१०४.&lt;br&gt;&#xA;सब्बानदी वङ्कनदी,&lt;br&gt;&#xA;सब्बे कट्ठमया वना।&lt;br&gt;&#xA;सब्बित्थियो करे पापं,&lt;br&gt;&#xA;लभमाने निवातके॥&lt;br&gt;&#xA;१०५.&lt;br&gt;&#xA;विवादसीलिं उसूयभाणिनिं,&lt;br&gt;&#xA;सम्पस्सतण्हिं बहुपाकभुत्तिनिं।&lt;br&gt;&#xA;अग्गन्तभुत्तिं परगेहवासिनिं,&lt;br&gt;&#xA;नारिं चजे पुत्तसतम्पि पूमा॥&lt;br&gt;&#xA;१०६.&lt;br&gt;&#xA;भुत्तेसु मण्डेसु जनीव कन्तिनी,&lt;br&gt;&#xA;गुय्हेच ठाने भगिनीव हिरिणी।&lt;br&gt;&#xA;कम्मेसु पत्तेसु करोति दासीव,&lt;br&gt;&#xA;भयेसु मन्ती सयनेसु रामये।&lt;br&gt;&#xA;रूपीसु सिक्खी कुपनेसु खन्तिनी,&lt;br&gt;&#xA;सा नारी सेट्ठाति वदन्ति पण्डिता।&lt;br&gt;&#xA;कायस्स भेदाच दिवेभवेय्य सा॥&lt;br&gt;&#xA;१०७.&lt;br&gt;&#xA;सामा मिगक्खी तनुमज्झगत्ता,&lt;br&gt;&#xA;सूरू सुकेसी समदन्तपन्ती।&lt;br&gt;&#xA;गम्भीरनाभी युवती सुसीली,&lt;br&gt;&#xA;हीने कुले जातापि विवाह्या॥&lt;br&gt;&#xA;१०८.&lt;br&gt;&#xA;सरदंरतु-कालानं,&lt;br&gt;&#xA;भरियानं रूपवती।&lt;br&gt;&#xA;जेट्ठो पधानं पुत्तानं,&lt;br&gt;&#xA;दिसानं उत्तरादिसा॥&lt;br&gt;&#xA;१०९.&lt;br&gt;&#xA;या इच्छे पुरिसो होतुं,&lt;br&gt;&#xA;जाति जाति पुनप्पुनं।&lt;br&gt;&#xA;सामिकं अपचायेय्य,&lt;br&gt;&#xA;इन्दंव पारिचारिका॥&lt;br&gt;&#xA;११०.&lt;br&gt;&#xA;यो इच्छे पुरिसो होतुं,&lt;br&gt;&#xA;जाति जाति पुनप्पुनं।&lt;br&gt;&#xA;परदानं विवज्‍जेय्य,&lt;br&gt;&#xA;धोतपादोव कद्दमं॥&lt;br&gt;&#xA;१११.&lt;br&gt;&#xA;अतिक्‍कन्त वयो पोसो,&lt;br&gt;&#xA;आनेति तिम्बरुत्तनिं।&lt;br&gt;&#xA;तस्सा इस्सा असद्धाति,&lt;br&gt;&#xA;तं पराभवतो मुखं॥&lt;br&gt;&#xA;इत्थिकण्डो निट्ठितो।&lt;/p&gt;</description>
    </item>
    <item>
      <title>०६. राजकण्डो</title>
      <link>https://vishvAsa.github.io/pALi/10_nIti-gantha-sangaho/01_lokanIti/06_rAjakaNDo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/01_lokanIti/06_rAjakaNDo/</guid>
      <description>&lt;p&gt;६. राजकण्डो&lt;br&gt;&#xA;११२.&lt;br&gt;&#xA;एकयामं सये राजा,&lt;br&gt;&#xA;द्वियामञ्‍ञेव पण्डितो।&lt;br&gt;&#xA;घरावासो तियामंव,&lt;br&gt;&#xA;चतुयामं तु याचको॥&lt;br&gt;&#xA;११३.&lt;br&gt;&#xA;धनवा सुतवा राजा,&lt;br&gt;&#xA;नदी वेज्‍जो चिमेपञ्‍च।&lt;br&gt;&#xA;यत्थ देसे न विज्‍जन्ति,&lt;br&gt;&#xA;न तत्थ दिवसं वसे॥&lt;br&gt;&#xA;११४.&lt;br&gt;&#xA;यस्मिं पदेसे न मानो,&lt;br&gt;&#xA;न पेमं नच बन्धवा।&lt;br&gt;&#xA;नच विज्‍जागमो कोचि,&lt;br&gt;&#xA;न तत्थ दिवसं वसे॥&lt;br&gt;&#xA;११५.&lt;br&gt;&#xA;अपुत्तकं घरं सुञ्‍ञं,&lt;br&gt;&#xA;रट्ठं सुञ्‍ञं अराजकं।&lt;br&gt;&#xA;अ सिप्पस्स मुखं सुञ्‍ञं,&lt;br&gt;&#xA;सब्ब सुञ्‍ञं दलिद्दका॥&lt;br&gt;&#xA;११६.&lt;br&gt;&#xA;धनमिच्छेय्य वाणिज्‍जो,&lt;br&gt;&#xA;विज्‍जमिच्छे भजेसुतं।&lt;br&gt;&#xA;पुत्तमिच्छे तरुणित्थिं,&lt;br&gt;&#xA;राजामच्‍चं वसं गमे॥&lt;br&gt;&#xA;११७.&lt;br&gt;&#xA;नट्ठोयति असन्तुट्ठो,&lt;br&gt;&#xA;सन्तुट्ठो च महीपति।&lt;br&gt;&#xA;लज्‍जा च गणिका नट्ठा,&lt;br&gt;&#xA;निल्‍लज्‍जा कुलधीतिका॥&lt;br&gt;&#xA;११८.&lt;br&gt;&#xA;पक्खीनं बलमाकासो,&lt;br&gt;&#xA;मच्छानमुदकं बलं।&lt;br&gt;&#xA;दुब्बलस्स बलं राजा,&lt;br&gt;&#xA;कुमारानं रुदं बलं॥&lt;br&gt;&#xA;११९.&lt;br&gt;&#xA;खमा जागरियुट्ठानं,&lt;br&gt;&#xA;संविभागो दयिक्खणा।&lt;br&gt;&#xA;नायकस्स गुणा एते,&lt;br&gt;&#xA;इच्छितब्बा सतं गुणा॥&lt;br&gt;&#xA;१२०.&lt;br&gt;&#xA;सकिं वदन्ति राजानो,&lt;br&gt;&#xA;सकिं समणब्राह्मणा।&lt;br&gt;&#xA;सकिं सप्पुरिसा लोके,&lt;br&gt;&#xA;एस धम्मो सनन्तनो॥&lt;br&gt;&#xA;१२१.&lt;br&gt;&#xA;अलसो गिही कामभोगी न साधु,&lt;br&gt;&#xA;असञ्‍ञतो पब्बजितो न साधु।&lt;br&gt;&#xA;राजा अनिसम्मकारी न साधु,&lt;br&gt;&#xA;पण्डितो कोधनो तंपि न साधु॥&lt;br&gt;&#xA;१२२.&lt;br&gt;&#xA;बहवो यत्थ नेत्तारो,&lt;br&gt;&#xA;सब्बे पण्डितमानिनो।&lt;br&gt;&#xA;सब्बे महत्तमिच्छन्ति,&lt;br&gt;&#xA;तेसं कम्मं विनस्सति॥&lt;br&gt;&#xA;१२३.&lt;br&gt;&#xA;आयं खयं सयं जञ्‍ञा,&lt;br&gt;&#xA;राजा सयं कताकतं।&lt;br&gt;&#xA;निग्गहे निग्गहेतब्बं,&lt;br&gt;&#xA;पग्गहे पग्गहारहं॥&lt;br&gt;&#xA;१२४.&lt;br&gt;&#xA;पिट्ठितोक्‍कं निसेवेय्य,&lt;br&gt;&#xA;कुच्छिनाव हुतासनं।&lt;br&gt;&#xA;सामिकं सब्बभागेन,&lt;br&gt;&#xA;परलोकं अमोहवा॥&lt;br&gt;&#xA;१२५.&lt;br&gt;&#xA;अग्गि आपो इत्थिमूळ्हो,&lt;br&gt;&#xA;सप्पो राज-कुलानिच।&lt;br&gt;&#xA;अपयन्तेन गन्तब्बा,&lt;br&gt;&#xA;अच्‍चेक-पाणहारका॥&lt;br&gt;&#xA;१२६.&lt;br&gt;&#xA;पदुट्ठ-भरिय-संवासो,&lt;br&gt;&#xA;पदुट्ठ चित्त दासको।&lt;br&gt;&#xA;स-सप्पे च घरे वासो,&lt;br&gt;&#xA;मच्‍चु एव न संसयो॥&lt;br&gt;&#xA;१२७.&lt;br&gt;&#xA;मूळ्ह सिस्सो पदेसेन,&lt;br&gt;&#xA;कुनारी भरणेन च।&lt;br&gt;&#xA;असता सम्पयोगेन,&lt;br&gt;&#xA;पण्डितोप्पवसीदति॥&lt;br&gt;&#xA;१२८.&lt;br&gt;&#xA;माता पुत्तकरं पापं,&lt;br&gt;&#xA;सिस्सपापं गुरुकता।&lt;br&gt;&#xA;राजा रट्ठकरं पापं,&lt;br&gt;&#xA;राजपापं पुरोहितो॥&lt;br&gt;&#xA;१२९.&lt;br&gt;&#xA;अकोधेन जिने कोधं,&lt;br&gt;&#xA;असाधुं साधुना जिने।&lt;br&gt;&#xA;जिने मच्छरिं दानेन,&lt;br&gt;&#xA;सच्‍चेनालीकवादिनं।&lt;br&gt;&#xA;१३०.&lt;br&gt;&#xA;अदन्तं दमनं दानं,&lt;br&gt;&#xA;दानं सब्बत्थ साधकं।&lt;br&gt;&#xA;दानेन पिय वाचाय,&lt;br&gt;&#xA;उन्‍नमन्ति नमन्ति च।&lt;br&gt;&#xA;१३१.&lt;br&gt;&#xA;दानं सिनेहभेसज्‍जं,&lt;br&gt;&#xA;मच्छेरं दोसनोसधं।&lt;br&gt;&#xA;दानं यसस्सी भेसज्‍जं,&lt;br&gt;&#xA;मच्छेरं कपणोसधं॥&lt;br&gt;&#xA;१३२.&lt;br&gt;&#xA;बहूनमप्पसारानं,&lt;br&gt;&#xA;सामग्गिया जयं जये।&lt;br&gt;&#xA;तिणेहि वत्तते योत्तं,&lt;br&gt;&#xA;तेन नागोपि बज्झते॥&lt;br&gt;&#xA;१३३.&lt;br&gt;&#xA;सहायो असमत्थोपि,&lt;br&gt;&#xA;तेजसा किंकरिस्सति।&lt;br&gt;&#xA;निवाते जलितो अग्गि,&lt;br&gt;&#xA;सयमे वूपसम्पति॥&lt;br&gt;&#xA;१३४.&lt;br&gt;&#xA;न रञ्‍ञा समकं भुञ्‍जे,&lt;br&gt;&#xA;कामभोगं कुदाचनं।&lt;br&gt;&#xA;आकप्पं रस भुत्तिंवा,&lt;br&gt;&#xA;माला गन्ध विलेपनं।&lt;br&gt;&#xA;वत्थं सब्बअलङ्कारं,&lt;br&gt;&#xA;न रञ्‍ञा सदिसं करे॥&lt;br&gt;&#xA;१३५.&lt;br&gt;&#xA;न मे राजा सखा होति,&lt;br&gt;&#xA;न राजा होति मेथुनो।&lt;br&gt;&#xA;एसो सामिको मय्हन्ति,&lt;br&gt;&#xA;चित्ते निट्ठं सुथापये॥&lt;br&gt;&#xA;१३६.&lt;br&gt;&#xA;नातिदूरे भजे रञ्‍ञो,&lt;br&gt;&#xA;नाच्‍चासन्‍नोपवातके।&lt;br&gt;&#xA;उजुके नातिनिन्‍ने च,&lt;br&gt;&#xA;न भजे उच्‍चमासने॥&lt;br&gt;&#xA;छदोसे वज्‍जे सेवको,&lt;br&gt;&#xA;तिट्ठे अग्गिंव संयतो॥&lt;br&gt;&#xA;१३७.&lt;br&gt;&#xA;गुणी सब्बञ्‍ञु तुल्योपि,&lt;br&gt;&#xA;नसोभति अनिस्सयो।&lt;br&gt;&#xA;अनग्घमोपि मणिसेट्ठो,&lt;br&gt;&#xA;हेमं निस्साय सोभति॥&lt;br&gt;&#xA;राजकण्डो निट्ठितो।&lt;/p&gt;</description>
    </item>
    <item>
      <title>०७. पकिण्णककण्डो</title>
      <link>https://vishvAsa.github.io/pALi/10_nIti-gantha-sangaho/01_lokanIti/07_pakiNNakakaNDo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/01_lokanIti/07_pakiNNakakaNDo/</guid>
      <description>&lt;p&gt;७. पकिण्णककण्डो&lt;br&gt;&#xA;१३८.&lt;br&gt;&#xA;इत्थिमिस्से कुतोसीलं,&lt;br&gt;&#xA;मंस भक्खे कुतोदया।&lt;br&gt;&#xA;सुरा पाने कुतोसच्‍चं,&lt;br&gt;&#xA;महालोभे कुतोहिरी।&lt;br&gt;&#xA;महातन्दे कुतोसिप्पं,&lt;br&gt;&#xA;महा कोधे कुतोधनं॥&lt;br&gt;&#xA;१३९.&lt;br&gt;&#xA;सुरा योगो विकालो च,&lt;br&gt;&#xA;समज्‍ज चरणालसं।&lt;br&gt;&#xA;खिड्डाधुत्तो पापमित्तो,&lt;br&gt;&#xA;भोगनासमुखा इमे॥&lt;br&gt;&#xA;१४०.&lt;br&gt;&#xA;दिवा नादिक्खा वत्तब्बं,&lt;br&gt;&#xA;रत्तो नावचनेन च।&lt;br&gt;&#xA;सञ्‍चरेय्य भया भीतो,&lt;br&gt;&#xA;वने वनचरी यथा॥&lt;br&gt;&#xA;१४१.&lt;br&gt;&#xA;जीवन्तापि मतापञ्‍च,&lt;br&gt;&#xA;ब्यासेन परिकित्तिता।&lt;br&gt;&#xA;दुक्खितो ब्याधितोमूळ्हो,&lt;br&gt;&#xA;इणवा नित्यसेवको॥&lt;br&gt;&#xA;१४२.&lt;br&gt;&#xA;अनागतं भयं दिस्वा,&lt;br&gt;&#xA;दूरतो परिवज्‍जये।&lt;br&gt;&#xA;आगतञ्‍च भयं दिस्वा,&lt;br&gt;&#xA;अ भीतो होति पण्डितो॥&lt;br&gt;&#xA;१४३.&lt;br&gt;&#xA;निद्दालुको पमत्तोच,&lt;br&gt;&#xA;सुखत्तो रोगवालसो।&lt;br&gt;&#xA;महिच्छो कम्मारामोच,&lt;br&gt;&#xA;सत्ते ते सत्थवज्‍जिता॥&lt;br&gt;&#xA;१४४.&lt;br&gt;&#xA;दुग्गतं गच्छ हे लाभ,&lt;br&gt;&#xA;लाभी लाभेन पूरति।&lt;br&gt;&#xA;थले पवस्स पज्‍जुन्‍न,&lt;br&gt;&#xA;सिन्धु आपेन पूरति।&lt;br&gt;&#xA;नत्थिदं कम्मप्पधानकं॥&lt;br&gt;&#xA;१४५.&lt;br&gt;&#xA;न हि कोचि कते किच्‍चे,&lt;br&gt;&#xA;कत्तारं समुपेक्खते।&lt;br&gt;&#xA;तस्मा सब्बानि किच्‍चानि,&lt;br&gt;&#xA;साव सेसेन कारये॥&lt;br&gt;&#xA;१४६.&lt;br&gt;&#xA;तूलं सल्‍लहुकं लोके,&lt;br&gt;&#xA;ततो चापल्‍ल-जातिको।&lt;br&gt;&#xA;ततो वुड्ढ मनोवादो,&lt;br&gt;&#xA;पमत्तो बुद्धसासने॥&lt;br&gt;&#xA;१४७.&lt;br&gt;&#xA;पासाणछत्तं गरुकं,&lt;br&gt;&#xA;ततो देवानचिक्खणं।&lt;br&gt;&#xA;ततो वुड्ढानमोवादो,&lt;br&gt;&#xA;ततो बुद्धस्स सासनं॥&lt;br&gt;&#xA;१४८.&lt;br&gt;&#xA;कायस्स दक्खिण हत्थो,&lt;br&gt;&#xA;दोसो एत्थ कनिट्ठको।&lt;br&gt;&#xA;कण्ण घानान-मक्खीनं,&lt;br&gt;&#xA;वामो तु पाद-पासको॥&lt;br&gt;&#xA;१४९.&lt;br&gt;&#xA;तम्बूलस्स मज्झ पत्ते,&lt;br&gt;&#xA;कुवेरो रक्खती सदा।&lt;br&gt;&#xA;मूलम्हि रक्खति यक्खो,&lt;br&gt;&#xA;अग्गम्हि कालकण्णिका।&lt;br&gt;&#xA;तानि भुञ्‍जेय्य छिन्दित्वा,&lt;br&gt;&#xA;सिरी एवं पवड्ढति॥&lt;br&gt;&#xA;१५०.&lt;br&gt;&#xA;सम्पुण्णरक्खो ब्रह्माव,&lt;br&gt;&#xA;अच्‍चुरक्खो च बिस्सणो।&lt;br&gt;&#xA;तस्मा हि ते पूजयन्तु,&lt;br&gt;&#xA;सदा मानेन्ति तं नरं॥&lt;br&gt;&#xA;१५१.&lt;br&gt;&#xA;गोणा हि सब्बगिहीनं,&lt;br&gt;&#xA;पोसका भोगदायका।&lt;br&gt;&#xA;तस्मा हि माता पितूव,&lt;br&gt;&#xA;मानये सक्‍करेय्य च॥&lt;br&gt;&#xA;१५२.&lt;br&gt;&#xA;येच खादन्ति गोमंसं,&lt;br&gt;&#xA;मातु मंसंव खादरे।&lt;br&gt;&#xA;मतेसु तेसु गिज्झानं,&lt;br&gt;&#xA;ददे सोते च वाहये॥&lt;br&gt;&#xA;१५३.&lt;br&gt;&#xA;गुरुसिद्धो सिप्पारम्भो,&lt;br&gt;&#xA;रवि सोक्रा च मज्झिमो।&lt;br&gt;&#xA;न सिप्पो बुद्धचन्दरो,&lt;br&gt;&#xA;सोरी अङ्गाच मरणं॥&lt;br&gt;&#xA;१५४.&lt;br&gt;&#xA;अट्ठमियं गुरुं हन्ति,&lt;br&gt;&#xA;सिस्सं हन्ति चतुद्दसिं।&lt;br&gt;&#xA;सिप्पं हन्ति दस सिप्पं,&lt;br&gt;&#xA;मातापिता च पुण्णमिं॥&lt;br&gt;&#xA;१५५.&lt;br&gt;&#xA;नाळिकं सत्त नभुञ्‍जे,&lt;br&gt;&#xA;न लाबुं नवमं तथा।&lt;br&gt;&#xA;द्वादस प्रिन्‍नंत्रिमिनं,&lt;br&gt;&#xA;भुञ्‍जे सिप्पं विनस्सति॥&lt;br&gt;&#xA;१५६.&lt;br&gt;&#xA;एकं चजे कुलअत्थं,&lt;br&gt;&#xA;गामस्सत्थं कुवं चजे।&lt;br&gt;&#xA;गाम चजे जनपदत्थं,&lt;br&gt;&#xA;अत्तत्थं पथविं चजे॥&lt;br&gt;&#xA;१५७.&lt;br&gt;&#xA;देसं ओस्सज्‍ज गच्छन्ति,&lt;br&gt;&#xA;सीहो सप्पुरिसो गजो।&lt;br&gt;&#xA;तत्थेव निधनं यन्ति,&lt;br&gt;&#xA;काको कापुरिसो मिगो॥&lt;br&gt;&#xA;१५८.&lt;br&gt;&#xA;यम्हि पदेसे न मानो,&lt;br&gt;&#xA;न पेमं न च बन्धवा।&lt;br&gt;&#xA;न च विज्‍जागाहो कोचि,&lt;br&gt;&#xA;न तत्थ वसनं करे॥&lt;br&gt;&#xA;१५९.&lt;br&gt;&#xA;चरत्येकेन पादेन,&lt;br&gt;&#xA;तिट्ठत्येकेन पण्डितो।&lt;br&gt;&#xA;अ निसम्म परं ठानं,&lt;br&gt;&#xA;न पुब्बमालयं जहे॥&lt;br&gt;&#xA;१६०.&lt;br&gt;&#xA;धन धञ्‍ञ पयोगेसु,&lt;br&gt;&#xA;तथा विज्‍जागमेसु च।&lt;br&gt;&#xA;दूतेसु अपचारेसु,&lt;br&gt;&#xA;चज्‍जा लज्‍जा तदा भवे॥&lt;br&gt;&#xA;१६१.&lt;br&gt;&#xA;द्वि गुणो थीनमाहारो,&lt;br&gt;&#xA;बुद्धिचापि चतुग्गुणो।&lt;br&gt;&#xA;छग्गुणो होति वायामो,&lt;br&gt;&#xA;कामोत्वट्ठ-गुणो भवे॥&lt;br&gt;&#xA;१६२.&lt;br&gt;&#xA;पब्बे पब्बे कमेनुच्छु,&lt;br&gt;&#xA;विसेसरसवाग्गतो।&lt;br&gt;&#xA;तथा सुमेत्तिको साधु,&lt;br&gt;&#xA;विपरीतोव दुज्‍जनो॥&lt;br&gt;&#xA;१६३.&lt;br&gt;&#xA;कस्सको वाणिजो मच्‍चो,&lt;br&gt;&#xA;समणो सुत सीलवा।&lt;br&gt;&#xA;तेसु विपुल जातेसु,&lt;br&gt;&#xA;रट्ठम्पि विपुलं सिया॥&lt;br&gt;&#xA;१६४.&lt;br&gt;&#xA;असज्झाय मला मन्ता,&lt;br&gt;&#xA;अनुट्ठान मला घरा।&lt;br&gt;&#xA;मलं वण्णस्स कोसज्‍जं,&lt;br&gt;&#xA;पमादो रक्खतो मलं॥&lt;br&gt;&#xA;१६५.&lt;br&gt;&#xA;हीनानं गच्छते वित्तं,&lt;br&gt;&#xA;वीरानं सन्तकत्तनं।&lt;br&gt;&#xA;वदन्ति च हीना जना,&lt;br&gt;&#xA;पुब्ब-कम्मप्पधानका॥&lt;br&gt;&#xA;१६६.&lt;br&gt;&#xA;न वदन्ति चेवंधीरा,&lt;br&gt;&#xA;वायमिंसु सब्बकम्मे।&lt;br&gt;&#xA;न चे सिज्झति तं कम्मं,&lt;br&gt;&#xA;अ-फलं एव को दोसो॥&lt;br&gt;&#xA;१६७.&lt;br&gt;&#xA;नीचं कुलं निपञ्‍ञं वा,&lt;br&gt;&#xA;निरूपं निबलं समं।&lt;br&gt;&#xA;इमं कालं छुत्तकालं,&lt;br&gt;&#xA;धनमेव विसेसकं॥&lt;br&gt;&#xA;पकिण्णककण्डो निट्ठितो।&lt;br&gt;&#xA;पण्डितो सुजनो कण्डो,&lt;br&gt;&#xA;दुज्‍जनो मित्त-इत्थि च।&lt;br&gt;&#xA;राजा पकिण्णको चाति,&lt;br&gt;&#xA;सत्त-कण्ड-विभूसितं॥&lt;br&gt;&#xA;विसुद्धा चार-थेरेन,&lt;br&gt;&#xA;विसुद्धाराम-वासिना।&lt;br&gt;&#xA;सब्ब-कुलानमत्थाय,&lt;br&gt;&#xA;विसोधितं पथक्खये॥&lt;/p&gt;</description>
    </item>
    <item>
      <title>१ सुजनकण्डो</title>
      <link>https://vishvAsa.github.io/pALi/10_nIti-gantha-sangaho/01_lokanIti/1_sujanakaNDo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/01_lokanIti/1_sujanakaNDo/</guid>
      <description>&lt;p&gt;सुजनकण्डो&lt;br&gt;&#xA;४१.&lt;br&gt;&#xA;सब्भिरेव समासेथ,&lt;br&gt;&#xA;सब्भि कुब्बेथ सन्थवं।&lt;br&gt;&#xA;सतं सद्धम्ममञ्‍ञाय,&lt;br&gt;&#xA;सेय्यो होति न पापियो॥&lt;br&gt;&#xA;४२.&lt;br&gt;&#xA;चज दुज्‍जन संसग्गं,&lt;br&gt;&#xA;भज साधु समागमं।&lt;br&gt;&#xA;कर पुञ्‍ञमहोरत्तिं,&lt;br&gt;&#xA;सर निच्‍चमनिच्‍चतं॥&lt;br&gt;&#xA;४३.&lt;br&gt;&#xA;यथा उदुम्बरपक्‍का,&lt;br&gt;&#xA;बहिरत्तकमेवच।&lt;br&gt;&#xA;अन्तो किमीहि सम्पुण्णा,&lt;br&gt;&#xA;एवं दुज्‍जनहद्दया॥&lt;br&gt;&#xA;४४.&lt;br&gt;&#xA;यथापि पनसापक्‍का,&lt;br&gt;&#xA;बहि कण्डकमेव च।&lt;br&gt;&#xA;अन्तो अमतसम्पन्‍ना,&lt;br&gt;&#xA;एवं सुजनहदया॥&lt;br&gt;&#xA;४५.&lt;br&gt;&#xA;सुक्खोपि चन्दनतरु न जहाति गन्धं,&lt;br&gt;&#xA;नागो गतो नरमुखे न जहाति लीळं।&lt;br&gt;&#xA;यन्तागतो मधुरसं न जहाति उच्छु,&lt;br&gt;&#xA;दुक्खोपि पण्डितजनो न जहाति धम्मं॥&lt;br&gt;&#xA;४६.&lt;br&gt;&#xA;सीहो नाम जिघच्छापि,&lt;br&gt;&#xA;पण्णादीनि न खादति।&lt;br&gt;&#xA;सीहो नाम किसोचापि,&lt;br&gt;&#xA;नागमंसं न खादति॥&lt;br&gt;&#xA;४७.&lt;br&gt;&#xA;कुल-जातो कुल-पुत्तो,&lt;br&gt;&#xA;कुल-वंस-सुरक्खतो।&lt;br&gt;&#xA;अत्तना दुक्ख-पत्तोपि,&lt;br&gt;&#xA;हीन-कम्मं न कारये॥&lt;br&gt;&#xA;४८.&lt;br&gt;&#xA;चन्दनं सीतलं लोके,&lt;br&gt;&#xA;ततो चन्दंव सीतलं।&lt;br&gt;&#xA;चन्द-चन्दनसीतम्हा,&lt;br&gt;&#xA;साधु वाक्यं सुभासितं॥&lt;br&gt;&#xA;४९.&lt;br&gt;&#xA;उदेय्य भाणु पच्छिमे,&lt;br&gt;&#xA;मेरुराजा नमेय्यपि।&lt;br&gt;&#xA;सीतला नरकग्गिपि,&lt;br&gt;&#xA;पब्बतग्गे च उप्पलं॥&lt;br&gt;&#xA;विकसे न विपरीतं,&lt;br&gt;&#xA;साधुवाय्यं कुदाचनं॥&lt;br&gt;&#xA;५०.&lt;br&gt;&#xA;सुखा रुक्खस्स छायाव,&lt;br&gt;&#xA;ततो ञाति माता पितु।&lt;br&gt;&#xA;ततो आचरियो रञ्‍ञो,&lt;br&gt;&#xA;ततो बुद्धस्सनेकधा॥&lt;br&gt;&#xA;५१.&lt;br&gt;&#xA;भमरा पुप्फमिच्छन्ति,&lt;br&gt;&#xA;गुणमिच्छन्ति सुजना।&lt;br&gt;&#xA;मक्खिका पूतिमिच्छन्ति,&lt;br&gt;&#xA;दोसमिच्छन्ति दुज्‍जना॥&lt;br&gt;&#xA;५२.&lt;br&gt;&#xA;माताहीनस्स दुब्भासा,&lt;br&gt;&#xA;पिताहीनस्स दुक्रिया।&lt;br&gt;&#xA;उभो माता पिता हीना,&lt;br&gt;&#xA;दुब्भसाच दुकीरिया॥&lt;br&gt;&#xA;५३.&lt;br&gt;&#xA;माता सेट्ठस्स सुभासा,&lt;br&gt;&#xA;पिता सेट्ठस्स सुक्रिया।&lt;br&gt;&#xA;उभो माता पिता सेट्ठा,&lt;br&gt;&#xA;सुभासाच सुकीरिया॥&lt;br&gt;&#xA;५४.&lt;br&gt;&#xA;सङ्गामे सूर-मिच्छन्ति,&lt;br&gt;&#xA;मन्तीसु अकूतूहलं।&lt;br&gt;&#xA;पियञ्‍च अन्‍नपानेसु,&lt;br&gt;&#xA;अत्थे जाते च पण्डितं॥&lt;br&gt;&#xA;५५.&lt;br&gt;&#xA;सुनखो सुनखं दिस्वा,&lt;br&gt;&#xA;दन्तं दस्सेति हिंसितुं।&lt;br&gt;&#xA;दुज्‍जनो सुजनं दिस्वा,&lt;br&gt;&#xA;रोसयं हिंसमिच्छति॥&lt;br&gt;&#xA;५६.&lt;br&gt;&#xA;मा च वेगेन किच्‍चानि,&lt;br&gt;&#xA;करोसि कारापेसि वा।&lt;br&gt;&#xA;सहसा कारितं कम्मं,&lt;br&gt;&#xA;मन्दो पच्छानुतप्पति॥&lt;br&gt;&#xA;५७.&lt;br&gt;&#xA;कोधं विहित्वा न कदाचिनसोचे,&lt;br&gt;&#xA;मक्खप्पहानं इसयो अवण्णयुं।&lt;br&gt;&#xA;सब्बेस फारुस-वचं खमेथ,&lt;br&gt;&#xA;एतं खन्तिं उत्तममाहु सन्तो॥&lt;br&gt;&#xA;५८.&lt;br&gt;&#xA;दुक्खो निवासो सम्बाधे,&lt;br&gt;&#xA;ठाने असुचिसङ्कते।&lt;br&gt;&#xA;ततो अरिम्हि अप्पिये,&lt;br&gt;&#xA;ततोपि अकतञ्‍ञुना॥&lt;br&gt;&#xA;५९.&lt;br&gt;&#xA;ओवादेय्यानुसासेय्य,&lt;br&gt;&#xA;गापका च निवारये।&lt;br&gt;&#xA;सतञ्हि सो पियो होति,&lt;br&gt;&#xA;असतं होति अप्पियो॥&lt;br&gt;&#xA;६०.&lt;br&gt;&#xA;उत्तमत्तनिवातेन,&lt;br&gt;&#xA;सूरं भेदेन निज्‍जये।&lt;br&gt;&#xA;नीचं अप्पक दानेन,&lt;br&gt;&#xA;वीरियेन समं जये॥&lt;br&gt;&#xA;६१.&lt;br&gt;&#xA;न विसं विसमिच्‍चाहु,&lt;br&gt;&#xA;धनं सङ्घस्स उच्‍चते।&lt;br&gt;&#xA;विसं एकंव हनति,&lt;br&gt;&#xA;सब्बं सङ्घस्स सन्तकं॥&lt;br&gt;&#xA;६२.&lt;br&gt;&#xA;जवने भद्रं जानन्ति,&lt;br&gt;&#xA;बलिद्दञ्‍च वाहेना।&lt;br&gt;&#xA;दुहेन धेनुं जानन्ति,&lt;br&gt;&#xA;भासमानेन पण्डितं॥&lt;br&gt;&#xA;६३.&lt;br&gt;&#xA;धनमप्पम्पि साधूनं,&lt;br&gt;&#xA;कूपे वारिव निस्सयो।&lt;br&gt;&#xA;बहुं अपि असाधूनं,&lt;br&gt;&#xA;नच वारीव अण्णवे॥&lt;br&gt;&#xA;६४.&lt;br&gt;&#xA;नज्‍जो पिवन्ति नो आपं,&lt;br&gt;&#xA;रुक्खा खादन्ति नो फलं।&lt;br&gt;&#xA;वस्सन्ति क्‍वचि नो मेघा,&lt;br&gt;&#xA;परत्थाय सतं धनं॥&lt;br&gt;&#xA;६५.&lt;br&gt;&#xA;अपत्थेय्यं न पत्थेय्य,&lt;br&gt;&#xA;अ चिन्तेय्यं न चिन्तये।&lt;br&gt;&#xA;धम्ममेव सुचिन्तेय्य,&lt;br&gt;&#xA;कालं मोघं न अच्‍चये॥&lt;br&gt;&#xA;६६.&lt;br&gt;&#xA;अचिन्तितम्पि भवति,&lt;br&gt;&#xA;चिन्तितम्पि विनस्सति।&lt;br&gt;&#xA;न हि चिन्तामया भोगा,&lt;br&gt;&#xA;इत्थिया पुरिसस्सवा॥&lt;br&gt;&#xA;६७.&lt;br&gt;&#xA;असन्तस्स पियो होति,&lt;br&gt;&#xA;सन्ते न कुरुते पियं।&lt;br&gt;&#xA;असतं धम्मं रोचेति,&lt;br&gt;&#xA;तं पराभवतो मुखं॥&lt;br&gt;&#xA;सुजनकण्डो निट्ठितो।&lt;/p&gt;</description>
    </item>
  </channel>
</rss>
