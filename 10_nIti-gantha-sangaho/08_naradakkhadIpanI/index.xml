<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८ नरदक्खदीपनी on पाळिषु विश्वासटिप्पणयो</title>
    <link>https://vishvAsa.github.io/pALi/10_nIti-gantha-sangaho/08_naradakkhadIpanI/</link>
    <description>Recent content in &#43;०८ नरदक्खदीपनी on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/10_nIti-gantha-sangaho/08_naradakkhadIpanI/index.xml" rel="self" type="application/rss+xml" />
    <item>
      <title>०० नरदक्खदीपनी</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/00_naradakkhadIpanI/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/00_naradakkhadIpanI/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;नरदक्खदीपनी&lt;br&gt;&#xA;पालितो येव सद्धम्मो,&lt;br&gt;&#xA;पालितेन वरेन च।&lt;br&gt;&#xA;पालिते सुट्ठु यं सीलं,&lt;br&gt;&#xA;पालितं धम्म-सुन्दरं॥&lt;br&gt;&#xA;सम्मा आरद्धं सब्ब-सम्पत्तीनं,&lt;br&gt;&#xA;मूलं होतीति दट्ठब्बं॥&lt;br&gt;&#xA;वीरियारब्भो भिक्खवे,&lt;br&gt;&#xA;महतो अत्थाय संवत्ततीति॥&lt;br&gt;&#xA;तस्मा वीरियमेव कत्तब्बं,&lt;br&gt;&#xA;वीरियवतो हि अचिन्तितंपि होति॥&lt;br&gt;&#xA;यथा हि तच्छकानं सुत्तं,&lt;br&gt;&#xA;पमाणं होति।&lt;br&gt;&#xA;एव मेतम्पि विञ्ञूनं॥&lt;br&gt;&#xA;सुविजानो भवं होति,&lt;br&gt;&#xA;दुब्बिजानो पराभवो।&lt;br&gt;&#xA;धम्मकामो भवं होति,&lt;br&gt;&#xA;धम्मदेस्सी पराभवो॥&lt;br&gt;&#xA;अयं धम्मताति अयं सभावो,&lt;br&gt;&#xA;अयं नियामोति वुत्तं होति॥&lt;br&gt;&#xA;ये धम्मा हेतुपभवा,&lt;br&gt;&#xA;तेसं हेतुं तथागतो॥&lt;br&gt;&#xA;रतनत्तयं , सन्ततं, अहं वन्दामि।&lt;br&gt;&#xA;आचरियं, सो अहं, निच्चं नमामि।&lt;br&gt;&#xA;‘‘होतु सब्बं, मङ्गलं, ममं सब्बधि’’॥&lt;br&gt;&#xA;नरदक्खदीपनी&lt;br&gt;&#xA;॥नमो तस्स भगवतो अरहतो सम्मासम्बुद्धस्स॥&lt;/p&gt;</description>
    </item>
    <item>
      <title>०१ पणाम</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/01_paNAma/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/01_paNAma/</guid>
      <description>&lt;p&gt;पणाम&lt;/p&gt;</description>
    </item>
    <item>
      <title>०२ नरदक्खदीपकस्स,</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/02_naradakkhadIpakassa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/02_naradakkhadIpakassa/</guid>
      <description>&lt;p&gt;नरदक्खदीपकस्स,&lt;br&gt;&#xA;नमो समन्तचक्खुनो।&lt;br&gt;&#xA;संसारा विप्पमुत्तस्स,&lt;br&gt;&#xA;संसारा विप्पमुत्तस्स,&lt;br&gt;&#xA;स-सद्धम्मस्स सङ्घिनो॥&lt;/p&gt;</description>
    </item>
    <item>
      <title>०३ मत्थना</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/03_matthanA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/03_matthanA/</guid>
      <description>&lt;p&gt;मत्थना&lt;br&gt;&#xA;२.&lt;br&gt;&#xA;पालितेहि वरुत्तमं,&lt;br&gt;&#xA;पालितं सील-पारमिं।&lt;br&gt;&#xA;पालेतु वरसम्बुद्धो,&lt;br&gt;&#xA;पालितं गन्थ-कारणं॥&lt;/p&gt;</description>
    </item>
    <item>
      <title>०४ आसीस</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/04_AsIsa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/04_AsIsa/</guid>
      <description>&lt;p&gt;आसीस&lt;br&gt;&#xA;३.&lt;br&gt;&#xA;बहुस्सुतो च मेधावी,&lt;br&gt;&#xA;सीलेसुच समाहितो।&lt;br&gt;&#xA;चेतोसमथानुयुत्तो,&lt;br&gt;&#xA;अपि मुद्धनि तिट्ठतु॥&lt;/p&gt;</description>
    </item>
    <item>
      <title>०५ अभियाचक</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/05_abhiyAchaka/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/05_abhiyAchaka/</guid>
      <description>&lt;p&gt;अभियाचक&lt;br&gt;&#xA;४.&lt;br&gt;&#xA;धम्म-सङ्घं वन्दित्वान,&lt;br&gt;&#xA;सब्ब-लोकस्स नायकं।&lt;br&gt;&#xA;याचितो तिकक्रप-थेरेन,&lt;br&gt;&#xA;माणवेन च धीमता॥&lt;br&gt;&#xA;५.&lt;br&gt;&#xA;उत्तानमेव सङ्खेपं,&lt;br&gt;&#xA;नाना-सत्थ-सुधारितं।&lt;br&gt;&#xA;नर-दक्खं लिखिस्समि,&lt;br&gt;&#xA;पस्सन्तु धीर-मामका॥&lt;br&gt;&#xA;६.&lt;br&gt;&#xA;कोसज्‍जं भयतो दिस्वा,&lt;br&gt;&#xA;वीरियञ्‍जापि खेमतो।&lt;br&gt;&#xA;आरद्धवीरिया होथ।&lt;br&gt;&#xA;एसा बुद्धानुसासनी॥&lt;br&gt;&#xA;७.&lt;br&gt;&#xA;वीरियवा खो भिक्खवे अरियसावको,&lt;br&gt;&#xA;अकुसलं पजहति, कुसलं भावेति।&lt;br&gt;&#xA;सावज्‍जं पजहति, अनवज्‍जं भावेति,&lt;br&gt;&#xA;सुद्धमत्तानं परिहरतीति॥&lt;br&gt;&#xA;वीरियवतो किं नाम कम्मं न सिज्झति।&lt;br&gt;&#xA;पुरिसकारो नाम न नस्सति,&lt;br&gt;&#xA;सुखे पतिट्ठापेतीति जानामि॥&lt;br&gt;&#xA;८.&lt;br&gt;&#xA;यथा खित्तं नभे लेड्डु,&lt;br&gt;&#xA;धुवं पतति भूमियं।&lt;br&gt;&#xA;तथेव बुद्ध-सेट्ठानं,&lt;br&gt;&#xA;वचनं धुव-सस्सतं॥&lt;br&gt;&#xA;९.&lt;br&gt;&#xA;अ-द्वेज्झवचना बुद्धा,&lt;br&gt;&#xA;अ-मोघवचना जिना॥&lt;br&gt;&#xA;१०.&lt;br&gt;&#xA;सुस्सुसा लभते पञ्‍ञं,&lt;br&gt;&#xA;उट्ठाता विन्दते धनं।&lt;br&gt;&#xA;तस्मा पाळिं गुरुं कत्वा,&lt;br&gt;&#xA;इमं पस्साहि सोभणं॥&lt;br&gt;&#xA;११.&lt;br&gt;&#xA;सुस्सुसा सुत-बुद्धिनी,&lt;br&gt;&#xA;सुतं पञ्‍ञाय वड्ढनं।&lt;br&gt;&#xA;पञ्‍ञाय अत्थं जानाति,&lt;br&gt;&#xA;ञातो अत्थो सुखावहो॥&lt;br&gt;&#xA;१२.&lt;br&gt;&#xA;सततंज्झायनं वाद,&lt;br&gt;&#xA;पर-तन्तवलोकनं।&lt;br&gt;&#xA;सब्बिज्‍जाचेर-सेवाच,&lt;br&gt;&#xA;बुद्धि-मति-करो गुणो॥&lt;br&gt;&#xA;१३.&lt;br&gt;&#xA;अति-दीघोव नीघो हि,&lt;br&gt;&#xA;कुसीतो हीन-वीरियो।&lt;br&gt;&#xA;तस्मा वीरियं कत्वान,&lt;br&gt;&#xA;विज्‍जं एसन्तु साधवो॥&lt;br&gt;&#xA;१४.&lt;br&gt;&#xA;सुपोरिसो ताव सिप्पं,&lt;br&gt;&#xA;उग्गण्हेय्य परं धनं।&lt;br&gt;&#xA;गवेसेय्य ततो मन्तं,&lt;br&gt;&#xA;कथेय्य सच्‍च-भासितं॥&lt;br&gt;&#xA;१५.&lt;br&gt;&#xA;पथमं न पराजये सिप्पं,&lt;br&gt;&#xA;दुतीयं न पराजये धनं।&lt;br&gt;&#xA;ततीयं न पराजये धनं,&lt;br&gt;&#xA;चतुत्थमत्थं किं करिस्सति॥&lt;br&gt;&#xA;१६.&lt;br&gt;&#xA;सोभन्ति अ-मिलातानि,&lt;br&gt;&#xA;पुप्फानिव पिलन्धितुं।&lt;br&gt;&#xA;तथा सोभन्ति दारका,&lt;br&gt;&#xA;योब्बनेयेव सिक्खितुं॥&lt;br&gt;&#xA;१७.&lt;br&gt;&#xA;तस्मा हवे गुणाधारं,&lt;br&gt;&#xA;पञ्‍ञा-वड्ढनमुत्तमं।&lt;br&gt;&#xA;सिक्खेय्य मतिमा पोसो,&lt;br&gt;&#xA;पत्थेन्तो हितमत्तनो॥&lt;br&gt;&#xA;१८.&lt;br&gt;&#xA;अलं वायमितुं सिप्पे,&lt;br&gt;&#xA;अत्थ-कामेन जन्तुना।&lt;br&gt;&#xA;कतं विजञ्‍ञा विज्‍जादि,&lt;br&gt;&#xA;वयो ते मा उपज्झगा॥&lt;br&gt;&#xA;१९.&lt;br&gt;&#xA;विज्‍जं सिक्खे, चरे सीलं,&lt;br&gt;&#xA;धीरेन सह संवसे।&lt;br&gt;&#xA;धनाचये, करे कम्मं,&lt;br&gt;&#xA;पियं वाचञ्‍च संवदे॥&lt;br&gt;&#xA;२०.&lt;br&gt;&#xA;न त्वेव सुपितुं होति,&lt;br&gt;&#xA;रत्ति नक्खत्त-मालिनी।&lt;br&gt;&#xA;पटिजग्गितुमेवेसा,&lt;br&gt;&#xA;रत्ति होति विजानतं॥&lt;br&gt;&#xA;२१.&lt;br&gt;&#xA;उट्ठाहथ निसीदथ,&lt;br&gt;&#xA;को अत्थो सुपितेन वो।&lt;br&gt;&#xA;साधु खो सिप्प-विज्‍जाह्वा,&lt;br&gt;&#xA;विज्‍जं सिक्खथ सन्ततं॥&lt;br&gt;&#xA;२२.&lt;br&gt;&#xA;आरब्भथ सदा पुत्ता,&lt;br&gt;&#xA;बहुस्सुतं गवेसितुं।&lt;br&gt;&#xA;यस्मा लोके सिप्पवन्ता,&lt;br&gt;&#xA;सब्बा-दिसासु पाकटा॥&lt;br&gt;&#xA;२३.&lt;br&gt;&#xA;सक्यरूपं पुरे सन्तं,&lt;br&gt;&#xA;मया सिप्पं न सिक्खितं।&lt;br&gt;&#xA;किच्छा वुत्ति अ-सिप्पस्स,&lt;br&gt;&#xA;इति पच्छा नुतप्पति॥&lt;br&gt;&#xA;२४.&lt;br&gt;&#xA;लोकत्थं लोक-कम्मन्तं,&lt;br&gt;&#xA;इच्छन्तो परियेसितुं।&lt;br&gt;&#xA;निच्‍चमेव वीरियञ्‍च,&lt;br&gt;&#xA;अत्थं मन्तञ्‍ज चिन्तये॥&lt;br&gt;&#xA;२५.&lt;br&gt;&#xA;धनवा गुणवा लोके,&lt;br&gt;&#xA;सब्बा-दिसाय पाकटो।&lt;br&gt;&#xA;सीलवा पञ्‍ञवा मच्‍चो,&lt;br&gt;&#xA;सब्ब-लोकेहि पूजितो॥&lt;br&gt;&#xA;२६.&lt;br&gt;&#xA;सजीवति यसो यस्स,&lt;br&gt;&#xA;कित्ति यस्स सजीवति।&lt;br&gt;&#xA;यस-कित्ति विहीनस्स,&lt;br&gt;&#xA;जीवन्तोपि मतोपमा॥&lt;br&gt;&#xA;२७.&lt;br&gt;&#xA;सद्धीध वित्तं पुरिसस्स सेट्ठं,&lt;br&gt;&#xA;धम्मो सुचिण्णो सुखमावहाति।&lt;br&gt;&#xA;सच्‍चं हवे सादुतरं रसानं,&lt;br&gt;&#xA;पञ्‍ञाजीविं जीवितमाहु सेट्ठन्ति॥&lt;br&gt;&#xA;२८.&lt;br&gt;&#xA;सतिमतो सदा भद्दं,&lt;br&gt;&#xA;सतिमा सुखमेधति।&lt;br&gt;&#xA;सतिमतो सुवे सेय्यो,&lt;br&gt;&#xA;वेरा च परिमुच्‍चति॥&lt;br&gt;&#xA;२९.&lt;br&gt;&#xA;मा वो खणं विराधेथ,&lt;br&gt;&#xA;खणातीता हि सोचरे।&lt;br&gt;&#xA;सदत्थे वायमेय्याथ,&lt;br&gt;&#xA;खणो वो पटिपादितो॥&lt;br&gt;&#xA;३०.&lt;br&gt;&#xA;यथिच्छितं न पप्पोति,&lt;br&gt;&#xA;अ-फियो नाविकोण्णवे।&lt;br&gt;&#xA;तथेवावीरियोपेत्थ,&lt;br&gt;&#xA;तस्मारभेय्य सासनं॥&lt;br&gt;&#xA;३१.&lt;br&gt;&#xA;वायमेथेव पुरिसो,&lt;br&gt;&#xA;याव अत्थस्स निप्फदा।&lt;br&gt;&#xA;निप्फन्‍नसोभणो अत्थो,&lt;br&gt;&#xA;खन्ता भिय्यो न विज्‍जति॥&lt;br&gt;&#xA;३२.&lt;br&gt;&#xA;समेव ञाण-वायामे,&lt;br&gt;&#xA;सुखावहो सु-मङ्गलो।&lt;br&gt;&#xA;ञुनेधिके तथा नो हि,&lt;br&gt;&#xA;द्वयेन साधु सम्पदा॥&lt;br&gt;&#xA;३३.&lt;br&gt;&#xA;काय-कम्मानि सिज्झन्ति,&lt;br&gt;&#xA;वची-कम्मानि वीरियं।&lt;br&gt;&#xA;न हि किच्‍चानि चिन्ताहि,&lt;br&gt;&#xA;करेय्याथीध वायमं॥&lt;br&gt;&#xA;३४.&lt;br&gt;&#xA;पटिकच्‍चेव करेय्य,&lt;br&gt;&#xA;तं जञ्‍ञा हितमत्तनो।&lt;br&gt;&#xA;न साकटिकचिन्ताय,&lt;br&gt;&#xA;मन्दा धीरो परक्‍कमे॥&lt;br&gt;&#xA;३५.&lt;br&gt;&#xA;थिरेन सक-कम्मेन,&lt;br&gt;&#xA;वड्ढतियेव सं फलं।&lt;br&gt;&#xA;अ-थिरेन अलसेन,&lt;br&gt;&#xA;कर-कम्मं फलञ्‍च नो॥&lt;br&gt;&#xA;३६.&lt;br&gt;&#xA;आसीसेथेव पुरिसो,&lt;br&gt;&#xA;न निब्बिन्देय्य पण्डितो।&lt;br&gt;&#xA;पस्सामि वोहं अत्तानं,&lt;br&gt;&#xA;यथा इच्छिं तथा अहु॥&lt;br&gt;&#xA;३७.&lt;br&gt;&#xA;अणणो ञातीनं होति,&lt;br&gt;&#xA;देवानं पितुनञ्‍च सो।&lt;br&gt;&#xA;करं पुरिस-किच्‍चानि,&lt;br&gt;&#xA;न च पच्छानुतप्पति॥&lt;br&gt;&#xA;३८.&lt;br&gt;&#xA;हिय्योति हिय्यति पोसो,&lt;br&gt;&#xA;करिस्सामि परेति यो।&lt;br&gt;&#xA;अज्‍ज कत्तब्ब कम्मं स्वे,&lt;br&gt;&#xA;सो ततो परिहायति॥&lt;br&gt;&#xA;३९.&lt;br&gt;&#xA;सो अ-प्पमत्तो अ-कुद्धो,&lt;br&gt;&#xA;तात किच्‍चानि कारय।&lt;br&gt;&#xA;वायामस्सु स-किच्‍चेसु,&lt;br&gt;&#xA;नालसो विन्दते सुखं॥&lt;br&gt;&#xA;४०.&lt;br&gt;&#xA;हीन-जच्‍चोपि चे होति,&lt;br&gt;&#xA;उट्ठाता धितिमा नरो।&lt;br&gt;&#xA;आचार-सील-सम्पन्‍नो,&lt;br&gt;&#xA;निसे अग्गीव भासति॥&lt;br&gt;&#xA;४१.&lt;br&gt;&#xA;यो पुब्बे करणीयानि,&lt;br&gt;&#xA;पच्छा सो कातुमिच्छति।&lt;br&gt;&#xA;वरुणकट्ठभञ्‍जोव,&lt;br&gt;&#xA;स पच्छा अनुतप्पति॥&lt;br&gt;&#xA;४२.&lt;br&gt;&#xA;उट्ठानकालम्हि अनुट्ठहानो,&lt;br&gt;&#xA;युवा बली आलसियं उपेतो।&lt;br&gt;&#xA;अ-पुण्णसङ्कप्पमनो कुसीतो,&lt;br&gt;&#xA;पञ्‍ञाय मग्गं अलसो न विन्दति॥&lt;br&gt;&#xA;४३.&lt;br&gt;&#xA;दुम्मेधो पुरिसो लोके,&lt;br&gt;&#xA;कुसीतो हीन-वीरियो।&lt;br&gt;&#xA;अप्पस्सुतो अनाचारो,&lt;br&gt;&#xA;परिहायति वुड्ढिया॥&lt;br&gt;&#xA;४४.&lt;br&gt;&#xA;अप्पस्सुतायं पुरिसो,&lt;br&gt;&#xA;बलीबद्दोव जीरति।&lt;br&gt;&#xA;मंसानि तस्स वड्ढन्ति,&lt;br&gt;&#xA;पञ्‍ञा तस्स न वड्ढति॥&lt;br&gt;&#xA;४५.&lt;br&gt;&#xA;यस्स मनुस्स-भूतस्स,&lt;br&gt;&#xA;नत्थि भोगा च सिप्पकं।&lt;br&gt;&#xA;किंफलं तस्स मानुस्सं,&lt;br&gt;&#xA;द्विपादट्ठो हि सो मिगो॥&lt;br&gt;&#xA;४६.&lt;br&gt;&#xA;यो च वस्ससतं जीवे,&lt;br&gt;&#xA;कुसीतो हीन-वीरियो।&lt;br&gt;&#xA;एकाहं जीवितं सेय्यो,&lt;br&gt;&#xA;वीरियारब्भतो दळं॥&lt;br&gt;&#xA;४७.&lt;br&gt;&#xA;यो च धम्म-विभङ्गञ्‍ञू,&lt;br&gt;&#xA;कालुट्ठायी अ-तन्दितो।&lt;br&gt;&#xA;अनुट्ठहति कालेन,&lt;br&gt;&#xA;फलं तस्स समिज्झति॥&lt;br&gt;&#xA;४८.&lt;br&gt;&#xA;अ-चरित्वा ब्रह्मचरियं,&lt;br&gt;&#xA;अ-लद्धा योब्बने धनं।&lt;br&gt;&#xA;जिण्णकोञ्‍चाव झायन्ति,&lt;br&gt;&#xA;खीणमच्छेव पल्‍लले॥&lt;br&gt;&#xA;४९.&lt;br&gt;&#xA;अ-चरित्वा ब्रह्मचरियं,&lt;br&gt;&#xA;अ-लद्धा योब्बने धनं।&lt;br&gt;&#xA;सेन्त्ति चापातिखीणाव,&lt;br&gt;&#xA;पुराणानि अनुत्थुनं॥&lt;br&gt;&#xA;५०.&lt;br&gt;&#xA;अप्पकेनापि मेधावी,&lt;br&gt;&#xA;पाभतेन विचक्खणो।&lt;br&gt;&#xA;समुट्ठापेति अत्तानं,&lt;br&gt;&#xA;अणुं अग्गिंव सन्धमं॥&lt;br&gt;&#xA;५१.&lt;br&gt;&#xA;वायामेथेव पुरिसो,&lt;br&gt;&#xA;न निब्बिन्देय्य पण्डितो।&lt;br&gt;&#xA;वायामस्स फलं पस्स,&lt;br&gt;&#xA;भुत्ता अम्बा अनीतिहं॥&lt;br&gt;&#xA;५२.&lt;br&gt;&#xA;अनुट्ठहं अ-वायामं,&lt;br&gt;&#xA;सुखं यत्राधि गच्छति।&lt;br&gt;&#xA;सुविर तत्थ गच्छाहि,&lt;br&gt;&#xA;मञ्‍च तत्थेव पापय॥&lt;br&gt;&#xA;५३.&lt;br&gt;&#xA;यत्थालसो अनुट्ठाता,&lt;br&gt;&#xA;अच्‍चन्तं सुखमेधति।&lt;br&gt;&#xA;सुविर तत्थ गच्छाहि,&lt;br&gt;&#xA;मञ्‍च त्तत्थेव पापय॥&lt;br&gt;&#xA;५४.&lt;br&gt;&#xA;अधिप्पाय-फलं लोके,&lt;br&gt;&#xA;धीतिमन्त्तस्स सिज्झति।&lt;br&gt;&#xA;वीरियमेव कत्तब्बं,&lt;br&gt;&#xA;एतं बुद्धेहि वण्णितं॥&lt;/p&gt;</description>
    </item>
    <item>
      <title>०६ पञ्‍ञा-निद्देस</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/06_pa~n~nA-niddesa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/06_pa~n~nA-niddesa/</guid>
      <description>&lt;p&gt;पञ्‍ञा-निद्देस&lt;br&gt;&#xA;५५.&lt;br&gt;&#xA;पञ्‍ञं पथममेसेहि,&lt;br&gt;&#xA;पञ्‍ञा-बलं बहुत्तमं।&lt;br&gt;&#xA;कुल-पुत्त बलं पञ्‍ञा,&lt;br&gt;&#xA;किंहिनाम न साध्यति॥&lt;br&gt;&#xA;५६.&lt;br&gt;&#xA;अनेक-संसयुच्छेदि ,&lt;br&gt;&#xA;परोक्खत्थस्स दस्सकं।&lt;br&gt;&#xA;सब्बस्स लोचनं सत्थं,&lt;br&gt;&#xA;यस्स नत्थ्यन्धमेव सो॥&lt;br&gt;&#xA;५७.&lt;br&gt;&#xA;पञ्‍ञा सुतं विनिच्छिन्दि,&lt;br&gt;&#xA;कित्ति-सिलोक-वड्ढनी।&lt;br&gt;&#xA;पञ्‍ञासहितो नरो इध,&lt;br&gt;&#xA;अपि सुखानिविन्दति॥&lt;br&gt;&#xA;५८.&lt;br&gt;&#xA;सब्बञ्‍ञुबुद्ध-पच्‍चेक ,&lt;br&gt;&#xA;चतुसच्‍च-सुता इति।&lt;br&gt;&#xA;चतु-बुद्धेसु एकोव,&lt;br&gt;&#xA;बहुस्सुतो नरो भवे॥&lt;br&gt;&#xA;५९.&lt;br&gt;&#xA;लेखछेको वाचछेको,&lt;br&gt;&#xA;गन्थछेको सुवाचको।&lt;br&gt;&#xA;विधायकछेको सूरो,&lt;br&gt;&#xA;निद्दुक्खोव सकम्मनि॥&lt;br&gt;&#xA;६०.&lt;br&gt;&#xA;पञ्‍ञा हि सेट्ठा कुसला वदन्ति,&lt;br&gt;&#xA;नक्खत्त-राजारिव तारकानं।&lt;br&gt;&#xA;सीलं सिरीचापि सतञ्‍च धम्मो,&lt;br&gt;&#xA;अन्वायिका पञ्‍ञावतो भवन्ति॥&lt;br&gt;&#xA;६१.&lt;br&gt;&#xA;सेवेथ बुद्धे निपुणे बहुस्सुत्ते,&lt;br&gt;&#xA;उग्गाहको च परिपुच्छको।&lt;br&gt;&#xA;सुणेय्य सक्‍कच्‍चं सुभासितानि,&lt;br&gt;&#xA;एवं करो पञ्‍ञवा होति मच्‍चो॥&lt;br&gt;&#xA;६२.&lt;br&gt;&#xA;वयेन यस-पुच्छाहि,&lt;br&gt;&#xA;तिट्ठ-वासेन योनिसो।&lt;br&gt;&#xA;साकच्छा स्नेहसंसेवा,&lt;br&gt;&#xA;पतिरूप-वासेनच॥&lt;br&gt;&#xA;६३.&lt;br&gt;&#xA;एतानि अट्ठठानानि,&lt;br&gt;&#xA;बुद्धि-विसद-कारणा।&lt;br&gt;&#xA;येसं एतानि सम्भोन्ति,&lt;br&gt;&#xA;तेसं बुद्धि पभिज्‍जति॥&lt;br&gt;&#xA;६४. चत्तारोमे भिक्खवे धम्मा पञ्‍ञावुद्धिया संवत्तन्ति। कतमे चत्तारो। सप्पुरिससंसेवो सद्धम्मसवनं योनिसो मनसिकारो धम्मानुधम्म-पटिपत्ति। इमे खो भिक्खवे चत्तारो धम्मा पञ्‍ञा-वुद्धिया संवत्तन्तीत्ति।&lt;br&gt;&#xA;६५.&lt;br&gt;&#xA;चक्खुपसाद-सम्पन्‍नो ,&lt;br&gt;&#xA;अच्छिमन्तञ्‍च पस्सति।&lt;br&gt;&#xA;अन्धं काणं सु-पस्सन्तं,&lt;br&gt;&#xA;अन्धो सब्बं न पस्सति॥&lt;br&gt;&#xA;६६.&lt;br&gt;&#xA;पस्सत्ति पस्सो पस्सन्तं,&lt;br&gt;&#xA;अ-पस्सन्तञ्‍च पस्सति।&lt;br&gt;&#xA;अ-पस्सन्तो अ-पस्सन्तं,&lt;br&gt;&#xA;पस्सन्तञ्‍च न पस्सति॥&lt;br&gt;&#xA;६७.&lt;br&gt;&#xA;पाकटं अ-पटिच्छन्‍नं,&lt;br&gt;&#xA;रूपं पसाद-चक्खुना।&lt;br&gt;&#xA;नाञ्‍ञं पस्सत्ति सब्बंपि,&lt;br&gt;&#xA;तथतो ञाण-चक्खुना॥&lt;br&gt;&#xA;६८.&lt;br&gt;&#xA;सुजनासुजना सब्बे,&lt;br&gt;&#xA;गुणेनापि विवेकिनो।&lt;br&gt;&#xA;विवेकं न समायन्ति,&lt;br&gt;&#xA;अ-विवेकीजनन्तिके॥&lt;br&gt;&#xA;६९.&lt;br&gt;&#xA;यो च उप्पतितं अत्थं,&lt;br&gt;&#xA;न खिप्पमनुबुज्झति।&lt;br&gt;&#xA;अ-मित्तवसमन्वेति,&lt;br&gt;&#xA;पच्छा च अनुतप्पति॥&lt;br&gt;&#xA;७०.&lt;br&gt;&#xA;एवं महिद्धिका पञ्‍ञा,&lt;br&gt;&#xA;निपुणा साधुचिन्तिनी।&lt;br&gt;&#xA;दिट्ठधम्म-हितत्थाय,&lt;br&gt;&#xA;सम्पराय-सुखाय वा॥&lt;br&gt;&#xA;७१.&lt;br&gt;&#xA;तं बलानं बलं सेट्ठ,&lt;br&gt;&#xA;अग्ग पञ्‍ञाबलं बलं।&lt;br&gt;&#xA;पञ्‍ञाबलेनुपत्थद्धो,&lt;br&gt;&#xA;एत्थं विन्दति पण्डित्तो॥&lt;br&gt;&#xA;७२.&lt;br&gt;&#xA;येन ञाणेन बुज्झन्ति,&lt;br&gt;&#xA;अरिया कत-किच्‍चतं।&lt;br&gt;&#xA;तं ञाण-रतनं लद्धं,&lt;br&gt;&#xA;वायामेथ जिनोरसा॥&lt;br&gt;&#xA;७३.&lt;br&gt;&#xA;पञ्‍ञारतनमालस्स ,&lt;br&gt;&#xA;न चिरं वत्तते भवो।&lt;br&gt;&#xA;खिप्पं दस्सेति अमतं,&lt;br&gt;&#xA;न च सो रोचते भवे॥&lt;br&gt;&#xA;७४.&lt;br&gt;&#xA;पमादमनुयुञ्‍जन्ति ,&lt;br&gt;&#xA;बाला दुम्मेधिनो जना।&lt;br&gt;&#xA;अप्पमादञ्‍च मेधावी,&lt;br&gt;&#xA;धनं सेट्ठंव रक्खति॥&lt;br&gt;&#xA;७५.&lt;br&gt;&#xA;धन-पुञ्‍ञ-धी-लाभेन ,&lt;br&gt;&#xA;कालं खिय्यति पण्डितो।&lt;br&gt;&#xA;कीळनेन च दुम्मेधो,&lt;br&gt;&#xA;निद्दाय कलहेन वा॥&lt;br&gt;&#xA;७६.&lt;br&gt;&#xA;पमादं अप्पमादेन,&lt;br&gt;&#xA;यदा नूदति पण्डितो।&lt;br&gt;&#xA;पञ्‍ञापासाद-मारुय्ह,&lt;br&gt;&#xA;अ-सोको सोकिनिं पजं,&lt;br&gt;&#xA;पब्बतट्ठोव भूमट्ठे,&lt;br&gt;&#xA;धीरो बाले अवेक्खति॥&lt;br&gt;&#xA;७७.&lt;br&gt;&#xA;नत्ति अत्तसमं पेमं,&lt;br&gt;&#xA;नत्थि धञ्‍ञसमं धनं।&lt;br&gt;&#xA;नत्थि पञ्‍ञासमा आभा,&lt;br&gt;&#xA;वुट्ठि वे परमा सरा॥&lt;br&gt;&#xA;७८.&lt;br&gt;&#xA;दिट्ठे धम्मे च यो अत्थो,&lt;br&gt;&#xA;यो चत्थो सम्परायिको।&lt;br&gt;&#xA;अत्थाभिसमया धीरो,&lt;br&gt;&#xA;पण्डितोति पवुच्‍चति॥&lt;br&gt;&#xA;७९.&lt;br&gt;&#xA;न तेन पण्डितो होति,&lt;br&gt;&#xA;यावता बहु भासति।&lt;br&gt;&#xA;खेमी अ-वेरी अ-भयो,&lt;br&gt;&#xA;पण्डितोत्ति पवुच्‍चति॥&lt;br&gt;&#xA;८०.&lt;br&gt;&#xA;यम्हि सच्‍चञ्‍च धम्मो च,&lt;br&gt;&#xA;अ-हिंसा संयमो दमो।&lt;br&gt;&#xA;स वे वन्तमलो धीरो,&lt;br&gt;&#xA;थेरो इति पवुच्‍चत्ति॥&lt;br&gt;&#xA;८१.&lt;br&gt;&#xA;सक-गुणं सक-दोसं,&lt;br&gt;&#xA;यो जानाति सपण्डितो।&lt;br&gt;&#xA;पर-गुणं पर-दोसं,&lt;br&gt;&#xA;यो जानाति सपण्डितो॥&lt;br&gt;&#xA;८२.&lt;br&gt;&#xA;सति-वीरिय-पञ्‍ञाय ,&lt;br&gt;&#xA;यो करोति इरियापथे।&lt;br&gt;&#xA;सो पण्डितो हवे भवे,&lt;br&gt;&#xA;उभयत्थ-परिग्गहो॥&lt;br&gt;&#xA;८३.&lt;br&gt;&#xA;कतञ्‍ञू विज्‍जा-सम्पन्‍नो,&lt;br&gt;&#xA;जातिमा धनवा हवे।&lt;br&gt;&#xA;सो विचारण-सीलो च,&lt;br&gt;&#xA;निद्दुक्खो पण्डितो भवे॥&lt;br&gt;&#xA;सब्बे कम्मस्सका सत्ता,&lt;br&gt;&#xA;कम्मं सत्ते विभज्‍जति॥&lt;br&gt;&#xA;८४.&lt;br&gt;&#xA;यो पस्सति पच्‍चक्खत्थं,&lt;br&gt;&#xA;यो च संसारत्थं तेसु।&lt;br&gt;&#xA;पच्छिमोव पूजनीयो,&lt;br&gt;&#xA;उभयत्थ-सुदिट्ठत्ता॥&lt;br&gt;&#xA;८५.&lt;br&gt;&#xA;अप्पेन अनवज्‍जेन,&lt;br&gt;&#xA;सन्तुट्ठो सुलभेन च।&lt;br&gt;&#xA;मत्तञ्‍ञू सुभरो हुत्वा,&lt;br&gt;&#xA;चरेय्य पण्डितो नरो॥&lt;br&gt;&#xA;८६.&lt;br&gt;&#xA;अत्तानमेव पथमं,&lt;br&gt;&#xA;पतिरूपे निवेसये।&lt;br&gt;&#xA;अथञ्‍ञमनुसासेय्य,&lt;br&gt;&#xA;न किलिस्सेय्य पण्डितो॥&lt;br&gt;&#xA;८७.&lt;br&gt;&#xA;उत्तम-परिसाय वे,&lt;br&gt;&#xA;उत्त्तमं वाचमुत्तमो।&lt;br&gt;&#xA;भणेय्याखेप-वित्थारं,&lt;br&gt;&#xA;सा अनग्घ्या लोकत्तये॥&lt;br&gt;&#xA;८८.&lt;br&gt;&#xA;पण्डितस्स सुभासित्तं,&lt;br&gt;&#xA;पण्डितोव सुजानिया।&lt;br&gt;&#xA;दुम्मेधो तं न जानाति,&lt;br&gt;&#xA;धीरो धीरं ममायति॥&lt;br&gt;&#xA;८९.&lt;br&gt;&#xA;येन केनचि वण्णेन,&lt;br&gt;&#xA;परो लभति रूप्पनं।&lt;br&gt;&#xA;अत्थो वाचाय चे होति,&lt;br&gt;&#xA;तं न भासेय्य पण्डितो॥&lt;br&gt;&#xA;९०.&lt;br&gt;&#xA;भुञ्‍जनत्थं कथनत्थं,&lt;br&gt;&#xA;मुखं होतीत्ति नो वदे।&lt;br&gt;&#xA;यंवा तंवा मुखारुळ्हं,&lt;br&gt;&#xA;वचनं पण्डितो नरो॥&lt;br&gt;&#xA;९१.&lt;br&gt;&#xA;पर-सत्तित्तो स-सत्तिं,&lt;br&gt;&#xA;दुज्‍जानो हि नरो मिते।&lt;br&gt;&#xA;चे जाने सक-सत्तिंच,&lt;br&gt;&#xA;का कथा पर-सत्तिया॥&lt;br&gt;&#xA;९२.&lt;br&gt;&#xA;कत्त-गुणं परेसं यो,&lt;br&gt;&#xA;पटिकरोति पण्डितो।&lt;br&gt;&#xA;जानाति सो आचिक्खति,&lt;br&gt;&#xA;न बालो गुण-मामको॥&lt;br&gt;&#xA;९३.&lt;br&gt;&#xA;पभूतं नेव कातब्बं,&lt;br&gt;&#xA;भविस्सं नेव चिन्तये।&lt;br&gt;&#xA;वत्तमानेन कालेन,&lt;br&gt;&#xA;विचरन्ति विचक्खणा॥&lt;br&gt;&#xA;९४.&lt;br&gt;&#xA;धम्मेसु सति इच्छिता,&lt;br&gt;&#xA;रसेसु लोणमिच्छितं।&lt;br&gt;&#xA;राज-किच्‍चेसु अमच्‍चं,&lt;br&gt;&#xA;सब्ब-ठानेसु पण्डितं॥&lt;br&gt;&#xA;९५.&lt;br&gt;&#xA;खत्तियो सेट्ठो जने तस्मिं,&lt;br&gt;&#xA;ये गोत्तपटिसारिनो।&lt;br&gt;&#xA;विज्‍जा-चरण-सम्पन्‍नो,&lt;br&gt;&#xA;सो सेट्ठो देव-मानुसे॥&lt;br&gt;&#xA;९६.&lt;br&gt;&#xA;सम्बुद्धो द्विपदं सेट्ठो,&lt;br&gt;&#xA;आजानीयो चतुप्पदं।&lt;br&gt;&#xA;सुस्सुसा सेट्ठा भरियानं,&lt;br&gt;&#xA;यो च पुत्तानमस्सवो॥&lt;br&gt;&#xA;९७.&lt;br&gt;&#xA;सात्थको च अ-सम्मोहो,&lt;br&gt;&#xA;सप्पायो गोचरो तथा।&lt;br&gt;&#xA;चत्तारिमानि सिक्खेय्युं,&lt;br&gt;&#xA;सम्पजञ्‍ञाभिवड्ढका॥&lt;br&gt;&#xA;९८.&lt;br&gt;&#xA;पञ्‍ञञ्‍च खो अ-सुस्सुसं,&lt;br&gt;&#xA;न कोचि अधिगच्छति।&lt;br&gt;&#xA;बहुस्सुतं अनागम्म,&lt;br&gt;&#xA;धम्मट्ठं अ-विनिब्भजं॥&lt;br&gt;&#xA;९९.&lt;br&gt;&#xA;अधिप्पायो सुदुब्बोधो,&lt;br&gt;&#xA;यस्मा विज्‍जति पाळियं।&lt;br&gt;&#xA;तस्मा उपट्ठहं गण्हे,&lt;br&gt;&#xA;गरुं गरुमतं विदू॥&lt;/p&gt;</description>
    </item>
    <item>
      <title>०७ चारित्त-निद्देस</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/07_chAritta-niddesa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/07_chAritta-niddesa/</guid>
      <description>&lt;p&gt;चारित्त-निद्देस&lt;br&gt;&#xA;१००.&lt;br&gt;&#xA;अत्ता हि अत्तनो नाथो,&lt;br&gt;&#xA;को हि नाथो परो सिया।&lt;br&gt;&#xA;अत्तना हि सुदन्तेन,&lt;br&gt;&#xA;नाथं लभति दुल्‍लभं॥&lt;br&gt;&#xA;१०१.&lt;br&gt;&#xA;अत्तानञ्‍चे पियं जञ्‍ञा,&lt;br&gt;&#xA;रक्खेय्य नं सुरक्खितं।&lt;br&gt;&#xA;तिण्णमञ्‍ञतरं यामं,&lt;br&gt;&#xA;पटिजग्गेय्य पण्डितो॥&lt;br&gt;&#xA;१०२.&lt;br&gt;&#xA;अत्तना कुरुते लक्खिं,&lt;br&gt;&#xA;अ-लक्खिं कुरुतेत्तना।&lt;br&gt;&#xA;न हि लक्खिं अ-लक्खिं वा,&lt;br&gt;&#xA;अञ्‍ञो अञ्‍ञस्स कारको॥&lt;br&gt;&#xA;१०३.&lt;br&gt;&#xA;न पीळिता अत्त-दुक्खेन धीरा,&lt;br&gt;&#xA;सुखप्फलं कम्मं परिच्‍चजन्ति।&lt;br&gt;&#xA;सम्मोहितावापि सुखेन मत्ता,&lt;br&gt;&#xA;न पाप-कम्मञ्‍च समाचरन्ति॥&lt;br&gt;&#xA;१०४.&lt;br&gt;&#xA;यो नेव निन्दं नप्पसंसं,&lt;br&gt;&#xA;आदियति गरहं नोपि पूजं।&lt;br&gt;&#xA;सिरीच लक्खीच अपेति तम्हा,&lt;br&gt;&#xA;आपो सुवुट्ठीव यथा थलम्हा॥&lt;br&gt;&#xA;१०५.&lt;br&gt;&#xA;साधु धम्मरुचि राजा,&lt;br&gt;&#xA;साधु पञ्‍ञाणवा नरो।&lt;br&gt;&#xA;साधु मित्तानम-द्दुब्भो,&lt;br&gt;&#xA;पापस्स अ-करं सुखं॥&lt;br&gt;&#xA;१०६.&lt;br&gt;&#xA;कल्याणकारी कल्याणं,&lt;br&gt;&#xA;पापकारी च पापकं।&lt;br&gt;&#xA;यादिसं वपत्ते बीजं,&lt;br&gt;&#xA;तादिसं वहते फलं॥&lt;br&gt;&#xA;१०७.&lt;br&gt;&#xA;जीवं पञ्‍ञाय रक्खेय्य,&lt;br&gt;&#xA;धनं कम्मेन रक्खये।&lt;br&gt;&#xA;एवं ह्यरोगो सुखितो,&lt;br&gt;&#xA;पोराणक-वचो इदं॥&lt;br&gt;&#xA;१०८.&lt;br&gt;&#xA;अनुपुब्बेन मेधावी,&lt;br&gt;&#xA;थोकं थोकं खणे खणे।&lt;br&gt;&#xA;कम्मारो रजतस्सेव,&lt;br&gt;&#xA;निद्दमे मलमत्तनो॥&lt;br&gt;&#xA;१०९.&lt;br&gt;&#xA;वाचानुरक्खी मनसा सुसंवुतो,&lt;br&gt;&#xA;कायेन च नाकुसलं कयिरा।&lt;br&gt;&#xA;एतेतयो कम्मपथेविसोधये,&lt;br&gt;&#xA;आराधये मग्गमिसि-प्पवेदितं॥&lt;br&gt;&#xA;११०.&lt;br&gt;&#xA;अ-सन्ते नोपसेवेय्य,&lt;br&gt;&#xA;सन्ते सेवेय्य पण्डितो।&lt;br&gt;&#xA;अ-सन्तो निरयं यन्ति,&lt;br&gt;&#xA;सन्तो पापेन्ति सुग्गतिं॥&lt;br&gt;&#xA;१११.&lt;br&gt;&#xA;अ-करोन्तोपि चे पापं,&lt;br&gt;&#xA;करोन्तं मुपसेवति।&lt;br&gt;&#xA;सङ्कियो होति पापस्मिं,&lt;br&gt;&#xA;अ-वण्णो चस्स रूहति॥&lt;br&gt;&#xA;११२.&lt;br&gt;&#xA;सङ्घागतो अनिट्ठेहि,&lt;br&gt;&#xA;अम्बोपि मधुरप्फलो।&lt;br&gt;&#xA;तित्तपुब्बोव पा एव,&lt;br&gt;&#xA;मनुस्सो तु स-जीवको॥&lt;br&gt;&#xA;११३.&lt;br&gt;&#xA;निहीन-सेवितो पोसो,&lt;br&gt;&#xA;निहीयति च सब्बदा।&lt;br&gt;&#xA;कदाचि न च हायेथ,&lt;br&gt;&#xA;तुल्यसेवीपि अत्तना॥&lt;br&gt;&#xA;११४.&lt;br&gt;&#xA;वण्ण-गन्ध-रसोपेतो ,&lt;br&gt;&#xA;अम्बोयं अहुवा पुरे।&lt;br&gt;&#xA;तमेव पूजं लभमानो।&lt;br&gt;&#xA;केनम्बो कटुकप्फलो॥&lt;br&gt;&#xA;११५.&lt;br&gt;&#xA;पुचिमन्द-परिवारो ,&lt;br&gt;&#xA;अम्बो ते दधिवाहन।&lt;br&gt;&#xA;मूलं मूलेन संसट्ठं,&lt;br&gt;&#xA;साखा साखं निसेवरे।&lt;br&gt;&#xA;असात्त-सन्‍निवासेन,&lt;br&gt;&#xA;तेनम्बो कटुकप्फलो॥&lt;br&gt;&#xA;११६.&lt;br&gt;&#xA;पामोक्ख-भजनं खिप्पं,&lt;br&gt;&#xA;अत्थ-कामो सु-वुड्ढियं।&lt;br&gt;&#xA;भजे उत्तरि अत्तना,&lt;br&gt;&#xA;तस्मा उदेति पण्डितो॥&lt;br&gt;&#xA;११७.&lt;br&gt;&#xA;काचो कञ्‍चन-संसग्गा,&lt;br&gt;&#xA;धत्ते मार-कतिं जुतिं।&lt;br&gt;&#xA;तथा संसन्‍निधानेन,&lt;br&gt;&#xA;मूळ्हो याति पवीणतं॥&lt;br&gt;&#xA;११८.&lt;br&gt;&#xA;कीटोपि सुमनो-सङ्गा,&lt;br&gt;&#xA;आरोहति सतं सिरो।&lt;br&gt;&#xA;अस्मापि याति देवत्वं,&lt;br&gt;&#xA;महब्भि सुप्पतिट्ठितो॥&lt;br&gt;&#xA;११९.&lt;br&gt;&#xA;सब्भिरेव समासेथ,&lt;br&gt;&#xA;सब्भि कुब्बेथ सन्धवं।&lt;br&gt;&#xA;सतं सद्धम्ममञ्‍ञाय,&lt;br&gt;&#xA;पञ्‍ञं लभति नाञ्‍ञतो॥&lt;br&gt;&#xA;१२०.&lt;br&gt;&#xA;सब्भिरेव समासेथ,&lt;br&gt;&#xA;सब्भि कुब्बेथ सन्धवं।&lt;br&gt;&#xA;सतं सद्धम्ममञ्‍ञाय,&lt;br&gt;&#xA;सब्ब-दुक्खा पमुच्‍चत्ति॥&lt;br&gt;&#xA;१२१.&lt;br&gt;&#xA;सकिंदेव कुलपुत्त,&lt;br&gt;&#xA;सब्भि होति समागमो।&lt;br&gt;&#xA;सा नं सङ्गति पालेति,&lt;br&gt;&#xA;नासब्भि बहु सङ्गमो॥&lt;br&gt;&#xA;१२२.&lt;br&gt;&#xA;सेय्यो अ-मित्तो मेधावी,&lt;br&gt;&#xA;यञ्‍चे बालानुकम्पको॥&lt;br&gt;&#xA;१२३.&lt;br&gt;&#xA;सीलवन्तं पञ्‍ञवन्तं,&lt;br&gt;&#xA;दिवा निस्सय-दायकं।&lt;br&gt;&#xA;बहुस्सुतं गवेसन्तो,&lt;br&gt;&#xA;भजेय्य अत्थ-मामको॥&lt;br&gt;&#xA;१२४.&lt;br&gt;&#xA;पाप-मित्ते विवज्‍जेत्वा,&lt;br&gt;&#xA;भजेय्युत्तम-पुग्गलं।&lt;br&gt;&#xA;ओवादे चस्स तिट्ठेय्य,&lt;br&gt;&#xA;पत्थेन्तो अ-चलं सुखं॥&lt;br&gt;&#xA;१२५.&lt;br&gt;&#xA;न भजे पापके मित्ते,&lt;br&gt;&#xA;न भजे पुरिसाधमे।&lt;br&gt;&#xA;भजेथ मित्त्ते कल्याणे,&lt;br&gt;&#xA;भजेथ पुरिसुत्तमे॥&lt;br&gt;&#xA;१२६.&lt;br&gt;&#xA;अनवज्‍जं मुखम्बोज,&lt;br&gt;&#xA;मनवज्‍जा च भारती।&lt;br&gt;&#xA;अलङ्कताव सोभन्ते,&lt;br&gt;&#xA;किंसु ते निरलङ्कता॥&lt;br&gt;&#xA;१२७.&lt;br&gt;&#xA;न हि वण्णेन सम्पन्‍ना,&lt;br&gt;&#xA;मञ्‍जुका पिय-दस्सिना।&lt;br&gt;&#xA;खरा वाचा पिया होति,&lt;br&gt;&#xA;अस्मिं लोके परम्हि च॥&lt;br&gt;&#xA;१२८.&lt;br&gt;&#xA;ननु पस्ससिमं काळिं,&lt;br&gt;&#xA;दुब्बण्णं तिलकाहतं।&lt;br&gt;&#xA;कोलिलं सण्ह-वाचेन,&lt;br&gt;&#xA;बहूनं पाणिनं पियं॥&lt;br&gt;&#xA;१२९.&lt;br&gt;&#xA;तस्मा सखिल-वाचाय,&lt;br&gt;&#xA;मन्त-भाणी अनुद्धतो।&lt;br&gt;&#xA;अत्थं धम्मञ्‍च दीपेति,&lt;br&gt;&#xA;मधुरं तस्स भासितं॥&lt;br&gt;&#xA;१३०.&lt;br&gt;&#xA;तमेव वाचं भासेय्य,&lt;br&gt;&#xA;या सत्तानं न तापये।&lt;br&gt;&#xA;परे च न विहिंसेय्य,&lt;br&gt;&#xA;सा वे वाचा सुभासिता॥&lt;br&gt;&#xA;१३१.&lt;br&gt;&#xA;पियं वाचंव भासेय्य,&lt;br&gt;&#xA;या वाचा पटिनन्दिता।&lt;br&gt;&#xA;यं अनादाय पापानि।&lt;br&gt;&#xA;परेसं भासते पियं॥&lt;br&gt;&#xA;१३२.&lt;br&gt;&#xA;सच्‍चं वे अमता वाचा,&lt;br&gt;&#xA;एस धम्मो सनन्तनो।&lt;br&gt;&#xA;सच्‍चे अत्थे च धम्मे च,&lt;br&gt;&#xA;आहु सन्तो पतिट्ठिता॥&lt;br&gt;&#xA;१३३.&lt;br&gt;&#xA;सुभासितञ्‍च धम्मञ्‍च,&lt;br&gt;&#xA;पियञ्‍च सच्‍चमेव च।&lt;br&gt;&#xA;चतु-अङ्गेहि सम्पन्‍नं,&lt;br&gt;&#xA;वाचं भासेय्य पण्डितो॥&lt;br&gt;&#xA;१३४.&lt;br&gt;&#xA;मनापमेव भासेय्य,&lt;br&gt;&#xA;नामनापं कुदाचनं।&lt;br&gt;&#xA;मनापं भासमानस्स,&lt;br&gt;&#xA;सिद्धं पियोसधं भवे॥&lt;br&gt;&#xA;१३५.&lt;br&gt;&#xA;यं वदेय्य तं करेय्य,&lt;br&gt;&#xA;यं न वदे न तं करे।&lt;br&gt;&#xA;अ-करोन्तं भासमानं,&lt;br&gt;&#xA;परिजानन्ति पण्डिता॥&lt;br&gt;&#xA;१३६.&lt;br&gt;&#xA;रहोवादं न भासेय्य,&lt;br&gt;&#xA;न सम्मुखा खिणं भणे।&lt;br&gt;&#xA;अ-तरमानोव भणेय्य,&lt;br&gt;&#xA;तरमानोव नो भणे॥&lt;br&gt;&#xA;१३७.&lt;br&gt;&#xA;मावोच फरुसं किञ्‍चि,&lt;br&gt;&#xA;वुत्ता पटिवदेय्युं तं।&lt;br&gt;&#xA;दुक्खा हि सारम्भकथा,&lt;br&gt;&#xA;पटिदण्डा फुसेय्युं तं॥&lt;br&gt;&#xA;१३८.&lt;br&gt;&#xA;सक-युत्तं करे कम्मं,&lt;br&gt;&#xA;सक-युत्तं वचिं भणे।&lt;br&gt;&#xA;अ-युत्तके धनं नट्ठं,&lt;br&gt;&#xA;अ-युत्ते जीवितं खये॥&lt;br&gt;&#xA;१३९.&lt;br&gt;&#xA;ये वुड्ढमपचायन्ति,&lt;br&gt;&#xA;नरा धम्मस्स धकाविदा।&lt;br&gt;&#xA;दिट्ठे धम्मेव पासंसा,&lt;br&gt;&#xA;सम्पराये च सुग्गतिं॥&lt;br&gt;&#xA;१४०.&lt;br&gt;&#xA;पोरी-कथं-व भासेय्य,&lt;br&gt;&#xA;युत्ता कथा हि पूरिनो।&lt;br&gt;&#xA;भाति-मत्तञ्‍च भाताति,&lt;br&gt;&#xA;पितु-मत्तं पिता इति॥&lt;br&gt;&#xA;१४१.&lt;br&gt;&#xA;दानञ्‍च पिय-वज्‍जञ्‍च,&lt;br&gt;&#xA;अत्थ-चरिया च या इध।&lt;br&gt;&#xA;समानत्तता धम्मेस,&lt;br&gt;&#xA;तत्थ तत्थ यथारहं॥&lt;br&gt;&#xA;१४२.&lt;br&gt;&#xA;सकिं वदन्ति राजानो,&lt;br&gt;&#xA;सकिंं समण-ब्राह्मणा।&lt;br&gt;&#xA;सकिंव पुरिसा लोके,&lt;br&gt;&#xA;एसधम्मो सनन्तनो॥&lt;br&gt;&#xA;१४३.&lt;br&gt;&#xA;एक-वाचंव द्वेवाचं,&lt;br&gt;&#xA;भणेय्य अनुकम्पको।&lt;br&gt;&#xA;तदुत्तरि न भासेय्य,&lt;br&gt;&#xA;दासोवय्यस्स सन्तिके॥&lt;br&gt;&#xA;१४४.&lt;br&gt;&#xA;तस्सेव तेन पापियो,&lt;br&gt;&#xA;यो कुद्धं पटिकुज्झत्ति।&lt;br&gt;&#xA;कुद्धं अ-पटिकुज्झन्तो,&lt;br&gt;&#xA;सङ्गामं जेति दुज्‍जयं॥&lt;br&gt;&#xA;१४५.&lt;br&gt;&#xA;उभिन्‍नमत्थं चरति,&lt;br&gt;&#xA;अत्तनो च परस्स च।&lt;br&gt;&#xA;परं संकुपितं ञत्वा,&lt;br&gt;&#xA;यो सतो उपसम्मति॥&lt;br&gt;&#xA;अत्तानं रक्खन्तो परं रक्खति,&lt;br&gt;&#xA;परं रक्खन्तो अत्तानं रक्खति॥&lt;br&gt;&#xA;१४६.&lt;br&gt;&#xA;सील-समाधि-पञ्‍ञानं ,&lt;br&gt;&#xA;खन्ती पधान-कारणं।&lt;br&gt;&#xA;सब्बेपि कुसला धम्मा,&lt;br&gt;&#xA;खन्त्यायत्ताव वड्ढरे॥&lt;br&gt;&#xA;१४७.&lt;br&gt;&#xA;खमा-खग्ग-करेतस्स ,&lt;br&gt;&#xA;दुज्‍जनो किं करिस्सति।&lt;br&gt;&#xA;अ-तिणे पतितो वह्नि,&lt;br&gt;&#xA;सयमेवूपसम्मति॥&lt;br&gt;&#xA;१४८.&lt;br&gt;&#xA;सुस्सुसा सवणञ्‍चेव,&lt;br&gt;&#xA;गहणं धारणं तथा।&lt;br&gt;&#xA;उहापोहत्थविञ्‍ञाणं,&lt;br&gt;&#xA;तत्व-ञ्‍ञाणञ्‍चधीगुणं॥&lt;br&gt;&#xA;१४९.&lt;br&gt;&#xA;यस्सेते चतुरो धम्मा,&lt;br&gt;&#xA;अत्थि पोसेसु पण्डित।&lt;br&gt;&#xA;सच्‍चं धम्मो धीति चागो,&lt;br&gt;&#xA;दिट्ठं सो अतिवत्तति॥&lt;br&gt;&#xA;१५०.&lt;br&gt;&#xA;वेज्‍जो पुरोहितो मन्ती,&lt;br&gt;&#xA;वेदञ्‍ञोत्र चतुत्थको।&lt;br&gt;&#xA;पभात-काले दट्ठब्बा,&lt;br&gt;&#xA;निच्‍चं स्व-सीरिमिच्छता॥&lt;br&gt;&#xA;१५१.&lt;br&gt;&#xA;मित्तानं सन्तिकं गच्छे,&lt;br&gt;&#xA;काले न रत्तियं किसं।&lt;br&gt;&#xA;चे बहुं भिज्‍जे चिनित्वा,&lt;br&gt;&#xA;तं मित्तेसु समाकरे॥&lt;br&gt;&#xA;१५२.&lt;br&gt;&#xA;न परेसं विलोमानि,&lt;br&gt;&#xA;न परेसं कताकतं।&lt;br&gt;&#xA;अत्तनोव अवेक्खेय्य,&lt;br&gt;&#xA;कतानि अ-कतानि च॥&lt;br&gt;&#xA;१५३.&lt;br&gt;&#xA;देस-जाति-पुब्बे-चरा ,&lt;br&gt;&#xA;अनु-चरा जनो करे।&lt;br&gt;&#xA;परेसं वेधकं मायं,&lt;br&gt;&#xA;तं जानित्वा सखं करे॥&lt;br&gt;&#xA;१५४.&lt;br&gt;&#xA;परित्तं दारुमारुय्ह,&lt;br&gt;&#xA;यथा सीदे महण्णवे।&lt;br&gt;&#xA;एवं कुसीतमागम्म,&lt;br&gt;&#xA;साधु-जीवीपि सीदति।&lt;br&gt;&#xA;तस्मा तं परिवज्‍जेय्य,&lt;br&gt;&#xA;कुसीतं हीन-वीरियं॥&lt;br&gt;&#xA;१५५.&lt;br&gt;&#xA;अलसञ्‍च पमादो च,&lt;br&gt;&#xA;अनुट्ठानं अ-संयमो।&lt;br&gt;&#xA;निद्दा तन्दि च ते छिद्दे,&lt;br&gt;&#xA;सब्बसो तं विवज्‍जये॥&lt;br&gt;&#xA;१५६.&lt;br&gt;&#xA;चजेय्य दुम्मित्तं बालं,&lt;br&gt;&#xA;आसीविसंव माणवो।&lt;br&gt;&#xA;भञ्‍जेय्य पापकं कम्मं,&lt;br&gt;&#xA;नळागारंव कुञ्‍जरो॥&lt;br&gt;&#xA;१५७.&lt;br&gt;&#xA;न हि अञ्‍ञञ्‍ञ-चित्तानं,&lt;br&gt;&#xA;इत्थीनं पुरिसान वा।&lt;br&gt;&#xA;नानावीकत्वा संसग्गं,&lt;br&gt;&#xA;तादिसं पिच नास्मसे॥&lt;br&gt;&#xA;१५८.&lt;br&gt;&#xA;नास्मसे कत-पापम्हि,&lt;br&gt;&#xA;नास्मसे अलिक-वादिने।&lt;br&gt;&#xA;नास्मते अत्तत्थपञ्‍ञम्हि,&lt;br&gt;&#xA;अत्त-सन्तेपि नास्मते॥&lt;br&gt;&#xA;१५९.&lt;br&gt;&#xA;घतासनं कुञ्‍जरं कण्ह-सप्पं,&lt;br&gt;&#xA;मुद्धा-भिसित्तं पमदा च सब्बा।&lt;br&gt;&#xA;एते नरो निच्‍चसतो भजेथ,&lt;br&gt;&#xA;तेसं हवे दुब्बिदू सब्ब-भावो॥&lt;br&gt;&#xA;१६०.&lt;br&gt;&#xA;इत्थीनं दुज्‍जनान-ञ्‍च,&lt;br&gt;&#xA;विस्सासो नो-प पज्‍जते।&lt;br&gt;&#xA;विसे सिङ्गिम्हि नदियं,&lt;br&gt;&#xA;रोगे राज-कुलम्हि च॥&lt;br&gt;&#xA;१६१.&lt;br&gt;&#xA;इत्थि-धुत्तो सुरा-धुत्तो,&lt;br&gt;&#xA;अक्ख-धुत्तो च यो नरो।&lt;br&gt;&#xA;लद्धं लद्धं विनासेति,&lt;br&gt;&#xA;तं पराभवतो मुखं॥&lt;br&gt;&#xA;१६२.&lt;br&gt;&#xA;पाप-मित्तो पाप-सखो,&lt;br&gt;&#xA;पाप-आचार गोचरो।&lt;br&gt;&#xA;अस्मा लोका परम्हा च,&lt;br&gt;&#xA;उभया धंसते नरो॥&lt;br&gt;&#xA;१६३.&lt;br&gt;&#xA;मच्छेरेन यसं हतं,&lt;br&gt;&#xA;कुप्पनेन गुणो हतो।&lt;br&gt;&#xA;कूटेन नस्सते सच्‍चं,&lt;br&gt;&#xA;खुद्देन धम्म-रक्खनं॥&lt;br&gt;&#xA;१६४.&lt;br&gt;&#xA;अक्ख-देवी धनानि च,&lt;br&gt;&#xA;विनासो होति आपदा।&lt;br&gt;&#xA;ठिति हता पमादो च,&lt;br&gt;&#xA;द्विजं भिक्खुञ्‍च नस्सति॥&lt;br&gt;&#xA;१६५.&lt;br&gt;&#xA;पेसुञ्‍ञेन कुलं हतं,&lt;br&gt;&#xA;मानेन हितमत्तनो।&lt;br&gt;&#xA;दुच्‍चरितेन मानुसो,&lt;br&gt;&#xA;दलिद्दायादरो हतो॥&lt;br&gt;&#xA;१६६.&lt;br&gt;&#xA;अ-मानना यत्थ सिया,&lt;br&gt;&#xA;सन्तानंपि विमानना।&lt;br&gt;&#xA;हीन-सम्माननावापि,&lt;br&gt;&#xA;न तत्थ वसतिं वसे॥&lt;br&gt;&#xA;१६७.&lt;br&gt;&#xA;यत्थालसो च दक्खो च,&lt;br&gt;&#xA;सूरो भीरु च पूजिया।&lt;br&gt;&#xA;न तत्थ सन्तो वसन्ति,&lt;br&gt;&#xA;अ-विसेस-करे नरे॥&lt;br&gt;&#xA;१६८.&lt;br&gt;&#xA;नो चे अस्स सका-बुद्धि,&lt;br&gt;&#xA;विनयो वा सु-सिक्खितो।&lt;br&gt;&#xA;वने अन्ध-महिंसोव,&lt;br&gt;&#xA;चरेय्य बहुको जनो॥&lt;br&gt;&#xA;१६९.&lt;br&gt;&#xA;फलं वे कदलिं हन्ति,&lt;br&gt;&#xA;फलं वेळुं फलं नळं।&lt;br&gt;&#xA;सक्‍कारो का-पुरिसं हन्ति,&lt;br&gt;&#xA;गब्भो अस्सतरिं यथा॥&lt;br&gt;&#xA;१७०.&lt;br&gt;&#xA;वज्‍जञ्‍च वज्‍जतो ञत्वा,&lt;br&gt;&#xA;अ-वज्‍जञ्‍च अ-वज्‍जतो।&lt;br&gt;&#xA;सम्मादिट्ठि-समादाना,&lt;br&gt;&#xA;सत्ता गच्छन्त्ति सुग्गतिं॥&lt;/p&gt;</description>
    </item>
    <item>
      <title>०८ घरावास-निद्देस</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/08_gharAvAsa-niddesa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/08_gharAvAsa-niddesa/</guid>
      <description>&lt;p&gt;घरावास-निद्देस&lt;br&gt;&#xA;१७१.&lt;br&gt;&#xA;दुक्खं गहब्बतं साधु,&lt;br&gt;&#xA;संविभज्जञ्च भोजनं।&lt;br&gt;&#xA;अ-हासो अत्थ-लोभेसु,&lt;br&gt;&#xA;अत्थ-ब्यापत्ति अब्यथो॥&lt;br&gt;&#xA;१७२.&lt;br&gt;&#xA;योध सीतञ्च उण्हञ्च,&lt;br&gt;&#xA;तिणा भिय्यो न मञ्ञति।&lt;br&gt;&#xA;करं पुरिस-किच्चानि,&lt;br&gt;&#xA;सो सुखा न विहायति॥&lt;br&gt;&#xA;१७३.&lt;br&gt;&#xA;पण्डितो सील-सम्पन्नो,&lt;br&gt;&#xA;सण्हा च पटिभानवा।&lt;br&gt;&#xA;निवात-वुत्ति अत्थद्धो,&lt;br&gt;&#xA;तादिसो लभते यसं॥&lt;br&gt;&#xA;१७४.&lt;br&gt;&#xA;उट्ठानको अनलसो,&lt;br&gt;&#xA;आपदासु न वेधति।&lt;br&gt;&#xA;अच्छिन्नवुत्ति मेधावी,&lt;br&gt;&#xA;तादिसो लभते यसं॥&lt;br&gt;&#xA;१७५.&lt;br&gt;&#xA;सङ्गाहको मित्त-करो,&lt;br&gt;&#xA;वदञ्ञू वीत्त-मच्छरो।&lt;br&gt;&#xA;नेता वि-नेता अनु-नेता,&lt;br&gt;&#xA;तादिसो लभते यसं॥&lt;br&gt;&#xA;१७६.&lt;br&gt;&#xA;उट्ठानवको सतीमतो,&lt;br&gt;&#xA;सुचि-कम्मस्स निसम्मकारिनो।&lt;br&gt;&#xA;सञ्ञतस्स धम्म-जीविनो,&lt;br&gt;&#xA;अ-प्पमत्तस्स यसोभि-वड्ढति॥&lt;br&gt;&#xA;१७७.&lt;br&gt;&#xA;द्वेव तात पदाकानि,&lt;br&gt;&#xA;यत्थ सब्बं पतिट्ठितं।&lt;br&gt;&#xA;अ-लद्धस्स च यो लाभो,&lt;br&gt;&#xA;लद्धस्स अनुरक्खणा॥&lt;br&gt;&#xA;१७८.&lt;br&gt;&#xA;चतुधा विभजे भोगे,&lt;br&gt;&#xA;पण्डितो घरमावसं।&lt;br&gt;&#xA;एकेन भोगं भुञ्जेय्य,&lt;br&gt;&#xA;द्वीहि कम्मं पयोजये।&lt;br&gt;&#xA;चतुत्थञ्च निधापेय्य,&lt;br&gt;&#xA;आपदासु भविस्सति॥&lt;br&gt;&#xA;१७९.&lt;br&gt;&#xA;अञ्जनानं खयं दिस्वा,&lt;br&gt;&#xA;उपचिकानञ्च आचयं।&lt;br&gt;&#xA;मधूनञ्च समाहारं,&lt;br&gt;&#xA;पण्डित्तो घरमावसे॥&lt;br&gt;&#xA;१८०.&lt;br&gt;&#xA;विभवं रक्खतो लद्धं,&lt;br&gt;&#xA;परिहानि न विज्जति।&lt;br&gt;&#xA;आरक्खम्हि अ-सन्तम्हि,&lt;br&gt;&#xA;लद्धं लद्धं विनस्सति॥&lt;br&gt;&#xA;१८१.&lt;br&gt;&#xA;पञ्ञा नत्थि धनं नत्थि,&lt;br&gt;&#xA;यस्स लोके न विन्दति।&lt;br&gt;&#xA;पुत्त-दारा न पीयन्ति,&lt;br&gt;&#xA;तस्स मित्तं सुखावहं॥&lt;br&gt;&#xA;१८२.&lt;br&gt;&#xA;चत्तारो च वेदितब्बा,&lt;br&gt;&#xA;मित्ता चेव सुहदा च।&lt;br&gt;&#xA;उपकारो सुहदोपि,&lt;br&gt;&#xA;समान-सुख-दुक्खो च।&lt;br&gt;&#xA;अत्थक्खायीनुकम्पको,&lt;br&gt;&#xA;तथा मित्तो वेदितब्बो॥&lt;br&gt;&#xA;१८३.&lt;br&gt;&#xA;भोगा नट्ठेन जिण्णेन,&lt;br&gt;&#xA;अ-मितेन च भोजने।&lt;br&gt;&#xA;न तिट्ठन्ति चिरं दिस्वा,&lt;br&gt;&#xA;तं पण्डितो घरे वसे॥&lt;br&gt;&#xA;१८४.&lt;br&gt;&#xA;अति-सीतं अति-उण्हं,&lt;br&gt;&#xA;अति-सायमिदं अहु।&lt;br&gt;&#xA;इति विस्सट्ठ-कम्मन्त्ते,&lt;br&gt;&#xA;अत्था अच्चेन्ति माणवे॥&lt;br&gt;&#xA;१८५.&lt;br&gt;&#xA;न दिवा सुप्प-सीलेन,&lt;br&gt;&#xA;रत्तिनट्ठानदेस्सिना।&lt;br&gt;&#xA;निच्चं मत्तेन सोण्डेन,&lt;br&gt;&#xA;सक्का आवसितुं घरं॥&lt;br&gt;&#xA;१८६.&lt;br&gt;&#xA;हनन्ति भोगा दुम्मेधं,&lt;br&gt;&#xA;नो चे पार-गवेसिनो।&lt;br&gt;&#xA;भोग-तण्हाय दुम्मेधो,&lt;br&gt;&#xA;हन्ति अञ्ञेव अत्तनं॥&lt;br&gt;&#xA;१८७.&lt;br&gt;&#xA;दुज्जीवितमजीविम्हा ,&lt;br&gt;&#xA;येसं नो न ददामसे।&lt;br&gt;&#xA;विज्जमानेसु भोगेसु,&lt;br&gt;&#xA;दीपं ना कम्ह मत्तनो॥&lt;br&gt;&#xA;१८८.&lt;br&gt;&#xA;सट्ठि-वस्स-सहस्सानि ,&lt;br&gt;&#xA;परिपुण्णानि सब्बसो।&lt;br&gt;&#xA;निरये पच्चमानानं,&lt;br&gt;&#xA;कदा अन्तो भविस्सति॥&lt;br&gt;&#xA;१८९.&lt;br&gt;&#xA;नत्थि अन्तो कुतो अन्तो,&lt;br&gt;&#xA;न अन्तो पतिदिस्सति।&lt;br&gt;&#xA;तदा हि पकतं पापं,&lt;br&gt;&#xA;मम तुय्हञ्चे मारिसा।&lt;br&gt;&#xA;१९०.&lt;br&gt;&#xA;सोहं नून इतो गन्ता,&lt;br&gt;&#xA;योनि लद्धान मानुसं।&lt;br&gt;&#xA;वदञ्ञू सील-सम्पन्नो,&lt;br&gt;&#xA;काहामि कुसलं बहुं॥&lt;br&gt;&#xA;१९१.&lt;br&gt;&#xA;मा गिज्झे पच्चये मच्चो,&lt;br&gt;&#xA;बहु-दोसा हि पच्चया।&lt;br&gt;&#xA;चरन्तो पच्चये ञाया,&lt;br&gt;&#xA;उभयत्थापि वड्ढति॥&lt;br&gt;&#xA;१९२.&lt;br&gt;&#xA;अ-लद्धा वित्तं तप्पति,&lt;br&gt;&#xA;पुब्बे अ-समुदानितं।&lt;br&gt;&#xA;न पुब्बे धनमेसिस्सं,&lt;br&gt;&#xA;इति पच्छानुतप्पति॥&lt;br&gt;&#xA;१९३.&lt;br&gt;&#xA;कूटवेदी पुरे आसिं,&lt;br&gt;&#xA;पिसुणो पिट्ठि-मंसिको।&lt;br&gt;&#xA;चण्डो च फरुसो चापि,&lt;br&gt;&#xA;इति पच्छानुतप्पति॥&lt;br&gt;&#xA;१९४.&lt;br&gt;&#xA;पाणातिपाती पुरे आसिं,&lt;br&gt;&#xA;लुद्दो चापि अनरियो।&lt;br&gt;&#xA;भूतानं नानुकम्पियं,&lt;br&gt;&#xA;इति पच्छानुतप्पति॥&lt;br&gt;&#xA;१९५.&lt;br&gt;&#xA;बहूसु वत सन्तीसु,&lt;br&gt;&#xA;अनापादासु इत्थिसु।&lt;br&gt;&#xA;पर-दारं असेविस्सं,&lt;br&gt;&#xA;इति पच्छानुतप्पति॥&lt;br&gt;&#xA;१९६.&lt;br&gt;&#xA;बहुम्हि तव सन्तम्हि,&lt;br&gt;&#xA;अन्न-पाने उपट्ठिते।&lt;br&gt;&#xA;न पुब्बे अददं दानं,&lt;br&gt;&#xA;इति पच्छानुतप्पति॥&lt;br&gt;&#xA;१९७.&lt;br&gt;&#xA;मातरं पितरञ्चापि,&lt;br&gt;&#xA;जिण्णकं गत-योब्बनं।&lt;br&gt;&#xA;पहु सन्तो न पोसिस्सं,&lt;br&gt;&#xA;इति पच्छानुकप्पति॥&lt;br&gt;&#xA;१९८.&lt;br&gt;&#xA;आचरियमनुसत्थारं ,&lt;br&gt;&#xA;सब्ब-काम-रसाहरं।&lt;br&gt;&#xA;पितरं अतिमञ्ञिस्सं,&lt;br&gt;&#xA;इति पच्छानुतप्पति॥&lt;br&gt;&#xA;१९९.&lt;br&gt;&#xA;समणे ब्राह्मणे चापि,&lt;br&gt;&#xA;सीलवन्ते बहुस्सुते।&lt;br&gt;&#xA;न पुब्बे पयिरुपासिस्सं,&lt;br&gt;&#xA;इति पच्छानुतप्पति॥&lt;br&gt;&#xA;२००.&lt;br&gt;&#xA;साधु होति तपो चिण्णो,&lt;br&gt;&#xA;सन्तो च पयिरुपासितो।&lt;br&gt;&#xA;न पुब्बेव तपोचिण्णो,&lt;br&gt;&#xA;इति पच्छानुतप्पति॥&lt;br&gt;&#xA;२०१.&lt;br&gt;&#xA;यो च एतानि ठानानि,&lt;br&gt;&#xA;योनिसो पटिपज्जति।&lt;br&gt;&#xA;करं पुरिस-किच्चानि,&lt;br&gt;&#xA;स पच्छा नानुतप्पति॥&lt;br&gt;&#xA;२०२.&lt;br&gt;&#xA;न साधारण-दारस्स,&lt;br&gt;&#xA;न भुञ्जे साधुमेकको।&lt;br&gt;&#xA;न सेवे लोकायतिकं,&lt;br&gt;&#xA;नेतं पञ्ञाय वड्ढनं॥&lt;br&gt;&#xA;२०३.&lt;br&gt;&#xA;सीलवा वत्त-सम्पन्नो,&lt;br&gt;&#xA;अ-प्पमत्तो विचक्खणो।&lt;br&gt;&#xA;निवात्त-वुत्ति अत्थद्धो,&lt;br&gt;&#xA;सुरतो सखितो मुदु॥&lt;br&gt;&#xA;२०४.&lt;br&gt;&#xA;सङ्गहेता च मित्तानं,&lt;br&gt;&#xA;संविभागी वीधानवा।&lt;br&gt;&#xA;तप्पेय्य अन्न-पानेन,&lt;br&gt;&#xA;सदा समण-ब्राह्मणे॥&lt;br&gt;&#xA;२०५.&lt;br&gt;&#xA;धम्म-कामो सुता-धारो,&lt;br&gt;&#xA;भवेय्य परिपुच्छको।&lt;br&gt;&#xA;सक्कच्चं पयिरुपासेय्य,&lt;br&gt;&#xA;सीलवन्ते बहुस्सुत्ते॥&lt;br&gt;&#xA;२०६.&lt;br&gt;&#xA;घरमावसमानस्स ,&lt;br&gt;&#xA;गहट्ठस्स सकं घरं।&lt;br&gt;&#xA;खेमा वुत्ति सिया एवं,&lt;br&gt;&#xA;एवं नु अस्स सङ्गहो॥&lt;br&gt;&#xA;२०७.&lt;br&gt;&#xA;अ-ब्यपज्जो सिया एवं,&lt;br&gt;&#xA;सच्च-वादी च माणवो।&lt;br&gt;&#xA;अस्मा लोका परं लोकं,&lt;br&gt;&#xA;एवं पेच्च न सोचति॥&lt;br&gt;&#xA;२०८.&lt;br&gt;&#xA;सुखा मत्तेय्यता लोके,&lt;br&gt;&#xA;अथो पेत्तेय्यता सुखा।&lt;br&gt;&#xA;सुखा सामञ्ञता लोके,&lt;br&gt;&#xA;अथो ब्रह्मञ्ञता सुखा॥&lt;br&gt;&#xA;२०९.&lt;br&gt;&#xA;पथवी वेळुकं पत्तं,&lt;br&gt;&#xA;चक्कवाळं सुचिप्फलं।&lt;br&gt;&#xA;सिनेरु वम्मिको खुद्दो,&lt;br&gt;&#xA;समुद्दो पातिको यथा॥&lt;br&gt;&#xA;२१०.&lt;br&gt;&#xA;ब्रह्माति माता-पितरो,&lt;br&gt;&#xA;पुब्बाचरियाति वुच्चरे।&lt;br&gt;&#xA;आहुनेय्या च पुत्तानं,&lt;br&gt;&#xA;पजानमनुकम्पका॥&lt;br&gt;&#xA;२११.&lt;br&gt;&#xA;तस्मा हि ने नमसेय्य,&lt;br&gt;&#xA;सक्करेय्य च पण्डितो।&lt;br&gt;&#xA;अन्नेन अथो पानेन,&lt;br&gt;&#xA;वत्थेन सयनेन च॥&lt;/p&gt;</description>
    </item>
    <item>
      <title>०९ साधुजन-निद्देस</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/09_sAdhujana-niddesa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/09_sAdhujana-niddesa/</guid>
      <description>&lt;p&gt;साधुजन-निद्देस&lt;br&gt;&#xA;२१२.&lt;br&gt;&#xA;काय-कम्मं सुचि तेसं,&lt;br&gt;&#xA;वाचा-कम्मं अनाविलं।&lt;br&gt;&#xA;मनो-कम्मं सुचि-सुद्धं,&lt;br&gt;&#xA;तादिसा सुजना नरा॥&lt;br&gt;&#xA;२१३.&lt;br&gt;&#xA;सेट्ठ-वित्तं सुतं पञ्‍ञा,&lt;br&gt;&#xA;सद्धनं सत्तधा होत्ति।&lt;br&gt;&#xA;सद्धा सीलं सुतं चागो,&lt;br&gt;&#xA;पञ्‍ञा चेव हिरोत्तप्पं॥&lt;br&gt;&#xA;२१४.&lt;br&gt;&#xA;सद्धम्मापि च सत्तेव,&lt;br&gt;&#xA;सद्धा हिरी च ओत्तप्पं।&lt;br&gt;&#xA;बाहुस्सच्‍चं धिरो चेव,&lt;br&gt;&#xA;सति पञ्‍ञा च इच्‍चेवं॥&lt;br&gt;&#xA;२१५.&lt;br&gt;&#xA;हिरी-ओत्तप्प-सम्पन्‍ना ,&lt;br&gt;&#xA;सुक्त्क-धम्म-समाहिता।&lt;br&gt;&#xA;सन्तो सप्पुरिसा लोके,&lt;br&gt;&#xA;देव-धम्माति वुच्‍चरे॥&lt;br&gt;&#xA;२१६.&lt;br&gt;&#xA;सद्धो हिरिमा ओत्तप्पी,&lt;br&gt;&#xA;वीरो पञ्‍ञो स-गारवो।&lt;br&gt;&#xA;भब्बो आपज्‍जितुं बुद्धिं,&lt;br&gt;&#xA;विरूळ्हिञ्‍च विपुल्‍लतं॥&lt;br&gt;&#xA;२१७.&lt;br&gt;&#xA;यो वे कतञ्‍ञू कत-वेदि धीरो,&lt;br&gt;&#xA;कल्याण-मित्तो दळ्हअ-भत्तो च होति।&lt;br&gt;&#xA;दुक्खित्तस्स सक्‍कच्‍चं करोति किच्‍चं,&lt;br&gt;&#xA;तथाविधं सप्पुरिसं वदन्ति॥&lt;br&gt;&#xA;२१८.&lt;br&gt;&#xA;माता-पेत्ति-भरं जन्तुं,&lt;br&gt;&#xA;कुले जेट्ठापचायिनं।&lt;br&gt;&#xA;सण्हं सखिल-सम्भासं,&lt;br&gt;&#xA;पेसुणेयप्पहायिनं॥&lt;br&gt;&#xA;२१९.&lt;br&gt;&#xA;मच्छेर-विनये युत्तं,&lt;br&gt;&#xA;सच्‍चं कोधाभितुं नरं।&lt;br&gt;&#xA;तं वे देवा तावतिंसा,&lt;br&gt;&#xA;आहु सप्पुरिसो इति॥&lt;br&gt;&#xA;२२०.&lt;br&gt;&#xA;अ-प्पमादेन मघवा,&lt;br&gt;&#xA;देवानं सेट्ठतं गतो।&lt;br&gt;&#xA;अ-प्पमादं पसंसन्ति,&lt;br&gt;&#xA;पमादो गरहितो सदा॥&lt;br&gt;&#xA;२२१.&lt;br&gt;&#xA;दानं सीलं परिच्‍चागं,&lt;br&gt;&#xA;आज्‍जवं मद्दवं तपं।&lt;br&gt;&#xA;अ-कोधं अ-विहिंसञ्‍च,&lt;br&gt;&#xA;खन्तीच अ-विरोधनं॥&lt;br&gt;&#xA;२२२.&lt;br&gt;&#xA;इच्‍चेते कुसले धम्मे,&lt;br&gt;&#xA;ठिते पस्सामि अत्तनि।&lt;br&gt;&#xA;ततो मे जायते पीति,&lt;br&gt;&#xA;सोमनस्सञ्‍चनप्पकं॥&lt;br&gt;&#xA;२२३.&lt;br&gt;&#xA;ननु तेयेव सन्ता नो,&lt;br&gt;&#xA;सागरा न कुलाचला।&lt;br&gt;&#xA;मनंपि मरियादं ये,&lt;br&gt;&#xA;संवट्टेपि जहन्ति नो॥&lt;br&gt;&#xA;२२४.&lt;br&gt;&#xA;न पुप्फ-गन्धो पटिवातमेति,&lt;br&gt;&#xA;न चन्दनं तग्गर मल्‍लिका वा।&lt;br&gt;&#xA;सतञ्‍च गन्धो पटिवातमेति,&lt;br&gt;&#xA;सब्बा दिसा सप्पुरिसो पवायति॥&lt;br&gt;&#xA;२२५.&lt;br&gt;&#xA;तेपि लोक-हिता सत्ता,&lt;br&gt;&#xA;सूरियो चन्दिमा अपि।&lt;br&gt;&#xA;अत्थं पस्स गमिस्सन्ति,&lt;br&gt;&#xA;नियमो केन लङ्घते॥&lt;br&gt;&#xA;२२६.&lt;br&gt;&#xA;सत्था देव-मनुस्सानं,&lt;br&gt;&#xA;वसी सोपि मुनिस्सरो।&lt;br&gt;&#xA;गतोव निब्बुतिं सब्बे,&lt;br&gt;&#xA;सङ्खारा न हि सस्सता॥&lt;br&gt;&#xA;२२७.&lt;br&gt;&#xA;करेय्य कुसलं सब्बं,&lt;br&gt;&#xA;सिवं निब्बानमावहं।&lt;br&gt;&#xA;सरेय्यअ अ-निच्‍चं खन्धं,&lt;br&gt;&#xA;निब्बिदा-ञाण-गोचरं॥&lt;br&gt;&#xA;२२८.&lt;br&gt;&#xA;यातानुयायी च भवाहि माणव,&lt;br&gt;&#xA;अल्‍लञ्‍च पाणिं परिवज्‍जयस्सु।&lt;br&gt;&#xA;मा चस्सु मित्तेसु कदाचि दुब्भि,&lt;br&gt;&#xA;मा च वसं अ-सतीनं गच्छ॥&lt;br&gt;&#xA;२२९.&lt;br&gt;&#xA;अ-सन्धवं नापि च दिट्ठ-पुब्बं,&lt;br&gt;&#xA;यो आसनेनापि निमन्तयेय्य।&lt;br&gt;&#xA;तस्सेव अत्थं पुरिसो करेय्य,&lt;br&gt;&#xA;यातानुयायीतितमाहुपण्डिता॥&lt;br&gt;&#xA;२३०.&lt;br&gt;&#xA;यस्सेकरत्तिपि घरे वसेय्य,&lt;br&gt;&#xA;यत्थन्‍न-पानं पुरिसो लभेय्य।&lt;br&gt;&#xA;न तस्स पापं मनसापि चिन्तेय्य,&lt;br&gt;&#xA;अ-दुब्भ-पाणि दहते मित्त-दुब्भो॥&lt;/p&gt;</description>
    </item>
    <item>
      <title>१० कायखमनीय-निद्देस</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/10_kAyakhamanIya-niddesa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/10_kAyakhamanIya-niddesa/</guid>
      <description>&lt;p&gt;कायखमनीय-निद्देस&lt;br&gt;&#xA;२३४.&lt;br&gt;&#xA;अभिवादन-सीलिस्स ,&lt;br&gt;&#xA;निच्‍चं वुड्ढापचायिनो।&lt;br&gt;&#xA;चत्तारो धम्मा वड्ढन्ति,&lt;br&gt;&#xA;आयु वण्णो सुखं बलं॥&lt;br&gt;&#xA;२३५. पञ्‍चिमे भिक्खवे धम्मा आयुस्सा, कतमे पञ्‍च। सप्पाय-कारी होति। सप्पायेच मत्तं जानाति। परिणत्तभोजी च होति। काल-चारी च, ब्रह्म-चारीच। इमे खो भिक्खवे पञ्‍च धम्मा आयुस्साति॥&lt;br&gt;&#xA;२३६. पञ्‍चिमे भिक्खवे धम्मा आयुस्सा, कतमे पञ्‍च। सप्पाय-कारी होति। सप्पायेच मत्तं जानाति। परिणतभोजीचहोति। सीलवाच, कल्याण मित्तोच। इमे खो भिक्खवे पञ्‍च धम्मा आयुस्साति॥&lt;br&gt;&#xA;२३७.&lt;br&gt;&#xA;पञ्‍च-सीलं समादाय,&lt;br&gt;&#xA;समं कत्वा दिने दिने।&lt;br&gt;&#xA;सतिमा पञ्‍ञवा हुत्वा,&lt;br&gt;&#xA;चरे सब्बिरियापथे॥&lt;br&gt;&#xA;२३८. पञ्‍चिमे भिक्खवे चङ्कमे आनिसंसा, कतमे पञ्‍च, अद्धानक्खमो होति। पधानक्खमो होति। अप्पाबाधो होति। असितंपीतंखायितंसायितं सम्मा परिणामं गच्छति। चङ्कमाधिगतो समाधि चिरट्ठितिको होति। इमेखो भिक्खवे पञ्‍च चङ्कमे आनि संसाति॥&lt;br&gt;&#xA;२३९.&lt;br&gt;&#xA;परिस्सावन-दानञ्‍च ,&lt;br&gt;&#xA;आवास-दानमेव च।&lt;br&gt;&#xA;गिलान-वत्थु-दानञ्‍च,&lt;br&gt;&#xA;दातब्बं मनुजाधिप॥&lt;br&gt;&#xA;२४०.&lt;br&gt;&#xA;कातब्बं जिण्णकावासं,&lt;br&gt;&#xA;पटिसङ्खरणं तथा।&lt;br&gt;&#xA;पञ्‍च-सील-समादानं,&lt;br&gt;&#xA;कत्वा तं साधु-रक्खितं।&lt;br&gt;&#xA;उपोसथोपवासो च,&lt;br&gt;&#xA;कातब्बोपोसथे इति॥&lt;br&gt;&#xA;२४१.&lt;br&gt;&#xA;अति-भोत्ता रोग-मूलं,&lt;br&gt;&#xA;आयुक्खयं करोति वे।&lt;br&gt;&#xA;तस्मा तं अति-भुत्तिंव,&lt;br&gt;&#xA;परिहरेय्य पण्डितो॥&lt;br&gt;&#xA;२४२.&lt;br&gt;&#xA;अ-जिण्णे भोजनं विसं,&lt;br&gt;&#xA;दुल्‍लद्धे अ-विचारके।&lt;br&gt;&#xA;जिण्णे सु-लद्धे विचारे,&lt;br&gt;&#xA;न वज्‍जं सब्ब-भोजनं॥&lt;br&gt;&#xA;२४३.&lt;br&gt;&#xA;चत्तारो पञ्‍च आलोपे,&lt;br&gt;&#xA;आभुत्वा उदकं पिवे।&lt;br&gt;&#xA;अलं फासु-विहाराय।&lt;br&gt;&#xA;पहितत्तस्स भिक्खुनो॥&lt;br&gt;&#xA;२४४.&lt;br&gt;&#xA;मनुजस्स सदा सतिमतो,&lt;br&gt;&#xA;मत्तं जानतो लद्ध-भोजनं।&lt;br&gt;&#xA;तनुकस्स भवन्ति वेदना,&lt;br&gt;&#xA;सनिकं जीरति आयु पालयं॥&lt;br&gt;&#xA;२४५.&lt;br&gt;&#xA;गरूनं अड्ढ-सोहिच्‍चं,&lt;br&gt;&#xA;लहूनं नाति-कित्तिया।&lt;br&gt;&#xA;मत्ता-पमाणं निद्दिट्ठं,&lt;br&gt;&#xA;सुखं जीरति तावता॥&lt;br&gt;&#xA;२४६.&lt;br&gt;&#xA;तोयाभावे पिपासत्ता,&lt;br&gt;&#xA;खणा पाणेहि मुच्‍चते।&lt;br&gt;&#xA;तस्मा सब्बासुवत्थासु,&lt;br&gt;&#xA;देय्यं वारिं पिपासये॥&lt;br&gt;&#xA;२४७.&lt;br&gt;&#xA;सीतोदकं पयो खुद्दं,&lt;br&gt;&#xA;घतमेकेकसो द्विसो।&lt;br&gt;&#xA;तिस्सो समग्गमथ वा,&lt;br&gt;&#xA;पगे पितं युवत्तदं॥&lt;br&gt;&#xA;२४८.&lt;br&gt;&#xA;अन्‍नं ब्रह्मा रसे विण्हु,&lt;br&gt;&#xA;भुत्ते चेव महेसरो।&lt;br&gt;&#xA;एवं ञत्वातु यो भुञ्‍जे,&lt;br&gt;&#xA;अन्‍न-दोसं न लिम्पते॥&lt;br&gt;&#xA;२४९.&lt;br&gt;&#xA;कत्तिकस्सन्तिमो भागो,&lt;br&gt;&#xA;यं चादो मिग-मासजो।&lt;br&gt;&#xA;तावुभो यम-दाठाख्यो,&lt;br&gt;&#xA;लघ्वाहारोव जीवति॥&lt;br&gt;&#xA;२५०.&lt;br&gt;&#xA;सत्थानुकुल-चरिया ,&lt;br&gt;&#xA;चित्तञ्‍ञावसवत्तिना।&lt;br&gt;&#xA;बुद्धि-रक्खिलितत्थेन,&lt;br&gt;&#xA;परिपुण्णं रसायनं॥&lt;br&gt;&#xA;२५०.&lt;br&gt;&#xA;अ-जातिया अ-जातानं,&lt;br&gt;&#xA;जातानं विनिवत्तिया।&lt;br&gt;&#xA;रोगानं यो विधि दिट्ठो,&lt;br&gt;&#xA;तं सुखत्थी समाचरे॥&lt;br&gt;&#xA;२५२.&lt;br&gt;&#xA;आरोग्यं परमा लाभा,&lt;br&gt;&#xA;सन्तुट्ठि परमं धनं।&lt;br&gt;&#xA;विस्सासा परमा ञाति,&lt;br&gt;&#xA;निब्बानं परमं सुखं॥&lt;/p&gt;</description>
    </item>
    <item>
      <title>११ पकिण्णक-निद्देस</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/11_pakiNNaka-niddesa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/11_pakiNNaka-niddesa/</guid>
      <description>&lt;p&gt;पकिण्णक-निद्देस&lt;br&gt;&#xA;२५३.&lt;br&gt;&#xA;कुमुदं को पबोधयि,&lt;br&gt;&#xA;नाथो रविन्दु पण्डितो।&lt;br&gt;&#xA;कमलं को कुमुदं को,&lt;br&gt;&#xA;नरपं को पबोधयि॥&lt;br&gt;&#xA;२५४.&lt;br&gt;&#xA;चित्तेन निय्यति लोको,&lt;br&gt;&#xA;चित्तेन परिकस्सति।&lt;br&gt;&#xA;चित्तस्स एक-धम्मस्स,&lt;br&gt;&#xA;सब्बेव वसमन्वगू॥&lt;br&gt;&#xA;२५५.&lt;br&gt;&#xA;समणो राजानुराजा,&lt;br&gt;&#xA;सेनापति महा-मत्तो।&lt;br&gt;&#xA;धम्मट्ठो पण्डितो दिस्वा,&lt;br&gt;&#xA;पच्‍चक्खत्थं न कारिया॥&lt;br&gt;&#xA;२५६.&lt;br&gt;&#xA;दीपो नव-दिसं तेजो,&lt;br&gt;&#xA;न हेट्ठा च तथा सकं।&lt;br&gt;&#xA;पर-वज्‍जं विदू पस्से,&lt;br&gt;&#xA;सक-वज्‍जंपि पस्सतु॥&lt;br&gt;&#xA;२५७.&lt;br&gt;&#xA;स-फलं पण्डितो लोके,&lt;br&gt;&#xA;स-कारणं वचं भणे।&lt;br&gt;&#xA;अ-कारणंफलं बालो,&lt;br&gt;&#xA;इदं उभय-लक्खणं॥&lt;br&gt;&#xA;२५८.&lt;br&gt;&#xA;तस्स वाचाय जानेय्य,&lt;br&gt;&#xA;कुटिलं बाल-पण्डितं।&lt;br&gt;&#xA;वाचा-रूपं मित्तं करे,&lt;br&gt;&#xA;वाचा-रूपं धुवं जहे॥&lt;br&gt;&#xA;२५९.&lt;br&gt;&#xA;दुच्‍चिन्तितस्स चिन्ता च,&lt;br&gt;&#xA;दुब्भासितस्स भासना।&lt;br&gt;&#xA;दुक्‍कम्मस्स कतञ्‍चाति,&lt;br&gt;&#xA;एतं बालस्स लक्खणं॥&lt;br&gt;&#xA;२६०.&lt;br&gt;&#xA;सु-चिन्तितस्स चिन्ता च,&lt;br&gt;&#xA;सु-भासितस्स भासना।&lt;br&gt;&#xA;सु-कम्मस्स कतञ्‍चाति,&lt;br&gt;&#xA;एतं धीरस्स लक्खणं॥&lt;br&gt;&#xA;२६१.&lt;br&gt;&#xA;अ-नयं नयति दुम्मेधो,&lt;br&gt;&#xA;अ-धुरायं नि-युञ्‍जति।&lt;br&gt;&#xA;दुन्‍नयो सेय्यसो होति,&lt;br&gt;&#xA;सम्मा वुत्तो पकुप्पति।&lt;br&gt;&#xA;विनयं सो न जानाति,&lt;br&gt;&#xA;साधु तस्स अ-दस्सनं॥&lt;br&gt;&#xA;२६२.&lt;br&gt;&#xA;नयं नयति मेधावी,&lt;br&gt;&#xA;अ-धुरायं न युञ्‍जति।&lt;br&gt;&#xA;सु-नयो सेय्यसो होति,&lt;br&gt;&#xA;सम्मा वुत्तो न कुप्पति।&lt;br&gt;&#xA;विनयं सो पजानाति,&lt;br&gt;&#xA;साधु तेन समागमो॥&lt;br&gt;&#xA;२६३.&lt;br&gt;&#xA;अ-नायका विनस्सन्ति,&lt;br&gt;&#xA;नस्सन्ति बहु-नायका।&lt;br&gt;&#xA;थी-नायका विनस्सन्ति,&lt;br&gt;&#xA;नस्सन्ति सुसु-नायका॥&lt;br&gt;&#xA;२६४.&lt;br&gt;&#xA;जेट्ठो कम्मेसु नीचानं,&lt;br&gt;&#xA;जानंजानंव आचरे।&lt;br&gt;&#xA;अ-जानेवं करे जानं,&lt;br&gt;&#xA;नीचो एति भयं पियं॥&lt;br&gt;&#xA;२६५.&lt;br&gt;&#xA;कम्मं दुज्‍जन-सारुप्पं,&lt;br&gt;&#xA;दुधा सुजन-सारुप्पं।&lt;br&gt;&#xA;दुज्‍जनं तेसु दुक्‍कम्मे,&lt;br&gt;&#xA;सु-कम्मे सुजनं इच्छे॥&lt;br&gt;&#xA;२६६.&lt;br&gt;&#xA;पण्डितो वेरी बालो च,&lt;br&gt;&#xA;दुज्‍जयो बाल-वेरितो।&lt;br&gt;&#xA;पण्डितं-वेरी पमादेन,&lt;br&gt;&#xA;न तं जयो हि सब्बदा॥&lt;br&gt;&#xA;२६७.&lt;br&gt;&#xA;गुय्हस्स हि गुय्हमेव साधु,&lt;br&gt;&#xA;न हि गुय्हस्स पसत्थमावि-कम्मं।&lt;br&gt;&#xA;अ-निप्फन्‍नताय सहेय्य धीरो,&lt;br&gt;&#xA;निप्फन्‍नत्थोव यथा-सुखं भणेय्य॥&lt;br&gt;&#xA;२६८.&lt;br&gt;&#xA;गुय्हमत्थं न विवरेय्य,&lt;br&gt;&#xA;रक्खेय्य नं यथा निधिं।&lt;br&gt;&#xA;न ही पातुकतो साधु,&lt;br&gt;&#xA;गुय्हो अत्थो पजानता॥&lt;br&gt;&#xA;२६९.&lt;br&gt;&#xA;थिया गुय्हं न संसेय्य,&lt;br&gt;&#xA;अ-मित्तस्स च पण्डितो।&lt;br&gt;&#xA;यो चामिसेन संहीरो,&lt;br&gt;&#xA;हदय-त्थेनो च यो नरो॥&lt;br&gt;&#xA;२७०.&lt;br&gt;&#xA;विविच्‍च भासेय्य दिवा रहस्सं,&lt;br&gt;&#xA;रत्तिं गिरं नाति-वेलं पमुञ्‍चे।&lt;br&gt;&#xA;उपस्सुतिका हि सुणन्ति मन्तं,&lt;br&gt;&#xA;तस्मा हि मन्तो खिप्पमुपेति भेदं॥&lt;br&gt;&#xA;२७१.&lt;br&gt;&#xA;न पकासति गुय्हं यो,&lt;br&gt;&#xA;सो गुय्हं पटिगुय्हति।&lt;br&gt;&#xA;भयेसु न जहे किच्‍चे,&lt;br&gt;&#xA;सु-मित्तोनुचरो भवे॥&lt;br&gt;&#xA;२७२.&lt;br&gt;&#xA;करोति दुक्‍करं साधुं,&lt;br&gt;&#xA;उजुं खमति दुक्खमं।&lt;br&gt;&#xA;दुद्ददं सामं ददाति,&lt;br&gt;&#xA;यो सु-मित्तो हवे भवे॥&lt;br&gt;&#xA;२७३.&lt;br&gt;&#xA;पिय-वाचा सदा मित्तो,&lt;br&gt;&#xA;पिय-वत्थुं न याचना।&lt;br&gt;&#xA;इच्छागतेन दानेन,&lt;br&gt;&#xA;सु-दळ्हो सु-प्पियो हवे।&lt;br&gt;&#xA;तदङ्गतो च हीनेन,&lt;br&gt;&#xA;अ-प्पियो भिज्‍जनो भवे॥&lt;br&gt;&#xA;२७४.&lt;br&gt;&#xA;देहीति याचने हिरी,&lt;br&gt;&#xA;सिरी च काय-देवता।&lt;br&gt;&#xA;पलायन्ति सिरिच्छितो,&lt;br&gt;&#xA;न याचे पर-सन्तकं॥&lt;br&gt;&#xA;२७५.&lt;br&gt;&#xA;स्वानो लद्धान निम्मंसं,&lt;br&gt;&#xA;अट्ठिं तुट्ठो पमोदति।&lt;br&gt;&#xA;सकन्तिकं मिगं सीहो,&lt;br&gt;&#xA;हित्वा हत्थिंनुधावति॥&lt;br&gt;&#xA;२७६.&lt;br&gt;&#xA;एवं छन्दानुरूपेन,&lt;br&gt;&#xA;जनो आसीसते फलं।&lt;br&gt;&#xA;महा छन्दा महन्तंव,&lt;br&gt;&#xA;हीनंव हीन-छन्दका॥&lt;br&gt;&#xA;२७७.&lt;br&gt;&#xA;नाना-छन्दा महाराज,&lt;br&gt;&#xA;एकागारे वसामसे।&lt;br&gt;&#xA;अहं गाम-वरं इच्छे,&lt;br&gt;&#xA;ब्राह्मणी च गवं सतं॥&lt;br&gt;&#xA;२७८.&lt;br&gt;&#xA;पुत्तो च आजञ्‍ञ-रथं,&lt;br&gt;&#xA;कञ्‍ञा च मणि-कुण्डलं।&lt;br&gt;&#xA;या चेसा पुण्णका जम्मी,&lt;br&gt;&#xA;उजुक्खलंभि-कङ्खति॥&lt;br&gt;&#xA;२७९.&lt;br&gt;&#xA;ठानं मित्ते धने कम्मे,&lt;br&gt;&#xA;सतुस्साहे सु-लब्भितं।&lt;br&gt;&#xA;तं दळ्हं दुक्‍करं करे,&lt;br&gt;&#xA;पञ्‍ञा-सति-समाधिना॥&lt;br&gt;&#xA;२८०.&lt;br&gt;&#xA;भेसज्‍जे विहिते सुद्ध,&lt;br&gt;&#xA;बुद्धादि-रतनत्तये।&lt;br&gt;&#xA;पसादमाचरे निच्‍चं,&lt;br&gt;&#xA;सज्‍जने स-गुणेपि च॥&lt;br&gt;&#xA;२८१.&lt;br&gt;&#xA;राजा रट्ठेन धातुसो,&lt;br&gt;&#xA;बालो पापेहि दुम्मनो,&lt;br&gt;&#xA;अलङ्कारेन इत्थीपि,&lt;br&gt;&#xA;कामेहि च न तप्पति॥&lt;br&gt;&#xA;२८२.&lt;br&gt;&#xA;अप्पिच्छो च धुतङ्गेन,&lt;br&gt;&#xA;आरद्धो वीरियेन हि।&lt;br&gt;&#xA;विसारदो परिसाय,&lt;br&gt;&#xA;परिच्‍चागेन दायको।&lt;br&gt;&#xA;सवनेन सु-धम्मंपि,&lt;br&gt;&#xA;न तप्पतिव पण्डितो॥&lt;br&gt;&#xA;२८३.&lt;br&gt;&#xA;जेट्ठस्स सितं हसितं,&lt;br&gt;&#xA;मज्झस्स मधुरस्सरं।&lt;br&gt;&#xA;लोके अंस-सिरो-कम्पं,&lt;br&gt;&#xA;जम्मस्स अप-हस्सितं।&lt;br&gt;&#xA;एतेसं अति-हस्सितं,&lt;br&gt;&#xA;हासो होति यथाक्‍कमं॥&lt;br&gt;&#xA;२८४.&lt;br&gt;&#xA;नत्थि दुट्ठे नयो अत्थि,&lt;br&gt;&#xA;न धम्मो न सु-भासितं।&lt;br&gt;&#xA;निक्‍कमं दुट्ठे युञ्‍जेय्य,&lt;br&gt;&#xA;सो हि सब्भिं न रञ्‍जति॥&lt;br&gt;&#xA;२८५.&lt;br&gt;&#xA;दुल्‍लभं पकतिं वाचं,&lt;br&gt;&#xA;दुल्‍लभो खेमको सुतो।&lt;br&gt;&#xA;दुल्‍लभा सदिसी जाया,&lt;br&gt;&#xA;दुल्‍लभो स-जनो पियो॥&lt;br&gt;&#xA;२८६.&lt;br&gt;&#xA;धजो रथस्स पञ्‍ञाणं,&lt;br&gt;&#xA;धूमो पञ्‍ञाणमग्गिनो।&lt;br&gt;&#xA;राजा रट्ठस्स पञ्‍ञाणं,&lt;br&gt;&#xA;भत्ता पञ्‍ञाणमित्थिया॥&lt;br&gt;&#xA;२८७.&lt;br&gt;&#xA;दुन्‍नारिया कुलं सुद्धं,&lt;br&gt;&#xA;पुत्तो नस्सति लालना।&lt;br&gt;&#xA;समिद्धि अ-नया बन्धु,&lt;br&gt;&#xA;पवासा मदना हिरी॥&lt;br&gt;&#xA;२८८.&lt;br&gt;&#xA;माता पिता च पुत्तानं,&lt;br&gt;&#xA;नोवादे बहु-सासन्‍नं।&lt;br&gt;&#xA;पण्डिता मातरो अप्पं,&lt;br&gt;&#xA;वदेय्युं वज्‍ज-दीपनं॥&lt;br&gt;&#xA;२८९.&lt;br&gt;&#xA;लाळये पञ्छ-वस्सानि,&lt;br&gt;&#xA;दस-वस्सानि ताळये।&lt;br&gt;&#xA;पत्ते तु सोळसे वस्से,&lt;br&gt;&#xA;पुत्तं मित्तंवदाचरे॥&lt;br&gt;&#xA;२९०.&lt;br&gt;&#xA;लालने धीतरं दोसा,&lt;br&gt;&#xA;पालने बहवो गुणा।&lt;br&gt;&#xA;धीतुया किरियं निच्‍चं,&lt;br&gt;&#xA;पस्सन्तु सुट्ठु मातरो॥&lt;br&gt;&#xA;इति पकिण्णक-निद्देसो नाम&lt;br&gt;&#xA;सत्तमा परिच्छेदो।&lt;/p&gt;</description>
    </item>
    <item>
      <title>१२ सील-निद्देस</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/12_sIla-niddesa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/12_sIla-niddesa/</guid>
      <description>&lt;p&gt;सील-निद्देस&lt;br&gt;&#xA;२९१.&lt;br&gt;&#xA;पमादं भयतो दिस्वा,&lt;br&gt;&#xA;अ-प्पमादञ्च खेमतो।&lt;br&gt;&#xA;भावेथ अट्ठङ्गिकं मग्गं,&lt;br&gt;&#xA;एसा बुद्धानुसासनी॥&lt;br&gt;&#xA;२९२.&lt;br&gt;&#xA;हीनेन ब्रह्म-चरियेन,&lt;br&gt;&#xA;खत्तिये उपपज्जति।&lt;br&gt;&#xA;मज्झिमेन च देवत्तं,&lt;br&gt;&#xA;उत्तमेन वि-सुज्झति॥&lt;br&gt;&#xA;क.&lt;br&gt;&#xA;नगरे बन्धुमतिया,&lt;br&gt;&#xA;बन्धुमा नाम खत्तियो।&lt;br&gt;&#xA;दिवसे पुण्णमाय सो,&lt;br&gt;&#xA;उपगच्छि उपोसथं॥&lt;br&gt;&#xA;ख.&lt;br&gt;&#xA;अहं तेन समयेन,&lt;br&gt;&#xA;गुम्भ-दासी अहं तहिं।&lt;br&gt;&#xA;दिस्वा स-राजकं सेनं,&lt;br&gt;&#xA;एवाहं चिन्तयिं तदा॥&lt;br&gt;&#xA;ग.&lt;br&gt;&#xA;राजापि रज्जं छट्टेत्वा,&lt;br&gt;&#xA;उपगच्छि उपोसथं।&lt;br&gt;&#xA;स-फलं नून तं कम्मं,&lt;br&gt;&#xA;जन-कायो पमोदितो॥&lt;br&gt;&#xA;घ.&lt;br&gt;&#xA;योनिसो पच्चवेक्खित्वा,&lt;br&gt;&#xA;दुग्गच्चञ्च दलिद्दतं।&lt;br&gt;&#xA;मानसं सम्पहंसित्वा,&lt;br&gt;&#xA;उपगच्छिमु पोसथं॥&lt;br&gt;&#xA;ङ.&lt;br&gt;&#xA;अहं उपोसथं कत्वा,&lt;br&gt;&#xA;सम्मा-सम्बुद्धसासने।&lt;br&gt;&#xA;तेन कम्मेन सु-कतेन,&lt;br&gt;&#xA;तावतिंसं अगच्छहं॥&lt;br&gt;&#xA;च.&lt;br&gt;&#xA;तत्थ मे सु-कतं ब्यम्हं,&lt;br&gt;&#xA;उब्भ-योजनमुग्गतं।&lt;br&gt;&#xA;कूटागार-वरूपेतं,&lt;br&gt;&#xA;महासनसु-भूसितं॥&lt;br&gt;&#xA;छ.&lt;br&gt;&#xA;अच्छरा सत-सहस्सा,&lt;br&gt;&#xA;उपतिट्ठन्ति मं सदा।&lt;br&gt;&#xA;अञ्ञे देवे अतिक्कम्म,&lt;br&gt;&#xA;अतिरोचामि सब्बदा॥&lt;br&gt;&#xA;ज.&lt;br&gt;&#xA;चतुसट्ठि-देव-राजूनं ,&lt;br&gt;&#xA;महेसित्तमकारयिं।&lt;br&gt;&#xA;तेसट्ठि-चक्कवत्तिनं,&lt;br&gt;&#xA;महेसित्तमकारयिं॥&lt;br&gt;&#xA;झ.&lt;br&gt;&#xA;सुवण्ण-वणा हुत्वान,&lt;br&gt;&#xA;भवेसु संसरामहं।&lt;br&gt;&#xA;सब्बत्थ पवरा होमि,&lt;br&gt;&#xA;उपोसथस्सिदं फलं॥&lt;br&gt;&#xA;ञ.&lt;br&gt;&#xA;हत्थि-यानं अस्स-यानं,&lt;br&gt;&#xA;रथ-यानञ्च सिविकं।&lt;br&gt;&#xA;लभामि सब्बमेतम्पि,&lt;br&gt;&#xA;उपोसथस्सिदं फलं॥&lt;br&gt;&#xA;ट.&lt;br&gt;&#xA;सोण्ण-मयं रूपि-मयं,&lt;br&gt;&#xA;अथोपि फलिका-मयं।&lt;br&gt;&#xA;लोहितङ्ग-मयञ्चेव,&lt;br&gt;&#xA;सब्बं पटिलभामहं॥&lt;br&gt;&#xA;ठ.&lt;br&gt;&#xA;कोसेय्य-कम्बलियानि ,&lt;br&gt;&#xA;खोम-कप्पासिकानि च।&lt;br&gt;&#xA;महग्घानि च वत्थानि,&lt;br&gt;&#xA;सब्बं पटिलभामहं॥&lt;br&gt;&#xA;ड.&lt;br&gt;&#xA;अन्नं पानं खादनीयं,&lt;br&gt;&#xA;वत्थं सेनासनानि च।&lt;br&gt;&#xA;सब्बमेतं पटिलभे,&lt;br&gt;&#xA;उपोसथस्सिदं फलं॥&lt;br&gt;&#xA;ढ.&lt;br&gt;&#xA;वर-गन्धञ्च मालञ्च,&lt;br&gt;&#xA;चुण्णकञ्छ विलेपनं।&lt;br&gt;&#xA;सब्बमेतं पटिलभे,&lt;br&gt;&#xA;उपोसथस्सिदं फलं॥&lt;br&gt;&#xA;ण.&lt;br&gt;&#xA;कूटागारञ्च पासादं,&lt;br&gt;&#xA;मण्डपं हम्मियं गुहं।&lt;br&gt;&#xA;सब्बमेतं पटिलभे,&lt;br&gt;&#xA;उपोसथस्सिदं फलं॥&lt;br&gt;&#xA;त.&lt;br&gt;&#xA;जातिया सत्त-वस्साहं,&lt;br&gt;&#xA;पब्बजिं अन-गारियं।&lt;br&gt;&#xA;अड्ढ-मासे अ-सप्पत्ते,&lt;br&gt;&#xA;अर हत्तं अपापुणिं॥&lt;br&gt;&#xA;थ.&lt;br&gt;&#xA;किलेसा झापिता मय्हं,&lt;br&gt;&#xA;भवा सब्बे समूहता।&lt;br&gt;&#xA;सब्बासव-परिक्खीणा,&lt;br&gt;&#xA;नत्थि दानि पुन-ब्भवो॥&lt;br&gt;&#xA;द.&lt;br&gt;&#xA;एक-नवुतितो कप्पे,&lt;br&gt;&#xA;यं कम्ममकरिं तदा।&lt;br&gt;&#xA;दुग्गतिं नाभिजानामि,&lt;br&gt;&#xA;उपोसथस्सिदं फलं॥&lt;br&gt;&#xA;ध.&lt;br&gt;&#xA;स्वागतं वत मे आसि,&lt;br&gt;&#xA;मम बुद्धस्स सन्तिके।&lt;br&gt;&#xA;तिस्सो विज्जा अनु-पत्ता,&lt;br&gt;&#xA;कतं बुद्धस्स सासनं॥&lt;br&gt;&#xA;न.&lt;br&gt;&#xA;पटिसम्भिदा चतस्सो,&lt;br&gt;&#xA;विमोकापि च अट्ठिमे।&lt;br&gt;&#xA;छळाभिञ्ञा सच्छिकता,&lt;br&gt;&#xA;कतं बुद्धस्स सासनं॥&lt;br&gt;&#xA;२९३.&lt;br&gt;&#xA;ञातीनञ्च पियो होति,&lt;br&gt;&#xA;मित्तेसु च विरोचति।&lt;br&gt;&#xA;कायस्स भेदा सु-गतिं,&lt;br&gt;&#xA;उपपज्जति सीलवा॥&lt;br&gt;&#xA;२९४.&lt;br&gt;&#xA;निब्बानं पत्थयन्तेन समादिन्नं,&lt;br&gt;&#xA;पञ्च-सीलम्पि अधि-सीलं।&lt;br&gt;&#xA;दस-सीलम्पि अधि-सीलमेव॥&lt;br&gt;&#xA;क.&lt;br&gt;&#xA;नगरे चन्दवतिया,&lt;br&gt;&#xA;भटको आसहं तदा।&lt;br&gt;&#xA;पर-कम्मायने युत्तो,&lt;br&gt;&#xA;पब्बज्जं न लभामहं॥&lt;br&gt;&#xA;ख.&lt;br&gt;&#xA;महन्धकार-पिहिता ,&lt;br&gt;&#xA;तिविधग्गीहि डय्हरे।&lt;br&gt;&#xA;केन नुखो उपायेन,&lt;br&gt;&#xA;वि-संयुत्तो भवे अहं॥&lt;br&gt;&#xA;ग.&lt;br&gt;&#xA;देय्यधम्मो च मे नत्थि,&lt;br&gt;&#xA;भटको दुक्खितो अहं।&lt;br&gt;&#xA;यं नूनाहं पञ्च-सीलं,&lt;br&gt;&#xA;रक्खेय्यं परिपूरयं॥&lt;br&gt;&#xA;घ.&lt;br&gt;&#xA;अनोमदस्सिस्स मुनिनो,&lt;br&gt;&#xA;निसभो नाम सावको।&lt;br&gt;&#xA;तमहं उपसङ्कम्म,&lt;br&gt;&#xA;पञ्च-सिक्खापदग्गहिं॥&lt;br&gt;&#xA;ङ.&lt;br&gt;&#xA;वस्स-सत-सहस्सानि ,&lt;br&gt;&#xA;आयु विज्जति तावदे।&lt;br&gt;&#xA;तावता पञ्च-सीलानि,&lt;br&gt;&#xA;परिपुण्णानि गोपयिं॥&lt;br&gt;&#xA;च.&lt;br&gt;&#xA;मच्चु-कालम्हि सम्पत्ते,&lt;br&gt;&#xA;देवा अस्सासयन्ति मं।&lt;br&gt;&#xA;रथो सहस्स-युत्तो ते,&lt;br&gt;&#xA;मारिसस्स उपट्ठितो॥&lt;br&gt;&#xA;छ.&lt;br&gt;&#xA;वत्तन्ते चरिमे चित्ते,&lt;br&gt;&#xA;मम सीलं अनुस्सरिं।&lt;br&gt;&#xA;तेन कम्मेन सु-कतेन,&lt;br&gt;&#xA;तावतिंसं अगच्छहं॥&lt;br&gt;&#xA;ज.&lt;br&gt;&#xA;तिंसखत्तुञ्च देविन्दो,&lt;br&gt;&#xA;देव-रज्जमकारयिं।&lt;br&gt;&#xA;दिब्ब-सुखं अनुभविं,&lt;br&gt;&#xA;अच्छराहि पुरक्खत्तो॥&lt;br&gt;&#xA;झ.&lt;br&gt;&#xA;पञ्च-सत्ततिखत्त्तु-ञ्च ,&lt;br&gt;&#xA;चक्कवत्ती अहोसहं।&lt;br&gt;&#xA;पदेस-रज्जं विपुलं,&lt;br&gt;&#xA;गणनातो अ-सङ्खयं॥&lt;br&gt;&#xA;ञ.&lt;br&gt;&#xA;देव-लोका चवित्वान,&lt;br&gt;&#xA;सुक्क-मूलेन चोदितो।&lt;br&gt;&#xA;पुरे वेसालियं जातो,&lt;br&gt;&#xA;महा-कुले सु-अड्ढके॥&lt;br&gt;&#xA;ट.&lt;br&gt;&#xA;वस्सूपनायिके काले,&lt;br&gt;&#xA;दिब्बन्ते जिन-सासने।&lt;br&gt;&#xA;माता च मे पिता चेव,&lt;br&gt;&#xA;पञ्च-सिक्खापदग्गहुं॥&lt;br&gt;&#xA;ठ.&lt;br&gt;&#xA;सह सुत्वानहं सीलं,&lt;br&gt;&#xA;मम सीलं अनुस्सरिं।&lt;br&gt;&#xA;एकासने निसीदित्वा,&lt;br&gt;&#xA;अरहत्तमपापुणिं॥&lt;br&gt;&#xA;ड.&lt;br&gt;&#xA;जातिया पञ्च-वस्सेन,&lt;br&gt;&#xA;अरहत्तमपापुणिं।&lt;br&gt;&#xA;उपसम्पादयि बुद्धो,&lt;br&gt;&#xA;गुणमञ्ञाय चक्खुमा॥&lt;br&gt;&#xA;ढ.&lt;br&gt;&#xA;परिपुण्णानि गोपेत्वा,&lt;br&gt;&#xA;पञ्च-सिक्खापदानहं।&lt;br&gt;&#xA;अ-परिमेय्यितो कप्पे,&lt;br&gt;&#xA;विनिपातं न गच्छहं॥&lt;br&gt;&#xA;ण.&lt;br&gt;&#xA;स्वाहं यसमनुभविं,&lt;br&gt;&#xA;तेसं सीलान वाहसा।&lt;br&gt;&#xA;कप्प-कोटिपि कित्तेन्तो,&lt;br&gt;&#xA;कित्तये एक-देसकं॥&lt;br&gt;&#xA;त.&lt;br&gt;&#xA;पञ्च-सीलानि गोपेत्वा,&lt;br&gt;&#xA;तयो हेतू लभामहं।&lt;br&gt;&#xA;दीघायुको महा-भोगो,&lt;br&gt;&#xA;तिक्ख-पञ्ञो भवामहं॥&lt;br&gt;&#xA;थ.&lt;br&gt;&#xA;संकित्तेन्तो च सब्बेसं,&lt;br&gt;&#xA;अधि-मत्तञ्च पोरिसं।&lt;br&gt;&#xA;भवाभवे संसरित्वा,&lt;br&gt;&#xA;एते ठाने लभमहं॥&lt;br&gt;&#xA;द.&lt;br&gt;&#xA;अ-परिमेय्य-सीलेसु ,&lt;br&gt;&#xA;वत्तन्ता जिन-सावका।&lt;br&gt;&#xA;भवेसु यदि रज्जेय्युं,&lt;br&gt;&#xA;विपाको कीदिसो भवे॥&lt;br&gt;&#xA;ध.&lt;br&gt;&#xA;सु-चिण्णं मे पञ्च-सीलं,&lt;br&gt;&#xA;भटकेन तपस्सिना।&lt;br&gt;&#xA;तेन सीलेनहं अज्ज,&lt;br&gt;&#xA;मोचयिं सब्ब-बन्धना॥&lt;br&gt;&#xA;न.&lt;br&gt;&#xA;अ-परिमेय्यितो कप्पे,&lt;br&gt;&#xA;पञ्च-सीलानि गोपयिं।&lt;br&gt;&#xA;दुग्गतिं नाभिजानामि,&lt;br&gt;&#xA;पञ्च-सीलानिदं फलं॥&lt;br&gt;&#xA;प.&lt;br&gt;&#xA;पटिसम्भिदा चतस्सो,&lt;br&gt;&#xA;विमोक्खापि च अट्ठिमे।&lt;br&gt;&#xA;छळाभिञ्ञा सच्छिकता,&lt;br&gt;&#xA;कतं बुद्धस्स सासनं॥&lt;br&gt;&#xA;क.&lt;br&gt;&#xA;तं नमस्सन्ति ते विज्जा,&lt;br&gt;&#xA;सब्बे भूमा च खत्तिया।&lt;br&gt;&#xA;चत्तारो च महा-राजा,&lt;br&gt;&#xA;तिदसा च यसस्सिनो।&lt;br&gt;&#xA;अथ को नाम सो यक्खो,&lt;br&gt;&#xA;यं त्वं सक्क नमस्ससि॥&lt;br&gt;&#xA;ख.&lt;br&gt;&#xA;मं नमस्सन्ति ते-विज्जा,&lt;br&gt;&#xA;सब्बे भूमा च खत्तिया।&lt;br&gt;&#xA;चत्तारो च महा-राजा,&lt;br&gt;&#xA;तिदसा च यसस्सिनो॥&lt;br&gt;&#xA;ग.&lt;br&gt;&#xA;अहञ्च सील-सम्पन्ने,&lt;br&gt;&#xA;चिररत्त-समाहिते।&lt;br&gt;&#xA;सम्मा पब्बजिते वन्दे,&lt;br&gt;&#xA;ब्रह्म-चरिय परायने॥&lt;br&gt;&#xA;घ.&lt;br&gt;&#xA;ये गहट्ठा पुञ्ञ-करा,&lt;br&gt;&#xA;सीलवन्तो उपासका।&lt;br&gt;&#xA;धम्मेन दारं पोसेन्ति,&lt;br&gt;&#xA;ते नमस्सामि मातलि॥&lt;br&gt;&#xA;ङ.&lt;br&gt;&#xA;सेट्ठा हि किर लोकस्मिं,&lt;br&gt;&#xA;ये त्वं सक्क नमस्ससि।&lt;br&gt;&#xA;अहम्पि ते नमस्सामि,&lt;br&gt;&#xA;ये नमस्ससि वासव॥&lt;br&gt;&#xA;१.&lt;br&gt;&#xA;पालितत्थेरनागेन ,&lt;br&gt;&#xA;विसुद्धारामवासिना।&lt;br&gt;&#xA;सुतिच्छितानमत्थाय,&lt;br&gt;&#xA;कता नरदक्खदीपनी॥&lt;br&gt;&#xA;२.&lt;br&gt;&#xA;पुब्बाचरिय-सीहानं ,&lt;br&gt;&#xA;आलम्बित्वान निस्सयं।&lt;br&gt;&#xA;पालितो नाम यो थेरो,&lt;br&gt;&#xA;इमं गन्थ सु-लेखनी।&lt;br&gt;&#xA;सुन्दरमेव पस्सितुं,&lt;br&gt;&#xA;युञ्जेय्याथीध साधवे॥&lt;br&gt;&#xA;‘‘छप्पदिका’’।&lt;br&gt;&#xA;३.&lt;br&gt;&#xA;इमं गन्थं वाचुग्गतो,&lt;br&gt;&#xA;सचे भवसि माणव।&lt;br&gt;&#xA;पुण्नमायं यथा चन्दो,&lt;br&gt;&#xA;अति-सुद्धो विरोचति।&lt;br&gt;&#xA;तथेव त्वं पुण्ण-मनो,&lt;br&gt;&#xA;विरोच सिरिया धुवं॥&lt;br&gt;&#xA;४.&lt;br&gt;&#xA;सु-निट्ठितो अयं गन्थो,&lt;br&gt;&#xA;सक्कराजे दझम्फिये।&lt;br&gt;&#xA;पोट्ठपादम्हि सूरम्हि,&lt;br&gt;&#xA;कालपक्खे चतुद्दसिं॥&lt;br&gt;&#xA;५.&lt;br&gt;&#xA;सञ्चितेतं मया पुञ्ञं,&lt;br&gt;&#xA;तं-कम्मेन वरेन च।&lt;br&gt;&#xA;चिरं तिट्ठतु सद्धम्मो,&lt;br&gt;&#xA;अ-वेरा होन्तु पाणिनो॥&lt;br&gt;&#xA;६.&lt;br&gt;&#xA;इमं गन्थं पस्सित्वान,&lt;br&gt;&#xA;होन्तु सब्बेपि जन्तुनो।&lt;br&gt;&#xA;सुखिता धम्मिका ञाणी,&lt;br&gt;&#xA;धम्मं पालेतु पत्थिवो॥&lt;br&gt;&#xA;७.&lt;br&gt;&#xA;निब्बानं पत्थयन्तेन,&lt;br&gt;&#xA;सीलं रक्खन्तु सज्जना।&lt;br&gt;&#xA;ञत्वा धम्मं सुखावहं,&lt;br&gt;&#xA;पापुणन्तु अनासवं॥&lt;br&gt;&#xA;८.&lt;br&gt;&#xA;अट्ठ-कण्ड-मण्डिताय ,&lt;br&gt;&#xA;दक्खय अत्थ-दीपको।&lt;br&gt;&#xA;नर-सारो अयं गन्थो,&lt;br&gt;&#xA;चिर-कालं पतिट्ठतु॥&lt;br&gt;&#xA;९.&lt;br&gt;&#xA;यावता चन्द-सूरिया,&lt;br&gt;&#xA;नागच्छेय्युं मही-तले।&lt;br&gt;&#xA;पमोदिता इमं गन्थं,&lt;br&gt;&#xA;दिस्सन्तु नय-कोविदा॥&lt;br&gt;&#xA;१०.&lt;br&gt;&#xA;सम्मा छन्देनिमं गन्थ,&lt;br&gt;&#xA;वाचेन्ता परियापुणा।&lt;br&gt;&#xA;पसन्नेनानायासेन,&lt;br&gt;&#xA;पत्वा सुखेन कोविदं॥&lt;br&gt;&#xA;११.&lt;br&gt;&#xA;चन्दादिच्चाव आकासे,&lt;br&gt;&#xA;बहुस्सुतेहि सम्पदा।&lt;br&gt;&#xA;विसेस-पुग्गला हुत्वा,&lt;br&gt;&#xA;पप्पोन्तु अमतं पदं॥&lt;br&gt;&#xA;१२.&lt;br&gt;&#xA;उक्कट्ठ-धम्म-दानेन ,&lt;br&gt;&#xA;पापुणेय्यमनुत्तरं।&lt;br&gt;&#xA;लिङ्ग-सम्पत्ति-मेधावी,&lt;br&gt;&#xA;तक्की-पञ्ञा सु-पेसली॥&lt;/p&gt;</description>
    </item>
    <item>
      <title>१३ नरदक्ख थोमना आसीस</title>
      <link>https://vishvAsa.github.io/pALi/10_nIti-gantha-sangaho/08_naradakkhadIpanI/13_naradakkha_thomanA_AsIsa/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/08_naradakkhadIpanI/13_naradakkha_thomanA_AsIsa/</guid>
      <description>&lt;p&gt;नरदक्ख थोमना आसीस&lt;/p&gt;&#xA;&lt;h2 id=&#34;३-गथ&#34;&gt;३. गाथा&lt;/h2&gt;&#xA;&lt;p&gt;१.&lt;br&gt;&#xA;पालितो पाळिया छेको,&lt;br&gt;&#xA;त्वंसि गम्भीर-ञाणवा।&lt;br&gt;&#xA;पालियाव पालितस्स,&lt;br&gt;&#xA;ददामिदानि भो अहं॥&lt;br&gt;&#xA;२.&lt;br&gt;&#xA;दक्खावादेसु कुसलो,&lt;br&gt;&#xA;पालितो सासनन्धरी।&lt;br&gt;&#xA;पिटकेसु अज्झोगाय्ह,&lt;br&gt;&#xA;नरदक्खंभिसङ्खरी॥&lt;br&gt;&#xA;३.&lt;br&gt;&#xA;सुत-धरेन रचितं,&lt;br&gt;&#xA;एतं सार-गवेसिनो।&lt;br&gt;&#xA;अतन्दिका सु-दक्खन्तु,&lt;br&gt;&#xA;अग्गग्ग-सासने रता॥&lt;br&gt;&#xA;नरदक्ख थोमना आसीस&lt;/p&gt;&#xA;&lt;h2 id=&#34;२-गथ&#34;&gt;२. गाथा&lt;/h2&gt;&#xA;&lt;p&gt;१.&lt;br&gt;&#xA;ञुं पालितोध जातो यो,&lt;br&gt;&#xA;थेरो सो अब्भुतोव ञुं।&lt;br&gt;&#xA;ञुं महा-पालितो सन्तो,&lt;br&gt;&#xA;निकाय-पालितो च ञुं॥&lt;br&gt;&#xA;२.&lt;br&gt;&#xA;ञुं नर-दक्ख-गन्थं यं,&lt;br&gt;&#xA;सोवका नर-दक्ख-दं।&lt;br&gt;&#xA;नरा दक्खन्तु सम्मा च,&lt;br&gt;&#xA;दक्खत्तं पापुणन्तु ञुं॥&lt;/p&gt;</description>
    </item>
  </channel>
</rss>
