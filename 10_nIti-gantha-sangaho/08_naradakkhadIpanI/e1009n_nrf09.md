---
title: साधुजन-निद्देस

---
साधुजन-निद्देस  
२१२.  
काय-कम्मं सुचि तेसं,  
वाचा-कम्मं अनाविलं।  
मनो-कम्मं सुचि-सुद्धं,  
तादिसा सुजना नरा॥  
२१३.  
सेट्ठ-वित्तं सुतं पञ्‍ञा,  
सद्धनं सत्तधा होत्ति।  
सद्धा सीलं सुतं चागो,  
पञ्‍ञा चेव हिरोत्तप्पं॥  
२१४.  
सद्धम्मापि च सत्तेव,  
सद्धा हिरी च ओत्तप्पं।  
बाहुस्सच्‍चं धिरो चेव,  
सति पञ्‍ञा च इच्‍चेवं॥  
२१५.  
हिरी-ओत्तप्प-सम्पन्‍ना ,  
सुक्त्क-धम्म-समाहिता।  
सन्तो सप्पुरिसा लोके,  
देव-धम्माति वुच्‍चरे॥  
२१६.  
सद्धो हिरिमा ओत्तप्पी,  
वीरो पञ्‍ञो स-गारवो।  
भब्बो आपज्‍जितुं बुद्धिं,  
विरूळ्हिञ्‍च विपुल्‍लतं॥  
२१७.  
यो वे कतञ्‍ञू कत-वेदि धीरो,  
कल्याण-मित्तो दळ्हअ-भत्तो च होति।  
दुक्खित्तस्स सक्‍कच्‍चं करोति किच्‍चं,  
तथाविधं सप्पुरिसं वदन्ति॥  
२१८.  
माता-पेत्ति-भरं जन्तुं,  
कुले जेट्ठापचायिनं।  
सण्हं सखिल-सम्भासं,  
पेसुणेयप्पहायिनं॥  
२१९.  
मच्छेर-विनये युत्तं,  
सच्‍चं कोधाभितुं नरं।  
तं वे देवा तावतिंसा,  
आहु सप्पुरिसो इति॥  
२२०.  
अ-प्पमादेन मघवा,  
देवानं सेट्ठतं गतो।  
अ-प्पमादं पसंसन्ति,  
पमादो गरहितो सदा॥  
२२१.  
दानं सीलं परिच्‍चागं,  
आज्‍जवं मद्दवं तपं।  
अ-कोधं अ-विहिंसञ्‍च,  
खन्तीच अ-विरोधनं॥  
२२२.  
इच्‍चेते कुसले धम्मे,  
ठिते पस्सामि अत्तनि।  
ततो मे जायते पीति,  
सोमनस्सञ्‍चनप्पकं॥  
२२३.  
ननु तेयेव सन्ता नो,  
सागरा न कुलाचला।  
मनंपि मरियादं ये,  
संवट्टेपि जहन्ति नो॥  
२२४.  
न पुप्फ-गन्धो पटिवातमेति,  
न चन्दनं तग्गर मल्‍लिका वा।  
सतञ्‍च गन्धो पटिवातमेति,  
सब्बा दिसा सप्पुरिसो पवायति॥  
२२५.  
तेपि लोक-हिता सत्ता,  
सूरियो चन्दिमा अपि।  
अत्थं पस्स गमिस्सन्ति,  
नियमो केन लङ्घते॥  
२२६.  
सत्था देव-मनुस्सानं,  
वसी सोपि मुनिस्सरो।  
गतोव निब्बुतिं सब्बे,  
सङ्खारा न हि सस्सता॥  
२२७.  
करेय्य कुसलं सब्बं,  
सिवं निब्बानमावहं।  
सरेय्यअ अ-निच्‍चं खन्धं,  
निब्बिदा-ञाण-गोचरं॥  
२२८.  
यातानुयायी च भवाहि माणव,  
अल्‍लञ्‍च पाणिं परिवज्‍जयस्सु।  
मा चस्सु मित्तेसु कदाचि दुब्भि,  
मा च वसं अ-सतीनं गच्छ॥  
२२९.  
अ-सन्धवं नापि च दिट्ठ-पुब्बं,  
यो आसनेनापि निमन्तयेय्य।  
तस्सेव अत्थं पुरिसो करेय्य,  
यातानुयायीतितमाहुपण्डिता॥  
२३०.  
यस्सेकरत्तिपि घरे वसेय्य,  
यत्थन्‍न-पानं पुरिसो लभेय्य।  
न तस्स पापं मनसापि चिन्तेय्य,  
अ-दुब्भ-पाणि दहते मित्त-दुब्भो॥  


## ततीय साधुनर

२३१.  
यस्स रुक्खस्स छायाय,  
निसीदेय्य सयेय्य वा।  
न तस्स साखं भञ्‍जेय्य,  
मित्त-दुब्भो हि पापको॥  


## चतुत्थ साधुनर

२३२.  
पुण्णंपि चे मं पथविं धनेन,  
दज्‍जित्थिया पुरिसो सम्मताय।  
सद्धा खणं अतिमञ्‍ञेय्य तंपि,  
तासं वसं अ-सतीनं न गच्छे॥  
२३३.  
एवं खो यातं अनुयायी होति,  
अल्‍लञ्‍च पाणिं दहते पुनेवं।  
अ-सती च सा सो पन मित्तं-दुब्भो,  
सो धम्मिको होहि जहस्सु अ-धम्मं॥  