<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ महारहनीति on पाळिषु विश्वासटिप्पणयो</title>
    <link>https://vishvAsa.github.io/pALi/10_nIti-gantha-sangaho/04_mahArahanIti/</link>
    <description>Recent content in &#43;०४ महारहनीति on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/10_nIti-gantha-sangaho/04_mahArahanIti/index.xml" rel="self" type="application/rss+xml" />
    <item>
      <title>० पण्डितकथा</title>
      <link>https://vishvAsa.github.io/pALi/10_nIti-gantha-sangaho/04_mahArahanIti/0_paNDitakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/04_mahArahanIti/0_paNDitakathA/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;महारहनीति&lt;br&gt;&#xA;पण्डितकथा&lt;br&gt;&#xA;१.&lt;br&gt;&#xA;महारहरहं सक्य,&lt;br&gt;&#xA;मुनिं नीवरणा तण्हा।&lt;br&gt;&#xA;मुत्तं मुत्तं सुदस्सनं,&lt;br&gt;&#xA;वन्दे बोधिवरं वरं॥&lt;br&gt;&#xA;२.&lt;br&gt;&#xA;मुनिना मुनिनागेन,&lt;br&gt;&#xA;दुट्ठपब्बज्जिता जिता।&lt;br&gt;&#xA;यथा यथाअसद्धम्म-&lt;br&gt;&#xA;पुरणा पुरणादयो॥&lt;br&gt;&#xA;३.&lt;br&gt;&#xA;तथा तथागतोवादा,&lt;br&gt;&#xA;नुगते लोकनीतियं।&lt;br&gt;&#xA;कतयोगेन विदूना,&lt;br&gt;&#xA;जेय्योवानत्थ कारिनो॥&lt;br&gt;&#xA;४.&lt;br&gt;&#xA;नितीध जन्तुनं सारो,&lt;br&gt;&#xA;मित्ताचरियाच पीतरा।&lt;br&gt;&#xA;नीतिमा सुबुद्धि ब्यत्तो,&lt;br&gt;&#xA;सुतवा अत्थदस्सिमा॥&lt;br&gt;&#xA;५.&lt;br&gt;&#xA;कविहेरञ्ञका कत्वा,&lt;br&gt;&#xA;सुत्तत्तं सत्थकञ्चनं।&lt;br&gt;&#xA;गज्जपज्जाद्यालङ्कारं,&lt;br&gt;&#xA;करोन्तीध मनोरम्मं॥&lt;br&gt;&#xA;६.&lt;br&gt;&#xA;वुत्यं विसदञाणस्स,&lt;br&gt;&#xA;ञातो अत्थोतरस्स न।&lt;br&gt;&#xA;सुरप्पभाय आदासो,&lt;br&gt;&#xA;छायं दिस्से न माकरे॥&lt;br&gt;&#xA;७.&lt;br&gt;&#xA;महातेजोपि तेजोयं,&lt;br&gt;&#xA;मत्तिकं नमुदुकंकरो।&lt;br&gt;&#xA;आपो आपेति मुदुकं,&lt;br&gt;&#xA;साधुवाचाच कक्खळं॥&lt;br&gt;&#xA;८.&lt;br&gt;&#xA;मुदुनाव रिपुं जेति,&lt;br&gt;&#xA;मुदुना जेति दारुणं।&lt;br&gt;&#xA;नोसिद्धं मुदुना किञ्चि,&lt;br&gt;&#xA;यत्वतो मुदुना जये॥&lt;br&gt;&#xA;९.&lt;br&gt;&#xA;चन्दनं सीतलं लोके,&lt;br&gt;&#xA;ततो चन्दंव सीतलं।&lt;br&gt;&#xA;चन्दनचन्दसीतम्हा,&lt;br&gt;&#xA;वाक्यं साधुसुभासितं॥&lt;br&gt;&#xA;१०.&lt;br&gt;&#xA;पत्तकल्लोदितं अप्पं,&lt;br&gt;&#xA;वाक्यं सुभासितं भवे।&lt;br&gt;&#xA;खुद्दितस्स कदन्नंपि,&lt;br&gt;&#xA;सुत्तं सादुरसो सिया॥&lt;br&gt;&#xA;११.&lt;br&gt;&#xA;सत्थकापि बहूवाचा,&lt;br&gt;&#xA;नादरा बहुभाणिनो।&lt;br&gt;&#xA;सोपकारमुदासीनं,&lt;br&gt;&#xA;ननुदिट्ठं नदीजलं॥&lt;br&gt;&#xA;१२.&lt;br&gt;&#xA;संसारविसरुक्खस्स ,&lt;br&gt;&#xA;द्वयमेवामतंफलं।&lt;br&gt;&#xA;सुभासितस्ससारादो,&lt;br&gt;&#xA;साधूहिरसमागमो॥&lt;br&gt;&#xA;१३.&lt;br&gt;&#xA;पासाणछत्तं गरुकं,&lt;br&gt;&#xA;ततो देवानचिक्खना।&lt;br&gt;&#xA;ततो वुड्ढानमोवादो,&lt;br&gt;&#xA;ततो बुद्धस्स सासनं।&lt;br&gt;&#xA;१४.&lt;br&gt;&#xA;तुलं सल्लहुकं लोके,&lt;br&gt;&#xA;ततो चपलजातिको।&lt;br&gt;&#xA;ततोनोवादिको ततो,&lt;br&gt;&#xA;यति धम्मेपमादको॥&lt;br&gt;&#xA;१५.&lt;br&gt;&#xA;अह गच्छति हायन्ती,&lt;br&gt;&#xA;सत्तानमिध जीवितं।&lt;br&gt;&#xA;तस्माहि मापमत्तत्वं,&lt;br&gt;&#xA;गच्छन्तु जिनसासने॥&lt;br&gt;&#xA;१६.&lt;br&gt;&#xA;पण्डितस्स पसंसाय,&lt;br&gt;&#xA;दण्डोबालेन दीयते।&lt;br&gt;&#xA;पण्डितो पण्डितेनेव,&lt;br&gt;&#xA;वण्णितोव सुवण्णितो॥&lt;br&gt;&#xA;१७.&lt;br&gt;&#xA;सतेसु जायते सूरो,&lt;br&gt;&#xA;सहस्सेसुच पण्डितो।&lt;br&gt;&#xA;वुत्ता सतसहस्सेसु,&lt;br&gt;&#xA;दाता भवतिवा नवा॥&lt;br&gt;&#xA;१८.&lt;br&gt;&#xA;भूपत्तंच पण्डितत्तञ्च,&lt;br&gt;&#xA;नेवतुल्यं कदाचिपि।&lt;br&gt;&#xA;सदेसेपूजितो राजा,&lt;br&gt;&#xA;बुद्धो सब्बत्थपूजितो॥&lt;br&gt;&#xA;१९.&lt;br&gt;&#xA;क्वातिभारो समत्थानं,&lt;br&gt;&#xA;किंदूरो ब्यवहारिनं।&lt;br&gt;&#xA;कोविदेसो सविज्जानं,&lt;br&gt;&#xA;कोपरो पियवादिनं॥&lt;br&gt;&#xA;२०.&lt;br&gt;&#xA;ननु ते येवसन्ता नो,&lt;br&gt;&#xA;सागरा नकुलाचला।&lt;br&gt;&#xA;अप्पम्पि मरियादं ये,&lt;br&gt;&#xA;संवट्टेवि जहन्तिनो॥&lt;br&gt;&#xA;२१.&lt;br&gt;&#xA;पलयेतीतमरियादा ,&lt;br&gt;&#xA;भवन्तिकिर सागरा।&lt;br&gt;&#xA;मरियादातिकं साधु,&lt;br&gt;&#xA;नइच्छन्ति पलयेपि॥&lt;br&gt;&#xA;२२.&lt;br&gt;&#xA;सतं दीघायुकं सब्ब,&lt;br&gt;&#xA;सत्तानं सुखकारणं।&lt;br&gt;&#xA;असतंपन सब्बेसं,&lt;br&gt;&#xA;दुक्खहेतु नसंसयो॥&lt;br&gt;&#xA;२३.&lt;br&gt;&#xA;पामोक्खे सुजने सन्ते,&lt;br&gt;&#xA;सब्बेपि सुजना जना।&lt;br&gt;&#xA;जातेकस्मिंसारगन्धे,&lt;br&gt;&#xA;सब्बे गन्धमया दुमा॥&lt;br&gt;&#xA;२४.&lt;br&gt;&#xA;अत्तना यदि एकेन,&lt;br&gt;&#xA;विनतेन महाजना।&lt;br&gt;&#xA;विनयं यन्ति सब्बेपि,&lt;br&gt;&#xA;को तं नासेय्य पण्डितो॥&lt;br&gt;&#xA;२५.&lt;br&gt;&#xA;सरीरस्स गुणानञ्च,&lt;br&gt;&#xA;दूरमच्चन्त मन्तरं।&lt;br&gt;&#xA;सरीरं खणविद्धंसि,&lt;br&gt;&#xA;कप्पन्तिट्ठायिनो गुणा॥&lt;br&gt;&#xA;२६.&lt;br&gt;&#xA;यदि निच्चमनिच्चेन,&lt;br&gt;&#xA;निमलं मलवाहिना।&lt;br&gt;&#xA;यो सो कायेन लभेथ,&lt;br&gt;&#xA;किंनलद्धं भवे नुकिं॥&lt;br&gt;&#xA;२७.&lt;br&gt;&#xA;धम्मत्थकाममोक्खानं,&lt;br&gt;&#xA;पाणं संसिद्धिकारणं।&lt;br&gt;&#xA;तन्निघाता किन्नहतं,&lt;br&gt;&#xA;रक्खना किन्नरक्खितं॥&lt;br&gt;&#xA;२८.&lt;br&gt;&#xA;अत्ता बन्धु मनुस्सस्स,&lt;br&gt;&#xA;रिपु अत्ताव जन्तुनं।&lt;br&gt;&#xA;अत्ताव नियतो ञाति,&lt;br&gt;&#xA;अत्ताव नियतो रिपु॥&lt;br&gt;&#xA;२९.&lt;br&gt;&#xA;अत्तनोपरिचागेन,&lt;br&gt;&#xA;यंसितमनुरक्खनं।&lt;br&gt;&#xA;करोन्ति सज्जनायेव,&lt;br&gt;&#xA;न तं नीतिमता मतं॥&lt;br&gt;&#xA;३०.&lt;br&gt;&#xA;तिणानि भूमिरुदकं,&lt;br&gt;&#xA;चतुत्थी वाक्यसुट्ठुता।&lt;br&gt;&#xA;एतानि हि सतंगेहे,&lt;br&gt;&#xA;नोछिन्दन्ते कदाचिपि॥&lt;br&gt;&#xA;३१.&lt;br&gt;&#xA;अम्बुं पिवन्तिनो नज्जो,&lt;br&gt;&#xA;रुक्खो खादतिनो फलं।&lt;br&gt;&#xA;मेघो क्वचिपि नो सस्सं,&lt;br&gt;&#xA;परत्थाय सतंधनं॥&lt;br&gt;&#xA;३२.&lt;br&gt;&#xA;सतं फरुसवाचाहि,&lt;br&gt;&#xA;नयाति विकतिं मनो।&lt;br&gt;&#xA;तिणुक्काहि नसक्काव,&lt;br&gt;&#xA;तापेतुं सागरे जलं॥&lt;br&gt;&#xA;३३.&lt;br&gt;&#xA;सम्पत्यं महत्तंचेतो,&lt;br&gt;&#xA;भवत्युप्पलकोमलं।&lt;br&gt;&#xA;विप्पत्यञ्च महासेले,&lt;br&gt;&#xA;सिलासङ्घादकक्कसो॥&lt;br&gt;&#xA;३४.&lt;br&gt;&#xA;अत्थं महन्तमापज्ज,&lt;br&gt;&#xA;विज्जं सम्पत्तिमेवच।&lt;br&gt;&#xA;चरेय्यामानथद्धोयो,&lt;br&gt;&#xA;पण्डितो सो पवुच्चति॥&lt;br&gt;&#xA;३५.&lt;br&gt;&#xA;नालब्भमभिपत्थेन्ति ,&lt;br&gt;&#xA;नट्ठम्पि नचसोचरे।&lt;br&gt;&#xA;विप्पत्यञ्च नमुय्हन्ति,&lt;br&gt;&#xA;येनरा तेव पण्डितो॥&lt;br&gt;&#xA;३६.&lt;br&gt;&#xA;गण्ठिट्ठाने एकपदे,&lt;br&gt;&#xA;नातिमञ्ञेय्य पण्डितो।&lt;br&gt;&#xA;किं अक्को वेळुपब्भारो,&lt;br&gt;&#xA;तिमहादीपभानुदो॥&lt;br&gt;&#xA;३७.&lt;br&gt;&#xA;गुणदोसेसुमेकेन,&lt;br&gt;&#xA;नत्थि कोचि विवज्जितो।&lt;br&gt;&#xA;सुखुमालस्स पदुमस्स,&lt;br&gt;&#xA;नळा भवति कक्कसा॥&lt;br&gt;&#xA;३८.&lt;br&gt;&#xA;सुमहन्तानि सत्थानि,&lt;br&gt;&#xA;धारयन्तो बहुस्सुता।&lt;br&gt;&#xA;छेत्तारो संसयानन्तु,&lt;br&gt;&#xA;किलन्ते लोभमोहता॥&lt;br&gt;&#xA;३९.&lt;br&gt;&#xA;दोसम्पि सगुणे दिस्वा,&lt;br&gt;&#xA;गुणवादी वदन्तिनो।&lt;br&gt;&#xA;न लोको विज्जमानम्पि,&lt;br&gt;&#xA;चन्दे पस्सति लञ्छनं॥&lt;br&gt;&#xA;४०.&lt;br&gt;&#xA;निपुणे सुतमेसेय्य,&lt;br&gt;&#xA;विचिनित्वा सुतत्थिको।&lt;br&gt;&#xA;भत्तं हुक्खलियं पक्कं,&lt;br&gt;&#xA;भाजनंपि तथा भवे॥&lt;br&gt;&#xA;४१.&lt;br&gt;&#xA;गुणा कुब्बन्ति दूतत्तं,&lt;br&gt;&#xA;दूरेपि वसतं सतं।&lt;br&gt;&#xA;केतके गन्ध घासाय,&lt;br&gt;&#xA;गच्छन्ति भमरा सयं॥&lt;br&gt;&#xA;४२.&lt;br&gt;&#xA;पण्डितो सुतसम्पन्नो,&lt;br&gt;&#xA;यत्थअत्थीति चेसुतो।&lt;br&gt;&#xA;महुस्साहेन तंठानं,&lt;br&gt;&#xA;गन्तब्बं सुतरेसिना॥&lt;br&gt;&#xA;४३.&lt;br&gt;&#xA;सब्बसुतं मधीयेथ,&lt;br&gt;&#xA;हीनमुक्कट्ठ मज्झिमं।&lt;br&gt;&#xA;सब्बस्सअत्थं जानेय्य,&lt;br&gt;&#xA;नच सब्बं पयोजये।&lt;br&gt;&#xA;होति तादिसकोकालो,&lt;br&gt;&#xA;यत्थ अत्थावहं सुतं॥&lt;br&gt;&#xA;४४.&lt;br&gt;&#xA;ठितो चिरत्तनं नीरे,&lt;br&gt;&#xA;सक्खरो नन्तरंसुतो।&lt;br&gt;&#xA;दब्भो नीरन्तिके जातो,&lt;br&gt;&#xA;सब्बकालन्तरंसुतो॥&lt;br&gt;&#xA;४५.&lt;br&gt;&#xA;वसुं गण्हन्ति दूरट्ठा,&lt;br&gt;&#xA;पब्बते रतनोचिते।&lt;br&gt;&#xA;न मिलक्खा समीपट्ठा,&lt;br&gt;&#xA;एवं बाला बहुस्सुते॥&lt;br&gt;&#xA;४६.&lt;br&gt;&#xA;हिरञ्ञेन मिगानंव,&lt;br&gt;&#xA;सुसीलंपि असीलिनो।&lt;br&gt;&#xA;अधम्मिकस्स धम्मेन,&lt;br&gt;&#xA;बालानंपि सुतेन किं॥&lt;br&gt;&#xA;४७.&lt;br&gt;&#xA;सुतेन हदयट्ठेन,&lt;br&gt;&#xA;खलो नेवसुसीलवा।&lt;br&gt;&#xA;मधुना कोटरट्ठेन,&lt;br&gt;&#xA;निम्बो किं मधुरायते॥&lt;br&gt;&#xA;४८.&lt;br&gt;&#xA;सकिंपि विञ्ञु धीरेन,&lt;br&gt;&#xA;करोति सहसङ्गमं।&lt;br&gt;&#xA;अत्तत्थञ्च परत्थञ्च,&lt;br&gt;&#xA;निब्बानन्तं सुखं लभे॥&lt;br&gt;&#xA;४९.&lt;br&gt;&#xA;हंसो मज्झे नकाकानं,&lt;br&gt;&#xA;सीहो गुन्नं नसोभति।&lt;br&gt;&#xA;गद्रभानं तुरङ्गोनो,&lt;br&gt;&#xA;बालानञ्च नपण्डितो॥&lt;br&gt;&#xA;५०.&lt;br&gt;&#xA;आकिण्णोपि असब्भीव,&lt;br&gt;&#xA;असंसट्ठोव भद्दको।&lt;br&gt;&#xA;बहुना सन्नजातेन,&lt;br&gt;&#xA;गच्छे नुम्मत्तकेनिध॥&lt;br&gt;&#xA;५१.&lt;br&gt;&#xA;नदीतिरे खतेकूपे,&lt;br&gt;&#xA;अरणीतालवण्टके।&lt;br&gt;&#xA;नवदे आपादि नत्थीति,&lt;br&gt;&#xA;मुखेच वचनं तथा॥&lt;br&gt;&#xA;५२.&lt;br&gt;&#xA;सुतसन्निच्चया धीरा,&lt;br&gt;&#xA;तुण्हिभूता अपुच्छिता।&lt;br&gt;&#xA;पुण्णा सुभासितेनापि,&lt;br&gt;&#xA;घण्डाद्यघटितायथा॥&lt;br&gt;&#xA;५३.&lt;br&gt;&#xA;अपुट्ठो पण्डितो भेरी,&lt;br&gt;&#xA;पज्जुन्नो होति पुच्छितो।&lt;br&gt;&#xA;बालो पुट्ठो अपुट्ठोच,&lt;br&gt;&#xA;बहुं विकत्तते सदा॥&lt;br&gt;&#xA;५४.&lt;br&gt;&#xA;सम्पन्नगुणा लङ्कारो,&lt;br&gt;&#xA;सब्बसत्त हितावहो।&lt;br&gt;&#xA;नचरेय्य परत्तत्थं,&lt;br&gt;&#xA;कुतो सो पण्डितो भवे॥&lt;br&gt;&#xA;५५.&lt;br&gt;&#xA;सपरत्थं चरे धीरो,&lt;br&gt;&#xA;असक्कोन्तो सकं चरे।&lt;br&gt;&#xA;तथापिच असक्कोन्तो,&lt;br&gt;&#xA;पापात्तानं वियोजये॥&lt;br&gt;&#xA;५६.&lt;br&gt;&#xA;बालेचुम्मत्तके भूपे,&lt;br&gt;&#xA;गुरुमातापितूस्वपि।&lt;br&gt;&#xA;नदोसं करिया पञ्ञो,&lt;br&gt;&#xA;सङ्घेच जेट्ठभातरि॥&lt;br&gt;&#xA;५७.&lt;br&gt;&#xA;अत्थनासं मनोतापं,&lt;br&gt;&#xA;घरेदुच्चरितानिच।&lt;br&gt;&#xA;वञ्चनं अवमानञ्च,&lt;br&gt;&#xA;मतिमा नपकासये॥&lt;br&gt;&#xA;५८.&lt;br&gt;&#xA;परदानं जनेत्तीव,&lt;br&gt;&#xA;लेट्टुव परदब्बकं।&lt;br&gt;&#xA;अत्ताव सब्बभूतानि,&lt;br&gt;&#xA;यो पस्सति सो पस्सति॥&lt;br&gt;&#xA;५९.&lt;br&gt;&#xA;परूपवादे पधिरो,&lt;br&gt;&#xA;परवज्जेस्वलोचनो।&lt;br&gt;&#xA;पङ्गुलो अञ्ञनारीसु,&lt;br&gt;&#xA;दुस्सकप्पेस्वचेतनो॥&lt;br&gt;&#xA;६०.&lt;br&gt;&#xA;सब्बं सुणाति सोतेन,&lt;br&gt;&#xA;सब्बं पस्सति चक्खुना।&lt;br&gt;&#xA;नचदिट्ठं सुतं धीरो,&lt;br&gt;&#xA;सब्बं उच्चितुमरहति॥&lt;br&gt;&#xA;६१.&lt;br&gt;&#xA;चक्खुमस्स यथाअन्धो,&lt;br&gt;&#xA;सोतवा पधिरोयथा।&lt;br&gt;&#xA;पञ्ञावास्स यथामूगो,&lt;br&gt;&#xA;बलवा दुब्बलोरिव।&lt;br&gt;&#xA;अथ अत्थेसमुप्पन्ने,&lt;br&gt;&#xA;सयेथ मतसायितं॥&lt;br&gt;&#xA;६२.&lt;br&gt;&#xA;पापमित्ते विवज्जेत्वा,&lt;br&gt;&#xA;भजेय्यु त्तमपुग्गलं।&lt;br&gt;&#xA;ओवादेचस्स तिट्ठेय्य,&lt;br&gt;&#xA;पत्थेन्तो अचलंसुखं॥&lt;br&gt;&#xA;६३.&lt;br&gt;&#xA;सुसुसा सुतवड्ढनं,&lt;br&gt;&#xA;सुतं पञ्ञायवड्ढनं।&lt;br&gt;&#xA;पञ्ञाय अत्थं जानाति,&lt;br&gt;&#xA;ञातो अत्थो सुखावहो॥&lt;br&gt;&#xA;६४.&lt;br&gt;&#xA;पामोज्ज करणं ठानं,&lt;br&gt;&#xA;पसंसावहनंसुखं।&lt;br&gt;&#xA;फलानिसंसो भावेति,&lt;br&gt;&#xA;वहन्तो पोरिस्संधुरं॥&lt;br&gt;&#xA;६५.&lt;br&gt;&#xA;अतिसीतं अतिउण्हं,&lt;br&gt;&#xA;अतिसाय मिदंअहु।&lt;br&gt;&#xA;इति विसट्ठ कम्मन्ते,&lt;br&gt;&#xA;खणा अच्चन्ति माणवे॥&lt;br&gt;&#xA;६६.&lt;br&gt;&#xA;योच सीतञ्च उण्हञ्च,&lt;br&gt;&#xA;तिणातियो नमञ्ञति।&lt;br&gt;&#xA;करं पुरिस किच्चानि,&lt;br&gt;&#xA;सो सुखा नविहायति॥&lt;br&gt;&#xA;६७.&lt;br&gt;&#xA;यसलाभं जिगीसन्तं,&lt;br&gt;&#xA;नरं वज्जेन्ति दूरतो।&lt;br&gt;&#xA;अपत्थेत्वान ते तस्मा,&lt;br&gt;&#xA;तंमग्गं मग्गये बुधो॥&lt;br&gt;&#xA;६८.&lt;br&gt;&#xA;देसमोसज्ज गच्छन्ति,&lt;br&gt;&#xA;सीहा सप्पुरिसा गजा।&lt;br&gt;&#xA;तत्थेव निधनं यन्ति,&lt;br&gt;&#xA;काका कापुरिसा मिगा॥&lt;br&gt;&#xA;६९.&lt;br&gt;&#xA;यस्मिंदेसे नसम्मारो,&lt;br&gt;&#xA;नपिति नचबन्धवा।&lt;br&gt;&#xA;नचविज्जागमो कोचि,&lt;br&gt;&#xA;नतत्थ वसती वस्से॥&lt;br&gt;&#xA;७०.&lt;br&gt;&#xA;धनवा गणको राजा,&lt;br&gt;&#xA;नदी वेज्जा इमेजना।&lt;br&gt;&#xA;यत्थ पञ्च नविज्जन्ते,&lt;br&gt;&#xA;न तत्थवसती वसे॥&lt;br&gt;&#xA;७१.&lt;br&gt;&#xA;असनं भयमन्तानं,&lt;br&gt;&#xA;मच्चानं मरणं भयं।&lt;br&gt;&#xA;उत्तमानन्तुसब्बेसं,&lt;br&gt;&#xA;अवमानं परं भयं॥&lt;br&gt;&#xA;७२.&lt;br&gt;&#xA;अमानना यत्थ सिया,&lt;br&gt;&#xA;सन्तानं अवमानना।&lt;br&gt;&#xA;हीनसमाननावापि,&lt;br&gt;&#xA;न तत्थवसति वसे॥&lt;br&gt;&#xA;७३.&lt;br&gt;&#xA;यत्थालसोच दक्खोच,&lt;br&gt;&#xA;सूरो भीरुच पूजितो।&lt;br&gt;&#xA;न सन्ता तत्थ वस्सन्ति,&lt;br&gt;&#xA;अविसेसकरेन को॥&lt;br&gt;&#xA;७४.&lt;br&gt;&#xA;दुक्खो निवासो सम्बाधे,&lt;br&gt;&#xA;ठाने असुचिसङ्कटे।&lt;br&gt;&#xA;ततो रिम्हिपियानन्ते,&lt;br&gt;&#xA;ततोच अकतञ्ञुनं॥&lt;br&gt;&#xA;७५.&lt;br&gt;&#xA;सिङ्गीनं पञ्चहत्थेन,&lt;br&gt;&#xA;सतेन वाजिनं चजे।&lt;br&gt;&#xA;हत्थीनन्तु सहस्सेन,&lt;br&gt;&#xA;देसचागेन दुज्जने॥&lt;br&gt;&#xA;७६.&lt;br&gt;&#xA;चजे एकं कुलस्सत्थं,&lt;br&gt;&#xA;गामस्सत्थं कुलं चजे।&lt;br&gt;&#xA;गामं जनपदस्सत्थं।&lt;br&gt;&#xA;अत्तत्थं पथवी चजे॥&lt;br&gt;&#xA;७७.&lt;br&gt;&#xA;चलत्येकेनपादेन,&lt;br&gt;&#xA;तिट्ठत्येकेन पण्डितो।&lt;br&gt;&#xA;असमिख्यपरंठानं,&lt;br&gt;&#xA;पुब्बमायनंनचजे॥&lt;br&gt;&#xA;७८.&lt;br&gt;&#xA;ठानभट्ठा नसोभन्ति,&lt;br&gt;&#xA;दन्ताकेसान खानरा।&lt;br&gt;&#xA;मतिमा इतिविञ्ञाय,&lt;br&gt;&#xA;सठानं नचजे लहुं॥&lt;br&gt;&#xA;७९.&lt;br&gt;&#xA;चजे धनं अङ्गवरस्सहेतु,&lt;br&gt;&#xA;अङ्गं चजे जिवितं रक्खमानो।&lt;br&gt;&#xA;अङ्गं धनं जिवितञ्चापि सब्बं,&lt;br&gt;&#xA;चजे नरो धम्म मनुस्सरन्तो॥&lt;br&gt;&#xA;८०.&lt;br&gt;&#xA;सोतं सुतेनेव न कुण्डलेन,&lt;br&gt;&#xA;दानेन पाणी नतु कङ्कणेन।&lt;br&gt;&#xA;आभाति कायो पुरिसुत्तमस्स,&lt;br&gt;&#xA;परोपकारेन न चन्दनेन॥&lt;/p&gt;</description>
    </item>
    <item>
      <title>१ सम्भेदकथा</title>
      <link>https://vishvAsa.github.io/pALi/10_nIti-gantha-sangaho/04_mahArahanIti/1_sambhedakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/04_mahArahanIti/1_sambhedakathA/</guid>
      <description>&lt;p&gt;सम्भेदकथा&lt;br&gt;&#xA;८१.&lt;br&gt;&#xA;सत्थ कप्पविचारेन,&lt;br&gt;&#xA;कालो गच्छति धीमतं।&lt;br&gt;&#xA;ब्यसनेन असाधूनं,&lt;br&gt;&#xA;निद्दाय कलहेनवा॥&lt;br&gt;&#xA;८२.&lt;br&gt;&#xA;सोकठानसहस्सानि,&lt;br&gt;&#xA;भयठानसतानिच।&lt;br&gt;&#xA;दिवसेदिवसे मुळ्हं,&lt;br&gt;&#xA;आवीसन्ति नपण्डितं॥&lt;br&gt;&#xA;८३.&lt;br&gt;&#xA;अतिदीघो महामुळ्हो,&lt;br&gt;&#xA;मज्झिमोच विचक्खणो।&lt;br&gt;&#xA;वासुदेवं पुरक्खित्वा,&lt;br&gt;&#xA;सब्बेवामनका सट्ठा॥&lt;br&gt;&#xA;८४.&lt;br&gt;&#xA;न लोके सोभते मुळ्हो,&lt;br&gt;&#xA;केवलत्तपसंसको।&lt;br&gt;&#xA;अपि सम्पिहिते कूपे,&lt;br&gt;&#xA;कतविज्‍जो पकासते॥&lt;br&gt;&#xA;८५.&lt;br&gt;&#xA;मदन्तदमनं सत्थं,&lt;br&gt;&#xA;खलानं कुरुते मदं।&lt;br&gt;&#xA;चक्खुसङ्खारकं तेजं,&lt;br&gt;&#xA;उलुङ्कान मिवन्धकं॥&lt;br&gt;&#xA;८६.&lt;br&gt;&#xA;अत्यप्पमपि साधूनं,&lt;br&gt;&#xA;सिलालेखेव तिट्ठते।&lt;br&gt;&#xA;जलेलेखेव नीचानं,&lt;br&gt;&#xA;यं कतं तंपि नस्सति॥&lt;br&gt;&#xA;८७.&lt;br&gt;&#xA;दब्बमप्पंपि साधूनं,&lt;br&gt;&#xA;जलं कूपेव निस्सयो।&lt;br&gt;&#xA;बहुत्तंपि असाधूनं,&lt;br&gt;&#xA;नच वारिव अण्णवे॥&lt;br&gt;&#xA;८८.&lt;br&gt;&#xA;दुट्ठचित्तो पनाहिस्स,&lt;br&gt;&#xA;कोधो पासाणलिक्खितो।&lt;br&gt;&#xA;कुज्झितब्बे सुजनस्स,&lt;br&gt;&#xA;जलेलेखा चिरट्ठितो॥&lt;br&gt;&#xA;८९.&lt;br&gt;&#xA;बालस्स जीवितं पापं,&lt;br&gt;&#xA;मितरस्सि तरं भवे।&lt;br&gt;&#xA;जनकायस्स राजाव,&lt;br&gt;&#xA;राजधम्मोव राजुनं॥&lt;br&gt;&#xA;९०.&lt;br&gt;&#xA;सप्पादानं बली सीहो,&lt;br&gt;&#xA;पुळावको ततो किप्पीलिका,&lt;br&gt;&#xA;नरा ततो बली राजा,&lt;br&gt;&#xA;सब्बेस मन्तको बली॥&lt;br&gt;&#xA;९१.&lt;br&gt;&#xA;भूपोण्णव ग्गि थी सिप्पि,&lt;br&gt;&#xA;अभिज्झालुचपुग्गलो।&lt;br&gt;&#xA;एतेसंपि महिच्छानं,&lt;br&gt;&#xA;महिच्छिता अनिच्‍चता॥&lt;br&gt;&#xA;९२.&lt;br&gt;&#xA;निद्दालुको असन्तुट्ठो,&lt;br&gt;&#xA;अकतञ्‍ञूच भीरुको।&lt;br&gt;&#xA;सक्‍कुणन्तिन साचारं,&lt;br&gt;&#xA;सिक्खितुं ते कदाचिपि॥&lt;br&gt;&#xA;९३.&lt;br&gt;&#xA;निद्दालु कामरामोच,&lt;br&gt;&#xA;सुखितो भोगवालसो।&lt;br&gt;&#xA;निच्छन्तो कम्मरामो च,&lt;br&gt;&#xA;सत्तेते सत्थवज्‍जिता॥&lt;br&gt;&#xA;९४.&lt;br&gt;&#xA;समिद्धो धनधञ्‍ञेन,&lt;br&gt;&#xA;कट्ठो दकतिणग्गिहि।&lt;br&gt;&#xA;सब्बतो दुग्गतेनट्ठो,&lt;br&gt;&#xA;तस्मा नदुक्‍कतं करे॥&lt;br&gt;&#xA;९५.&lt;br&gt;&#xA;पुञ्‍ञपापफलं यो चे,&lt;br&gt;&#xA;नसद्धहति सच्‍चतो।&lt;br&gt;&#xA;सो वे खिप्पंव अत्तानं,&lt;br&gt;&#xA;आदासतलमानये॥&lt;br&gt;&#xA;९६.&lt;br&gt;&#xA;सम्परायिकमत्थं यो,&lt;br&gt;&#xA;नसद्धहति चेपिसो।&lt;br&gt;&#xA;आवासे सग्ग गामीनं,&lt;br&gt;&#xA;माक्‍कभे किंनपस्सति॥&lt;br&gt;&#xA;९७.&lt;br&gt;&#xA;महन्तं वट्टरुक्खादिं,&lt;br&gt;&#xA;खुद्दबीजं बहूफलं।&lt;br&gt;&#xA;सक्खिकत्वा उदिक्खेय्य,&lt;br&gt;&#xA;पुञ्‍ञपापकरो नरो॥&lt;br&gt;&#xA;९८.&lt;br&gt;&#xA;यस्स सल्‍लहुकं होति,&lt;br&gt;&#xA;गुरुसक्‍कारमाननं।&lt;br&gt;&#xA;तस्स सल्‍लहुकायेव,&lt;br&gt;&#xA;विज्‍जासम्पत्तिसम्पदा॥&lt;br&gt;&#xA;९९.&lt;br&gt;&#xA;उपज्झाचरियानञ्‍च,&lt;br&gt;&#xA;मातापितूनमेवच।&lt;br&gt;&#xA;सक्‍कच्‍चं योनुपट्ठाति,&lt;br&gt;&#xA;सुतो तस्सपितादिसो॥&lt;br&gt;&#xA;१००.&lt;br&gt;&#xA;देसे देसे कुलानीच,&lt;br&gt;&#xA;देसेदेसे च बन्धवो।&lt;br&gt;&#xA;तादिसं सहजा यत्थ,&lt;br&gt;&#xA;देसं पस्सामिनेवतु॥&lt;br&gt;&#xA;१०१.&lt;br&gt;&#xA;पुत्तंवा भातरं दुट्ठं,&lt;br&gt;&#xA;अनुसासेय्य नोजहे।&lt;br&gt;&#xA;किंनु छेज्‍जं करंपादं,&lt;br&gt;&#xA;लित्तं असुचिना सिया।&lt;br&gt;&#xA;१०२.&lt;br&gt;&#xA;बहुपुत्ते पिताएको,&lt;br&gt;&#xA;अवस्सं पोसेति सदा।&lt;br&gt;&#xA;बहुपुत्ता नसक्‍कोन्ति,&lt;br&gt;&#xA;पोसेतुं पितरेककं॥&lt;br&gt;&#xA;१०३.&lt;br&gt;&#xA;अतिजातमनुजातं ,&lt;br&gt;&#xA;पुत्तमिच्छन्ति पण्डिता।&lt;br&gt;&#xA;अवजातं नइच्छन्ति,&lt;br&gt;&#xA;योहोति कुलगन्धनो॥&lt;br&gt;&#xA;१०४.&lt;br&gt;&#xA;पञ्‍चठानानि सम्पस्सं,&lt;br&gt;&#xA;पुत्तमिच्छन्ति पण्डिता।&lt;br&gt;&#xA;जातोवा नो भरिस्सति,&lt;br&gt;&#xA;किच्‍चंवा नो करिस्सति॥&lt;br&gt;&#xA;१०५.&lt;br&gt;&#xA;कुलवंसो चिरं तिट्ठे,&lt;br&gt;&#xA;दायज्‍जं पटिपच्‍चति।&lt;br&gt;&#xA;अथवापन पेतानं,&lt;br&gt;&#xA;दक्खिणंनुपदस्सति॥&lt;br&gt;&#xA;१०६.&lt;br&gt;&#xA;अन्तोजातो धनक्‍कीतो,&lt;br&gt;&#xA;दासब्योपगतो सयं।&lt;br&gt;&#xA;दासाकरमरानीतो,&lt;br&gt;&#xA;च्‍चेवन्ते चतुधा सियुं॥&lt;br&gt;&#xA;१०७.&lt;br&gt;&#xA;दासा पञ्‍चेव चोरय्य-&lt;br&gt;&#xA;सखञात्यत्तसदिसा।&lt;br&gt;&#xA;तथा विञ्‍ञूहि विञ्‍ञेय्या,&lt;br&gt;&#xA;मित्तादाराच बन्धवा॥&lt;br&gt;&#xA;१०८.&lt;br&gt;&#xA;तयोव पण्डिता सत्थे,&lt;br&gt;&#xA;अहमेवातिवादीच,&lt;br&gt;&#xA;अहमपिति वादीच,&lt;br&gt;&#xA;नाहन्तिच इमेतयो॥&lt;br&gt;&#xA;१०९.&lt;br&gt;&#xA;विना सत्थं नगच्छेय्य,&lt;br&gt;&#xA;सूरो सङ्कामभूमियं।&lt;br&gt;&#xA;पण्डितद्धगू वाणिज्‍जो,&lt;br&gt;&#xA;विदेसगमनो तथा॥&lt;br&gt;&#xA;११०.&lt;br&gt;&#xA;सम्मा उपपरिक्खित्वा,&lt;br&gt;&#xA;अक्खरेसु पदेसुच।&lt;br&gt;&#xA;चोरघातो सिया सिस्सो,&lt;br&gt;&#xA;गुरु चोरट्टकारको॥&lt;br&gt;&#xA;१११.&lt;br&gt;&#xA;साधुत्तं सुजनसमागमा खलानं,&lt;br&gt;&#xA;साधूनं नखलसमागमा खलत्तं।&lt;br&gt;&#xA;आमोदंकुसुमभवंदधातिभूमि,&lt;br&gt;&#xA;भूगन्धं नच कुसुमानि धारयन्ति॥&lt;br&gt;&#xA;११२.&lt;br&gt;&#xA;सट्ठेन मित्तं कलुसेन धम्मं,&lt;br&gt;&#xA;परोपतापेन समिद्धिभावं।&lt;br&gt;&#xA;सुखेन विज्‍जं फरुसेन नारिं,&lt;br&gt;&#xA;इच्छन्ति ये ते नवपण्डिताव॥&lt;/p&gt;</description>
    </item>
    <item>
      <title>२ मित्तकथा</title>
      <link>https://vishvAsa.github.io/pALi/10_nIti-gantha-sangaho/04_mahArahanIti/2_mittakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/04_mahArahanIti/2_mittakathA/</guid>
      <description>&lt;p&gt;मित्तकथा&lt;br&gt;&#xA;११३.&lt;br&gt;&#xA;कत्वान कुसलंकम्मं,&lt;br&gt;&#xA;कत्वाचा कुसलं पुरे।&lt;br&gt;&#xA;सुखितदुक्खिता होन्ति,&lt;br&gt;&#xA;सो बालो यो नपस्सति॥&lt;br&gt;&#xA;११४.&lt;br&gt;&#xA;सयंकतेन पापेन,&lt;br&gt;&#xA;अनिट्ठं लभते फलं।&lt;br&gt;&#xA;ते मे सो मे जनेन्तीति,&lt;br&gt;&#xA;पुनागुं कुरुते जळो॥&lt;br&gt;&#xA;११५.&lt;br&gt;&#xA;कालखेपेन हापेति,&lt;br&gt;&#xA;दानसीलादिकं जळो।&lt;br&gt;&#xA;अथिरम्पि थिरं मञ्ञे,&lt;br&gt;&#xA;अत्तानं सस्सतीसमं॥&lt;br&gt;&#xA;११६.&lt;br&gt;&#xA;बालोव पापकं कत्वा,&lt;br&gt;&#xA;नतंछट्टेतुमुस्सहे।&lt;br&gt;&#xA;किं ब्यग्घतादि गच्छन्तो,&lt;br&gt;&#xA;पदं मक्खेतुमुस्सहे॥&lt;br&gt;&#xA;११७.&lt;br&gt;&#xA;परनस्सनतो नट्ठो,&lt;br&gt;&#xA;पुरेव परनासको।&lt;br&gt;&#xA;सीघंवा दस्सनं याति,&lt;br&gt;&#xA;तिणं पासादज्झापकं॥&lt;br&gt;&#xA;११८.&lt;br&gt;&#xA;भोजना मेथुना निद्दा,&lt;br&gt;&#xA;गवे पोसेच विज्जति।&lt;br&gt;&#xA;विज्जा विसेसो पोसस्स,&lt;br&gt;&#xA;ततोहीनो गोसमो भवे॥&lt;br&gt;&#xA;११९.&lt;br&gt;&#xA;मुळ्हसिस्सो पदेसेन,&lt;br&gt;&#xA;कुनारीभरणेनच।&lt;br&gt;&#xA;खलसत्थूहिसंयोगा,&lt;br&gt;&#xA;पण्डितोप्यवसीदति॥&lt;br&gt;&#xA;१२०.&lt;br&gt;&#xA;द्वेचिमेकण्टका तिक्खा,&lt;br&gt;&#xA;सरीरसोभिता कामे।&lt;br&gt;&#xA;निधनो योच कामेति,&lt;br&gt;&#xA;योचकुप्पत्यनिस्सारो॥&lt;br&gt;&#xA;१२१.&lt;br&gt;&#xA;निधनोचापि कामेति,&lt;br&gt;&#xA;दुब्बलो कलहंपियो।&lt;br&gt;&#xA;मन्दसत्थो विवादत्थि,&lt;br&gt;&#xA;तिविधं मुळ्हलक्खणं॥&lt;br&gt;&#xA;१२२.&lt;br&gt;&#xA;अप्पसुतो सुते अप्पे,&lt;br&gt;&#xA;बहुंमञ्ञति मानवो।&lt;br&gt;&#xA;सिन्धुदकम पस्सन्तो,&lt;br&gt;&#xA;कूपेतोयंव मण्डुको॥&lt;br&gt;&#xA;१२३.&lt;br&gt;&#xA;तदमिनापि जानाति,&lt;br&gt;&#xA;सोब्भेसु पदरेसुच।&lt;br&gt;&#xA;सुनन्ता यन्ति कुसुम्भा,&lt;br&gt;&#xA;तुण्हीयन्ति महोदधि॥&lt;br&gt;&#xA;१२४.&lt;br&gt;&#xA;यं ऊनकं तं सुनति,&lt;br&gt;&#xA;यं पूरं सन्तमेव तं।&lt;br&gt;&#xA;अड्ढकुम्भूपमो बालो,&lt;br&gt;&#xA;रहतो पूरोव पण्डितो॥&lt;br&gt;&#xA;१२५.&lt;br&gt;&#xA;बुधेहिभासमानोपि ,&lt;br&gt;&#xA;खलो बहुतकेतवो।&lt;br&gt;&#xA;घंसियमानो अङ्गारो,&lt;br&gt;&#xA;निलमत्तं नगच्छति॥&lt;br&gt;&#xA;१२६.&lt;br&gt;&#xA;चारुता परदाराय,&lt;br&gt;&#xA;धनं लोकतप्पतिया।&lt;br&gt;&#xA;पसुतं साधुनासाय,&lt;br&gt;&#xA;खले खलतरा गुणा॥&lt;br&gt;&#xA;१२७.&lt;br&gt;&#xA;इतो हस्सतरं लोके,&lt;br&gt;&#xA;किञ्चि तस्स नविज्जति।&lt;br&gt;&#xA;दुज्जनोतिच यंआह,&lt;br&gt;&#xA;सज्जनं दुज्जनो सयं॥&lt;br&gt;&#xA;१२८.&lt;br&gt;&#xA;रोगण्डचङ्कुरो तेजो,&lt;br&gt;&#xA;विसमस्सतरो घणो।&lt;br&gt;&#xA;अविनासिय समन्ति,&lt;br&gt;&#xA;न खलोच सनिस्सयं॥&lt;br&gt;&#xA;१२९.&lt;br&gt;&#xA;नविना परवादेन,&lt;br&gt;&#xA;रमन्ते दुज्जना खलु।&lt;br&gt;&#xA;न सा सब्बरसे भुत्वा,&lt;br&gt;&#xA;विना वच्चे नतुस्सति॥&lt;br&gt;&#xA;१३०.&lt;br&gt;&#xA;तप्पते याति सन्धानं,&lt;br&gt;&#xA;दवो भवति वनतं।&lt;br&gt;&#xA;मुदुं दुज्जनचित्तं किं,&lt;br&gt;&#xA;लोहेन उपमीयते॥&lt;br&gt;&#xA;१३१.&lt;br&gt;&#xA;तस्मा दुज्जनसंसग्गं,&lt;br&gt;&#xA;आसीविस मिवोरगं।&lt;br&gt;&#xA;आरका परिवज्जेय्य,&lt;br&gt;&#xA;भूतिकामो विचक्खणो॥&lt;br&gt;&#xA;१३२.&lt;br&gt;&#xA;दुज्जनेन हि संसग्गो,&lt;br&gt;&#xA;सत्तुतापि नयुज्जते।&lt;br&gt;&#xA;तत्तो दहति अङ्गारो,&lt;br&gt;&#xA;सन्तातु कालतंकरो॥&lt;br&gt;&#xA;१३३.&lt;br&gt;&#xA;दुज्जनो वज्जनीयोव,&lt;br&gt;&#xA;विज्जायालङ्कतोपि चे।&lt;br&gt;&#xA;मणिना लङ्कतो सन्तो,&lt;br&gt;&#xA;सप्पो किं नभयङ्करो॥&lt;br&gt;&#xA;१३४.&lt;br&gt;&#xA;अग्गिनो दहतो दायं,&lt;br&gt;&#xA;सखाभवति मालुतो।&lt;br&gt;&#xA;सोव दीपंतु नासेति,&lt;br&gt;&#xA;खले नत्थेव मित्तता॥&lt;br&gt;&#xA;१३५.&lt;br&gt;&#xA;नस्मसे कतपापम्हि,&lt;br&gt;&#xA;नस्मसे अलिकवादिनि।&lt;br&gt;&#xA;नस्मसेत्तत्थपञ्ञम्हि,&lt;br&gt;&#xA;अतिसन्तेपि नस्मसे॥&lt;br&gt;&#xA;१३६.&lt;br&gt;&#xA;मारेतुं कित्तका सक्का,&lt;br&gt;&#xA;दुज्जना गगणूपमा।&lt;br&gt;&#xA;मारिता कोधचित्तेतु,&lt;br&gt;&#xA;मारितो होन्ति दुज्जना॥&lt;br&gt;&#xA;१३७.&lt;br&gt;&#xA;भूमि कण्टकसंकिण्णा,&lt;br&gt;&#xA;छादितुं नेवसक्यते।&lt;br&gt;&#xA;उपाहन मत्तकेन,&lt;br&gt;&#xA;छन्ना भवति मेदनी॥&lt;br&gt;&#xA;१३८.&lt;br&gt;&#xA;सत्ता सदापसेवन्ति,&lt;br&gt;&#xA;सोदकं वापिआदिकं।&lt;br&gt;&#xA;सभोगं सधनञ्चेवं,&lt;br&gt;&#xA;तुच्छाचे ते जहन्ति ते॥&lt;br&gt;&#xA;१३९.&lt;br&gt;&#xA;धनहीनं चजे मित्तो,&lt;br&gt;&#xA;पुत्तदारा सहोदरा।&lt;br&gt;&#xA;अत्थवन्तंव सेवन्ति,&lt;br&gt;&#xA;अत्थो लोके महासखा॥&lt;br&gt;&#xA;१४०.&lt;br&gt;&#xA;न रूपिनी न पञ्ञाणो,&lt;br&gt;&#xA;नकुलीनो पधानता।&lt;br&gt;&#xA;काले विपत्तिसम्पत्ते,&lt;br&gt;&#xA;धनिमाव विसेसता॥&lt;br&gt;&#xA;१४१.&lt;br&gt;&#xA;कल्याणमित्तं कन्तारं,&lt;br&gt;&#xA;युद्धं सभायं भासितुं।&lt;br&gt;&#xA;असत्था गन्तु मिच्छन्ति,&lt;br&gt;&#xA;मुळ्हा तेचतुरोजना॥&lt;br&gt;&#xA;१४२.&lt;br&gt;&#xA;अहिता पटिसेधोच,&lt;br&gt;&#xA;हितेसुच पयोजनं।&lt;br&gt;&#xA;ब्यसनेस्व परिच्चागो,&lt;br&gt;&#xA;सङ्खेपा मित्तलक्खणं॥&lt;br&gt;&#xA;१४३.&lt;br&gt;&#xA;आतुरे ब्यसनेपत्ते,&lt;br&gt;&#xA;दुब्भिक्खे सत्तु विग्गहे।&lt;br&gt;&#xA;राजद्वारे सुसानेच,&lt;br&gt;&#xA;यो तिट्ठति सबन्धवो॥&lt;br&gt;&#xA;१४४.&lt;br&gt;&#xA;सो बन्धु यो हितेयुत्तो,&lt;br&gt;&#xA;सो पिता यो तु पोसको।&lt;br&gt;&#xA;सो ञाति यत्र विसासो,&lt;br&gt;&#xA;सा भरिया यत्र निब्बूति॥&lt;br&gt;&#xA;१४५.&lt;br&gt;&#xA;हितेसिनो सुमित्तोच,&lt;br&gt;&#xA;विञ्ञूच दुल्लभा जना।&lt;br&gt;&#xA;यथो सधंच सादुंच,&lt;br&gt;&#xA;रोगहारीच सुजनो॥&lt;br&gt;&#xA;१४६.&lt;br&gt;&#xA;अगरुको अनालस्सो,&lt;br&gt;&#xA;असट्ठोच सच्चवा सुचि।&lt;br&gt;&#xA;अलुद्धो अत्थकामोच,&lt;br&gt;&#xA;एदिसो सुहदुत्तमो॥&lt;br&gt;&#xA;१४७.&lt;br&gt;&#xA;यो धुवानि परिच्चज्ज,&lt;br&gt;&#xA;अधूवान्युपसेवति।&lt;br&gt;&#xA;धुवापि तस्स नस्सन्ति,&lt;br&gt;&#xA;अधुवेसु कथावका॥&lt;br&gt;&#xA;१४८.&lt;br&gt;&#xA;लुद्धमत्थेनगण्हेय्य ,&lt;br&gt;&#xA;थद्ध मञ्जलिकम्मुना।&lt;br&gt;&#xA;छन्दानुवत्तिया मुळ्हं,&lt;br&gt;&#xA;यथाभूतेन पण्डितं॥&lt;br&gt;&#xA;१४९.&lt;br&gt;&#xA;उत्तमं पाणिपातेन,&lt;br&gt;&#xA;सूरं भेदेन विजये।&lt;br&gt;&#xA;निचं दब्बपदानेन,&lt;br&gt;&#xA;विक्कमेन समं जये॥&lt;br&gt;&#xA;१५०.&lt;br&gt;&#xA;यस्सयस्स हि योभावो,&lt;br&gt;&#xA;तेनतेन हि तंनरं।&lt;br&gt;&#xA;अनुपविस्स मेधावी,&lt;br&gt;&#xA;खिप्पमत्तवसं नये॥&lt;br&gt;&#xA;१५१.&lt;br&gt;&#xA;येन इच्छति सम्बन्धं,&lt;br&gt;&#xA;तेन तीणि नकारये।&lt;br&gt;&#xA;विवाद मत्थसम्बन्धं,&lt;br&gt;&#xA;परोक्खे दारदस्सनं॥&lt;br&gt;&#xA;१५२.&lt;br&gt;&#xA;अच्चाभिक्खणसंसग्गा,&lt;br&gt;&#xA;असम्मोसरणेनच।&lt;br&gt;&#xA;एतेन मित्ता जीरन्ति,&lt;br&gt;&#xA;अकाले याचनायच॥&lt;br&gt;&#xA;१५३.&lt;br&gt;&#xA;तस्मा नाभिक्खणं गच्छे,&lt;br&gt;&#xA;नचगच्छे चिराचिरं।&lt;br&gt;&#xA;कालेन याचं याचेय्य,&lt;br&gt;&#xA;एवं मित्ता नजीरये॥&lt;br&gt;&#xA;१५४.&lt;br&gt;&#xA;एते भिय्यो समं यन्ति,&lt;br&gt;&#xA;सन्धि तेसं नजीरति।&lt;br&gt;&#xA;यो अधिप्पन्नं सहति,&lt;br&gt;&#xA;योच जानाति देसनं॥&lt;br&gt;&#xA;१५५.&lt;br&gt;&#xA;सचे सन्ता विवादन्ति,&lt;br&gt;&#xA;खिप्पं सन्धिरये पुन।&lt;br&gt;&#xA;बाला पत्ताव भिज्जन्ति,&lt;br&gt;&#xA;न ते समथमज्झगुं॥&lt;br&gt;&#xA;१५६.&lt;br&gt;&#xA;येनमित्तेन संसग्गो,&lt;br&gt;&#xA;योगक्खेमो विहीयति।&lt;br&gt;&#xA;पुब्बेव ज्झाभवन्तस्स,&lt;br&gt;&#xA;रक्खे अक्खिव पण्डितो॥&lt;br&gt;&#xA;१५७.&lt;br&gt;&#xA;येनमित्तेन संसग्गा,&lt;br&gt;&#xA;योगक्खेमो पवड्ढति।&lt;br&gt;&#xA;करेय्यत्तसमं वुत्ति,&lt;br&gt;&#xA;सब्बकिच्चेसु पण्डितो॥&lt;br&gt;&#xA;१५८.&lt;br&gt;&#xA;गुणो सब्बञ्ञुतुल्योपि,&lt;br&gt;&#xA;सीदते को अनिस्सयो।&lt;br&gt;&#xA;अनग्घ मपिमाणिक्कं,&lt;br&gt;&#xA;हेमं निस्साय सोभते॥&lt;br&gt;&#xA;१५९.&lt;br&gt;&#xA;पब्बेपब्बे कमेनुच्छु,&lt;br&gt;&#xA;विसेसरसिवग्गतो।&lt;br&gt;&#xA;तथा सुमित्तिको साधु,&lt;br&gt;&#xA;विपरितोव दुज्जनो॥&lt;br&gt;&#xA;१६०.&lt;br&gt;&#xA;तेनेव मुनिना वुत्तं,&lt;br&gt;&#xA;येकेचिलोकियाधम्मा।&lt;br&gt;&#xA;तथा निब्बानगामीनो,&lt;br&gt;&#xA;सन्ति लोकुत्तराधम्मा॥&lt;br&gt;&#xA;१६१.&lt;br&gt;&#xA;कल्याणमित्त १ मागम्म,&lt;br&gt;&#xA;सब्बे ते होन्ति पाणिनं।&lt;br&gt;&#xA;तस्मा कल्याणमित्तेसु,&lt;br&gt;&#xA;कातब्बो आदरो सदा॥&lt;br&gt;&#xA;१६२.&lt;br&gt;&#xA;यो वे कतञ्ञू कतवेदिको धिरो,&lt;br&gt;&#xA;कल्याणमित्तो दळ्हभत्तिच होति।&lt;br&gt;&#xA;दुक्खितस्स सक्कच्चं करेति किच्चं,&lt;br&gt;&#xA;तथाविधं सप्पुरिसाति वदन्ति॥&lt;br&gt;&#xA;१६३.&lt;br&gt;&#xA;यस्सहि धम्मं पुरिसो विजञ्ञा,&lt;br&gt;&#xA;येचस्स कङ्खं विनयन्ति सन्तो।&lt;br&gt;&#xA;तञ्हिस्स दीपञ्च परायनञ्च,&lt;br&gt;&#xA;न तेन मित्तं जिरयेथ पञ्ञो॥&lt;/p&gt;</description>
    </item>
    <item>
      <title>३ नायककथा</title>
      <link>https://vishvAsa.github.io/pALi/10_nIti-gantha-sangaho/04_mahArahanIti/3_nAyakakathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/04_mahArahanIti/3_nAyakakathA/</guid>
      <description>&lt;p&gt;नायककथा&lt;br&gt;&#xA;१६४.&lt;br&gt;&#xA;कस्सको वाणिजोमच्चो,&lt;br&gt;&#xA;समणो सुतसीलवा।&lt;br&gt;&#xA;तेसु विपुलजातेसु,&lt;br&gt;&#xA;रट्ठंपि विपुलं सिया॥&lt;br&gt;&#xA;१६५.&lt;br&gt;&#xA;तेसु दुब्बलजातेसु,&lt;br&gt;&#xA;रट्ठंपि दुब्बलं सिया।&lt;br&gt;&#xA;तस्मा रट्ठंपि विपुलं,&lt;br&gt;&#xA;धारये रट्ठसारवा॥&lt;br&gt;&#xA;१६६.&lt;br&gt;&#xA;महारुक्खस्स फलिनो,&lt;br&gt;&#xA;आमं छिन्दति यो फलं।&lt;br&gt;&#xA;रसञ्चस्स नजानाति,&lt;br&gt;&#xA;बीजञ्चस्स विनस्सति॥&lt;br&gt;&#xA;१६७.&lt;br&gt;&#xA;महारुक्खुपमं रट्ठं,&lt;br&gt;&#xA;यो अधम्मेन सासति।&lt;br&gt;&#xA;रसञ्चस्स नजानाति,&lt;br&gt;&#xA;रट्ठञ्चापि विनस्सति॥&lt;br&gt;&#xA;१६८.&lt;br&gt;&#xA;महारुक्खस्स फलिनो,&lt;br&gt;&#xA;पक्कं छिन्दति यो फलं।&lt;br&gt;&#xA;रसञ्चस्स विजानाति,&lt;br&gt;&#xA;बीजञ्चस्स ननस्सति॥&lt;br&gt;&#xA;१६९.&lt;br&gt;&#xA;महारुक्खुपमं रट्ठं,&lt;br&gt;&#xA;धम्मेन यो पसासति।&lt;br&gt;&#xA;रसञ्चस्स विजानाति,&lt;br&gt;&#xA;रट्ठञ्चापि ननस्सति॥&lt;br&gt;&#xA;१७०.&lt;br&gt;&#xA;जनप्पदञ्च योराजा,&lt;br&gt;&#xA;अधम्मेन पसासति।&lt;br&gt;&#xA;सब्बो सधिहि सोराजा,&lt;br&gt;&#xA;विरुद्धो होति खत्तियो॥&lt;br&gt;&#xA;१७१.&lt;br&gt;&#xA;तथेव निगमे हिंसं,&lt;br&gt;&#xA;ये युत्ता कयविक्कये।&lt;br&gt;&#xA;सुङ्कदानबलीकारे,&lt;br&gt;&#xA;स कोसेन विरुज्झति॥&lt;br&gt;&#xA;१७२.&lt;br&gt;&#xA;महारवरखेत्तेसु,&lt;br&gt;&#xA;सङ्ग, मे कतनिस्समे।&lt;br&gt;&#xA;उस्सिते हिंसयं राजा,&lt;br&gt;&#xA;सबलेन विरुज्झति॥&lt;br&gt;&#xA;१७३.&lt;br&gt;&#xA;तथेव इसयो हिंसो,&lt;br&gt;&#xA;संयमे ब्रह्मचारियो।&lt;br&gt;&#xA;अधम्मचारि खत्तीयो,&lt;br&gt;&#xA;सो सग्गेन विरुज्झति॥&lt;br&gt;&#xA;१७४.&lt;br&gt;&#xA;सयंकता नपरेन,&lt;br&gt;&#xA;महानज्जो जुवकता।&lt;br&gt;&#xA;इस्सरेन तथा रञ्ञा,&lt;br&gt;&#xA;सरट्ठे अधिपच्चता॥&lt;br&gt;&#xA;१७५.&lt;br&gt;&#xA;पापंवापि हि पुञ्ञंवा,&lt;br&gt;&#xA;पधानो यं करोतिचे।&lt;br&gt;&#xA;लोकोपेवं करोत्येव,&lt;br&gt;&#xA;तं विजानेय्य पण्डितो॥&lt;br&gt;&#xA;१७६.&lt;br&gt;&#xA;कच्छपीनञ्च मच्छीनं,&lt;br&gt;&#xA;कुक्कुटीनञ्च धेनूनं।&lt;br&gt;&#xA;पुत्तपोसा यथाहोति,&lt;br&gt;&#xA;तथा मच्चेसु राजूनं॥&lt;br&gt;&#xA;१७७.&lt;br&gt;&#xA;अनायका विनस्सन्ति,&lt;br&gt;&#xA;नस्सन्ति बहुनायका।&lt;br&gt;&#xA;थीनायका विनस्सन्ति,&lt;br&gt;&#xA;नस्सन्ति सुसुनायका॥&lt;br&gt;&#xA;१७८.&lt;br&gt;&#xA;बहुवो यत्थ नेतारो,&lt;br&gt;&#xA;सब्बे पण्डितमानिनो।&lt;br&gt;&#xA;सब्बे महत्तमिच्छन्ति,&lt;br&gt;&#xA;कतं नेसं विनस्सति॥&lt;br&gt;&#xA;१७९.&lt;br&gt;&#xA;नोदयाय विनासाय,&lt;br&gt;&#xA;बहुनायकता भूसं।&lt;br&gt;&#xA;नोमिलन्ति विनस्सन्ति,&lt;br&gt;&#xA;पद्मा न्यक्‍केहिसत्तहि॥&lt;br&gt;&#xA;१८०.&lt;br&gt;&#xA;असन्तुट्ठो यती नट्ठो,&lt;br&gt;&#xA;सन्तुट्ठोच महीपति।&lt;br&gt;&#xA;सलज्‍जा गणिका नट्ठा,&lt;br&gt;&#xA;निलज्‍जातु कुलङ्गना॥&lt;br&gt;&#xA;१८१.&lt;br&gt;&#xA;न गणस्स ग्गतो गच्छे,&lt;br&gt;&#xA;सिद्धे कम्मे समंफलं।&lt;br&gt;&#xA;कम्मविप्पत्ति चेहोति,&lt;br&gt;&#xA;मुखरो तत्र हञ्‍ञते॥&lt;br&gt;&#xA;१८२.&lt;br&gt;&#xA;पधिरो च तपस्सीनि,&lt;br&gt;&#xA;सूरो रणवणो तथा।&lt;br&gt;&#xA;मज्‍जपो पतिथी राजा,&lt;br&gt;&#xA;एते नसद्दहामहं॥&lt;br&gt;&#xA;१८३.&lt;br&gt;&#xA;जानेय्य पेसने भच्‍चं,&lt;br&gt;&#xA;बन्धवापि भयागते।&lt;br&gt;&#xA;आपदासु तथा मित्तं,&lt;br&gt;&#xA;दारञ्‍च विभवक्खये॥&lt;br&gt;&#xA;१८४.&lt;br&gt;&#xA;रणा पच्‍चागतं सूरं,&lt;br&gt;&#xA;धनञ्‍च घरमागतं।&lt;br&gt;&#xA;जिण्ण मन्‍नं पसंसेय्य,&lt;br&gt;&#xA;दारञ्‍च गतयोब्बनं॥&lt;br&gt;&#xA;१८५.&lt;br&gt;&#xA;सद्धापेमेसु सन्तेसु,&lt;br&gt;&#xA;नगणे मासकं सतं।&lt;br&gt;&#xA;सद्धावेमेस्व सन्तेसु,&lt;br&gt;&#xA;मासकंपि सतं गणे॥&lt;br&gt;&#xA;१८६.&lt;br&gt;&#xA;अदन्तदमनं दानं,&lt;br&gt;&#xA;दानं सब्बत्थसाधकं।&lt;br&gt;&#xA;दानेन पियवाचेन,&lt;br&gt;&#xA;उन्‍नमन्ति नमन्तिच॥&lt;br&gt;&#xA;१८७.&lt;br&gt;&#xA;दानं सिनेहभेसज्‍जं,&lt;br&gt;&#xA;मच्छेरं दुस्सनोसधं।&lt;br&gt;&#xA;दानं यसस्सभोसज्‍जं,&lt;br&gt;&#xA;मच्छेरं कप्पनोसधं॥&lt;br&gt;&#xA;१८८.&lt;br&gt;&#xA;दुब्भिक्खे अन्‍नदातंच,&lt;br&gt;&#xA;सुभिक्खेच हिरञ्‍ञदं।&lt;br&gt;&#xA;भयेचाभयतादानं,&lt;br&gt;&#xA;सग्गेपि बहु मञ्‍ञते॥&lt;br&gt;&#xA;१८९.&lt;br&gt;&#xA;सतंचक्खु सतंकण्णा,&lt;br&gt;&#xA;नायकस्स सुता सदा।&lt;br&gt;&#xA;तथापि अन्धपधीरो।&lt;br&gt;&#xA;एसा नायकधम्मता॥&lt;br&gt;&#xA;१९०.&lt;br&gt;&#xA;खमा जागरियु ट्ठानं,&lt;br&gt;&#xA;संविभागो दयिक्खणा।&lt;br&gt;&#xA;नायकस्स गुणाएते,&lt;br&gt;&#xA;इच्छितब्बा हितत्थिना॥&lt;br&gt;&#xA;१९१.&lt;br&gt;&#xA;परिभूतो मुदू होति,&lt;br&gt;&#xA;अतितिक्खोच वेरवा।&lt;br&gt;&#xA;एतञ्‍चउभयं ञत्वा,&lt;br&gt;&#xA;अनुमज्झं समाचरे॥&lt;br&gt;&#xA;१९२.&lt;br&gt;&#xA;नेकन्तमुदुना सक्‍का,&lt;br&gt;&#xA;एकन्ततिखिणेनवा।&lt;br&gt;&#xA;अत्तं महन्ते ठपेतुं,&lt;br&gt;&#xA;तस्मा उभय माचरे॥&lt;br&gt;&#xA;१९३.&lt;br&gt;&#xA;पिट्ठितो क्‍कं निसेवेय्य,&lt;br&gt;&#xA;कुच्छिनातु हुतासनं।&lt;br&gt;&#xA;सामिकं सब्बभावेन,&lt;br&gt;&#xA;परलोकं अमायाय॥&lt;br&gt;&#xA;१९४.&lt;br&gt;&#xA;नसेवे फरुसंसामिं,&lt;br&gt;&#xA;तंपि सेवेन मच्छरिं।&lt;br&gt;&#xA;ततो पग्गण्हकंसेवे,&lt;br&gt;&#xA;सेवे निग्गण्हकं ततो।&lt;br&gt;&#xA;१९५.&lt;br&gt;&#xA;न सा राजा यो अजेय्यं जिनाति,&lt;br&gt;&#xA;न सो सखायो सखारं जिनाति।&lt;br&gt;&#xA;न सा भरिया पतिनो विरोधति,&lt;br&gt;&#xA;न ते वुत्ता ये नभरन्ति जिण्णकं॥&lt;br&gt;&#xA;१९६.&lt;br&gt;&#xA;न सा सभा यत्थ नसन्ति सन्तो,&lt;br&gt;&#xA;न ते सन्तो ये नवदन्ति धम्मं।&lt;br&gt;&#xA;रागञ्‍च दोसञ्‍च पहाय मोहं,&lt;br&gt;&#xA;धम्मं भणन्ताव भवन्ति सन्तो॥&lt;br&gt;&#xA;१९७.&lt;br&gt;&#xA;सुतस्स रक्खा सतताभियोगो।&lt;br&gt;&#xA;कुलस्स वत्तं पुरिसस्स विज्‍जा।&lt;br&gt;&#xA;रञ्‍ञो पमादो पसमोधनस्स,&lt;br&gt;&#xA;थीनन्तु जानामि न जातु रक्खं॥&lt;/p&gt;</description>
    </item>
    <item>
      <title>४ इत्थिकथा</title>
      <link>https://vishvAsa.github.io/pALi/10_nIti-gantha-sangaho/04_mahArahanIti/4_itthikathA/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/10_nIti-gantha-sangaho/04_mahArahanIti/4_itthikathA/</guid>
      <description>&lt;p&gt;इत्थिकथा&lt;br&gt;&#xA;१९८.&lt;br&gt;&#xA;नमातरा धीतुया वापि,&lt;br&gt;&#xA;भगीनिया विचक्खणो।&lt;br&gt;&#xA;नविवित्तासने मन्ते,&lt;br&gt;&#xA;नारी मायाविनीननु॥&lt;br&gt;&#xA;१९९.&lt;br&gt;&#xA;विज्जुतानञ्च लोलत्तं,&lt;br&gt;&#xA;सत्थानञ्चतितिक्खणं।&lt;br&gt;&#xA;सीघतं वायुतेजानं,&lt;br&gt;&#xA;अनुकुब्बन्ति नारियो॥&lt;br&gt;&#xA;२००.&lt;br&gt;&#xA;द्विगुणो थीन माहारो,&lt;br&gt;&#xA;बुद्धिचापि चतुग्गुणो।&lt;br&gt;&#xA;छगुणो होति वायामो,&lt;br&gt;&#xA;कामोत्व ट्ठ गुणोभवे॥&lt;br&gt;&#xA;२०१.&lt;br&gt;&#xA;एकमेकायइत्थीया,&lt;br&gt;&#xA;अट्ठट्ठपतिनो सियुं।&lt;br&gt;&#xA;सूराच बलवन्तोच,&lt;br&gt;&#xA;सब्बाकामरसाहरा।&lt;br&gt;&#xA;करेय्य नवमे छन्दं,&lt;br&gt;&#xA;उन्नत्ता हि नपूरति॥&lt;br&gt;&#xA;२०२.&lt;br&gt;&#xA;लपन्ति सद्धिमञ्ञेन,&lt;br&gt;&#xA;पस्सन्तञ्ञं सविब्भमा।&lt;br&gt;&#xA;चित्तकं चिन्तयन्तञ्ञं,&lt;br&gt;&#xA;नारीनंनाम को पियो॥&lt;br&gt;&#xA;२०३.&lt;br&gt;&#xA;जिव्हासहस्सिको यो हि,&lt;br&gt;&#xA;जीवे वस्ससतं नरो।&lt;br&gt;&#xA;तेन निकम्मुनो वुत्तो,&lt;br&gt;&#xA;थीदोसो किंखयंगतो॥&lt;br&gt;&#xA;२०४.&lt;br&gt;&#xA;अग्गि आपो थियो मुळ्हो,&lt;br&gt;&#xA;सप्पो राजकुलानिच।&lt;br&gt;&#xA;पयतनापगन्तब्बो,&lt;br&gt;&#xA;मच्चुपाणहरानिति॥&lt;br&gt;&#xA;२०५.&lt;br&gt;&#xA;इत्थीनं दुज्जना नञ्च,&lt;br&gt;&#xA;विसासोनोपपज्जते।&lt;br&gt;&#xA;वीसस्स सिङ्गिनो रोग,&lt;br&gt;&#xA;नदीराजकुलस्सच॥&lt;br&gt;&#xA;२०६.&lt;br&gt;&#xA;सत्थं सुनिच्छितमतीपि विचिन्तनीयं,&lt;br&gt;&#xA;स्वाराधितोप्य वनिपो परिसङ्कनीयो।&lt;br&gt;&#xA;हत्थङ्गतापि युवतीपरिरक्खनीया,&lt;br&gt;&#xA;सत्थावनीपयुवतीसु कुतोवसित्थं॥&lt;br&gt;&#xA;२०७.&lt;br&gt;&#xA;अयुत्तकम्मारद्धनं विरोधो,&lt;br&gt;&#xA;सङ्घस्स युद्धञ्च महाबलेहि।&lt;br&gt;&#xA;विस्सासकम्मं पमादासु निच्चं,&lt;br&gt;&#xA;द्वारानिमच्चुस्स वदन्ति पञ्ञा॥&lt;br&gt;&#xA;२०८.&lt;br&gt;&#xA;वातं जालेन नरो परामसे,&lt;br&gt;&#xA;ओसिञ्चे सागरं एकपाणिना।&lt;br&gt;&#xA;सकेनतालेन जनेय्य घोसं,&lt;br&gt;&#xA;यो सब्बभावं पमदासु ओसजे॥&lt;br&gt;&#xA;२०९.&lt;br&gt;&#xA;इत्थीपि हि एकच्चिया,&lt;br&gt;&#xA;सेय्या वुत्ताव मुनिना।&lt;br&gt;&#xA;भण्डान मुत्तमं इत्थी,&lt;br&gt;&#xA;अग्गुपट्ठायिकातिच॥&lt;br&gt;&#xA;२१०.&lt;br&gt;&#xA;यो नं भरति सब्बदा,&lt;br&gt;&#xA;निच्चं आतापि उस्सुको।&lt;br&gt;&#xA;सब्बकामहरं पोसं,&lt;br&gt;&#xA;भत्तारं नातिमञ्ञति॥&lt;br&gt;&#xA;२११.&lt;br&gt;&#xA;नाचापि सोत्थि भत्तारं,&lt;br&gt;&#xA;इस्साचारेन रोसये।&lt;br&gt;&#xA;भत्तुच गरुनोसब्बे,&lt;br&gt;&#xA;पटिपूजेति पण्डितो॥&lt;br&gt;&#xA;२१२.&lt;br&gt;&#xA;उट्ठायिका अनालासा,&lt;br&gt;&#xA;सङ्गहितपरिज्जना।&lt;br&gt;&#xA;भत्तु मनापं चरति,&lt;br&gt;&#xA;भत्तकं अनुरक्खति॥&lt;br&gt;&#xA;२१३.&lt;br&gt;&#xA;एवं वत्तति यानारी,&lt;br&gt;&#xA;भत्तुछन्दवसानुगा।&lt;br&gt;&#xA;मनापानाम तेदेवा,&lt;br&gt;&#xA;यत्थ सा उपपज्जति॥&lt;br&gt;&#xA;२१४.&lt;br&gt;&#xA;कोकिलानं सरो रूपं,&lt;br&gt;&#xA;नारीरूपं पतिब्बतं।&lt;br&gt;&#xA;विज्जा रूप मरूपानं,&lt;br&gt;&#xA;खमा रूपं तपस्सीनं॥&lt;br&gt;&#xA;२१५.&lt;br&gt;&#xA;आनेय कुलजं पञ्ञो,&lt;br&gt;&#xA;विरूपमपि कञ्ञकं।&lt;br&gt;&#xA;हीनायपि सुरूपाय,&lt;br&gt;&#xA;विवाहंसदिसं करे॥&lt;br&gt;&#xA;२१६.&lt;br&gt;&#xA;विसम्हामतमादेय्य ,&lt;br&gt;&#xA;अमज्जम्हापिकञ्चनं।&lt;br&gt;&#xA;निचम्हाप्युत्तमाविज्जा,&lt;br&gt;&#xA;रतनित्थीपिदुकुला॥&lt;br&gt;&#xA;२१७.&lt;br&gt;&#xA;बालित्थी मक्खिकातुण्डं,&lt;br&gt;&#xA;इसीनञ्च कमण्डलुं।&lt;br&gt;&#xA;सेतम्बु फलं तम्बुलं,&lt;br&gt;&#xA;नोच्छिट्ठमुपजायते॥&lt;br&gt;&#xA;२१८.&lt;br&gt;&#xA;बालक्को पण्णधूमोच,&lt;br&gt;&#xA;वुद्धित्थी पल्ललोदकं।&lt;br&gt;&#xA;आयुक्खयकरं निच्चं,&lt;br&gt;&#xA;रत्तोच दधिभोजनं॥&lt;br&gt;&#xA;२१९.&lt;br&gt;&#xA;थियो सेवेय्य नच्चन्तं,&lt;br&gt;&#xA;सादुं भुञ्जेय्यनाहितं।&lt;br&gt;&#xA;पूजये मानये वुद्धे,&lt;br&gt;&#xA;गुरुं मायाय नोभजे॥&lt;br&gt;&#xA;२२०.&lt;br&gt;&#xA;आचारो कुल माख्याति,&lt;br&gt;&#xA;देस माख्याति भासितं।&lt;br&gt;&#xA;सम्भवो पेम माख्याति,&lt;br&gt;&#xA;देह माख्यातिभोजनं॥&lt;br&gt;&#xA;२२१.&lt;br&gt;&#xA;देहीतिवचनाद्वारा ,&lt;br&gt;&#xA;देहट्ठापञ्चदेवता।&lt;br&gt;&#xA;सज्ज नियन्ति धी कित्ति,&lt;br&gt;&#xA;हिरी सिरी मतीपिच॥&lt;br&gt;&#xA;२२२.&lt;br&gt;&#xA;देहीतिवचनं दुक्खं,&lt;br&gt;&#xA;नत्थीतिवचनं तथा।&lt;br&gt;&#xA;वाक्यंदेहीतिनत्थीति,&lt;br&gt;&#xA;माभवेय्य भवेभवे॥&lt;br&gt;&#xA;२२३.&lt;br&gt;&#xA;बोधयन्ति नयाचन्ति,&lt;br&gt;&#xA;देहीति पच्छिमाजना।&lt;br&gt;&#xA;पस्स वत्थुमदानस्स,&lt;br&gt;&#xA;माभवतूति ईदिसो॥&lt;br&gt;&#xA;२२४.&lt;br&gt;&#xA;महा अत्यप्पकं याति,&lt;br&gt;&#xA;निगुणे गुणवापिह।&lt;br&gt;&#xA;अट्ठानट्ठेय्यभावेन,&lt;br&gt;&#xA;गजिन्दोइव दब्बके॥&lt;br&gt;&#xA;२२५.&lt;br&gt;&#xA;महन्तं निस्सयंकत्वा,&lt;br&gt;&#xA;खुद्दोप्यतिमहा भवे।&lt;br&gt;&#xA;हेमपब्बतमापज्ज,&lt;br&gt;&#xA;सोवण्णाकिर पक्खिनो॥&lt;br&gt;&#xA;२२६.&lt;br&gt;&#xA;बहून मप्पसारानं,&lt;br&gt;&#xA;एकिभावो हिदुज्‍जयो।&lt;br&gt;&#xA;तिणेन वट्टते रज्‍जु,&lt;br&gt;&#xA;ताय नागोपि बन्धते॥&lt;br&gt;&#xA;२२७.&lt;br&gt;&#xA;असहायो समत्थोपि,&lt;br&gt;&#xA;तेजसि किं करिस्सति।&lt;br&gt;&#xA;निवातसण्ठितो अग्गि,&lt;br&gt;&#xA;सयमेवूपसम्मति॥&lt;br&gt;&#xA;२२८.&lt;br&gt;&#xA;खन्तुं तपनजोतेजो,&lt;br&gt;&#xA;सक्‍काहोति न वण्णजो।&lt;br&gt;&#xA;भूपादीहि कतोदण्डो,&lt;br&gt;&#xA;सक्‍काहोति न भच्‍चजो॥&lt;br&gt;&#xA;२२९.&lt;br&gt;&#xA;थीसंसग्गे कुतोसुद्धो,&lt;br&gt;&#xA;मंसभक्खे कुतोदया।&lt;br&gt;&#xA;सुरापाणे कुतोसच्‍चं,&lt;br&gt;&#xA;पकोधम्हि कुतोतपो॥&lt;br&gt;&#xA;२३०.&lt;br&gt;&#xA;थीया गुय्हं नसंसेय्य,&lt;br&gt;&#xA;अमित्तस्सच पण्डितो।&lt;br&gt;&#xA;योचा मिस्सेन संहीरो,&lt;br&gt;&#xA;हदयत्थेनो योनरो॥&lt;br&gt;&#xA;२३१.&lt;br&gt;&#xA;गुय्हमत्थ&lt;br&gt;&#xA;सम्बोधयति योनरो।&lt;br&gt;&#xA;मन्तभेदभया तस्स,&lt;br&gt;&#xA;दासभूतो तितिक्खति॥&lt;br&gt;&#xA;२३२.&lt;br&gt;&#xA;वहे अमित्त खन्धेन,&lt;br&gt;&#xA;यावकाले अनागते।&lt;br&gt;&#xA;तम्हेव चागते काले,&lt;br&gt;&#xA;भिन्दे घटमि वुप्पले॥&lt;br&gt;&#xA;२३३.&lt;br&gt;&#xA;खलं सालं पसुं खेत्तं,&lt;br&gt;&#xA;गन्त्वाचस्स अभिक्खणं।&lt;br&gt;&#xA;मितं धञ्‍ञं निधापेय्य,&lt;br&gt;&#xA;मितञ्‍च पाचये घरे॥&lt;br&gt;&#xA;२३४.&lt;br&gt;&#xA;कोधं लोभं मदं मानं,&lt;br&gt;&#xA;तन्दिं मिस्सं पमत्तकं।&lt;br&gt;&#xA;सोण्ठंनिद्धालुकं मक्खं,&lt;br&gt;&#xA;मच्छेरञ्‍च जहे बुधो॥&lt;br&gt;&#xA;२३५.&lt;br&gt;&#xA;कोधो अब्भन्तरे जातो,&lt;br&gt;&#xA;धूवं नासेति कोधनं।&lt;br&gt;&#xA;वत्थालङ्कारपुण्णायं,&lt;br&gt;&#xA;मञ्‍जूसायं सिखीयथा॥&lt;br&gt;&#xA;२३६.&lt;br&gt;&#xA;उप्पज्‍जते सचे कोधो।&lt;br&gt;&#xA;आवज्‍जे ककचूपमं।&lt;br&gt;&#xA;उप्पज्‍जे चे रसे तण्हा,&lt;br&gt;&#xA;पुत्तमंसूपमं सरे॥&lt;br&gt;&#xA;२३७.&lt;br&gt;&#xA;गुण मद्धिसमं मक्खे,&lt;br&gt;&#xA;परेन कलहे सति।&lt;br&gt;&#xA;अद्धिसमं पकासेति,&lt;br&gt;&#xA;अणुमत्तंववज्‍जकं॥&lt;br&gt;&#xA;२३८.&lt;br&gt;&#xA;तस्सेव तेन पापीयो,&lt;br&gt;&#xA;यो कुद्धं पटिकुज्झति।&lt;br&gt;&#xA;कुद्ध मपटिकुज्झन्तो,&lt;br&gt;&#xA;सङ्गामं जेति दुज्‍जयं॥&lt;br&gt;&#xA;२३९.&lt;br&gt;&#xA;रागोनाम मनोसल्‍लं,&lt;br&gt;&#xA;गुणत्थवरतक्‍करो।&lt;br&gt;&#xA;राहु विज्‍जाससङ्कस्स,&lt;br&gt;&#xA;तपोधनहुतासनो॥&lt;br&gt;&#xA;२४०.&lt;br&gt;&#xA;पमादो जायते मदा,&lt;br&gt;&#xA;पमादा जायते खयो।&lt;br&gt;&#xA;खया पदोसा जायन्ति,&lt;br&gt;&#xA;मदं किं नजहे बुधो॥&lt;br&gt;&#xA;२४१.&lt;br&gt;&#xA;नमन्ति फलिनोरुक्खा,&lt;br&gt;&#xA;नमन्ति विबुधाजना।&lt;br&gt;&#xA;सुक्खकट्ठञ्‍च मुळ्होच,&lt;br&gt;&#xA;भिज्‍जतेव ननमन्ति॥&lt;br&gt;&#xA;२४२.&lt;br&gt;&#xA;ठाने वुद्धान मोकासं,&lt;br&gt;&#xA;ददे वुद्धापचायिको।&lt;br&gt;&#xA;ननु तालो अजीवोपि,&lt;br&gt;&#xA;समीप ञ्‍ञे परोनतो॥&lt;br&gt;&#xA;२४३.&lt;br&gt;&#xA;गरुकातब्बपोसेसु,&lt;br&gt;&#xA;निच्‍चवुत्तिं करोति यो।&lt;br&gt;&#xA;निचत्तं सो पहन्तान,&lt;br&gt;&#xA;उत्तमत्ते पतिट्ठति॥&lt;br&gt;&#xA;२४४.&lt;br&gt;&#xA;यत्थ पोसं नजानन्ति,&lt;br&gt;&#xA;जातिया विनयेन वा।&lt;br&gt;&#xA;न तत्थ मानं करिया,&lt;br&gt;&#xA;वस मञ्‍ञातकेजने॥&lt;br&gt;&#xA;२४५.&lt;br&gt;&#xA;अञ्‍ञातवासं वसता,&lt;br&gt;&#xA;जातवेदसमेनापि।&lt;br&gt;&#xA;खमितब्बं सपञ्‍ञेन,&lt;br&gt;&#xA;अपि दासस्स तज्‍जितं॥&lt;br&gt;&#xA;२४६.&lt;br&gt;&#xA;धनधञ्‍ञापयोगेसु,&lt;br&gt;&#xA;तथा विज्‍जागमेसुच।&lt;br&gt;&#xA;दूतेच ब्यवहारेच,&lt;br&gt;&#xA;चत्तलज्‍जो सदा भवे॥&lt;br&gt;&#xA;२४७.&lt;br&gt;&#xA;नहि कोचि कते किच्‍चे,&lt;br&gt;&#xA;कत्तारं सम्मपेक्खते।&lt;br&gt;&#xA;तस्मा सब्बानिकम्मानि,&lt;br&gt;&#xA;सावसेसानि कारये॥&lt;br&gt;&#xA;२४८.&lt;br&gt;&#xA;इणसेसो अग्गिसेसो,&lt;br&gt;&#xA;सत्तुसेसो तयोइमे।&lt;br&gt;&#xA;पुनप्पुनंपि वड्ढन्ति,&lt;br&gt;&#xA;तस्मा सेसं नकारये॥&lt;br&gt;&#xA;२४९.&lt;br&gt;&#xA;नत्थि विज्‍जासमं वित्तं,&lt;br&gt;&#xA;नत्थि ब्याधिसमो रिपु।&lt;br&gt;&#xA;नत्थि अत्तसमं पेमं,&lt;br&gt;&#xA;नत्थि कम्मपरं बलं॥&lt;br&gt;&#xA;२५०.&lt;br&gt;&#xA;अत्तना कुरुते लक्खी,&lt;br&gt;&#xA;अलक्खीचापि अत्तना।&lt;br&gt;&#xA;नहि लक्खी अलक्खीच,&lt;br&gt;&#xA;अञ्‍ञो अञ्‍ञस्स कुरुते॥&lt;br&gt;&#xA;२५१.&lt;br&gt;&#xA;सयं आयं वयं रञ्‍ञा,&lt;br&gt;&#xA;सयं जञ्‍ञा कताकतं।&lt;br&gt;&#xA;अत्तनाव भवक्खेय्य,&lt;br&gt;&#xA;कतानि अकतानिच॥&lt;br&gt;&#xA;२५२.&lt;br&gt;&#xA;उपकारं हितेनेव,&lt;br&gt;&#xA;सत्तुना सत्तु मुद्धरे।&lt;br&gt;&#xA;पादलग्गं करट्ठेन,&lt;br&gt;&#xA;कण्टकेन कण्टकं॥&lt;br&gt;&#xA;२५३.&lt;br&gt;&#xA;नमे नमन्तस्स भजे भजन्तं,&lt;br&gt;&#xA;किच्‍चानि क्रुपस्स करेय्य किच्‍चं।&lt;br&gt;&#xA;ना नत्थकामस्स करेय्य अत्थं,&lt;br&gt;&#xA;असम्भजन्तंपि नसम्भजेय्य॥&lt;br&gt;&#xA;२५४.&lt;br&gt;&#xA;चजे चजन्तं नवतं करिया,&lt;br&gt;&#xA;अपेतचित्तेन नसम्भजेय्य।&lt;br&gt;&#xA;दिजो दुमं खीणफल मञत्वा,&lt;br&gt;&#xA;अञ्‍ञं सपेक्खेय्य महाति लोको॥&lt;/p&gt;</description>
    </item>
  </channel>
</rss>
