<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२. वेदनासंयुत्तम् on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/04_saLAyatanavaggo/02_vedanAsaMyuttam/</link>
    <description>Recent content in &#43;०२. वेदनासंयुत्तम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/03_saMyutta-nikAyo/04_saLAyatanavaggo/02_vedanAsaMyuttam/index.xml" rel="self" type="application/rss+xml" />
    <item>
      <title>०१ १ सगाथावग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/04_saLAyatanavaggo/02_vedanAsaMyuttam/01_1_sagAthAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/04_saLAyatanavaggo/02_vedanAsaMyuttam/01_1_sagAthAvaggo/</guid>
      <description>&lt;h2 id=&#34;१-समधसततम&#34;&gt;१. समाधिसुत्तम्&lt;/h2&gt;&#xA;&lt;p&gt;२४९. ‘‘तिस्सो इमा, भिक्खवे, वेदना। कतमा तिस्सो? सुखा वेदना, दुक्खा वेदना, अदुक्खमसुखा वेदना – इमा खो, भिक्खवे, तिस्सो वेदनाति।&lt;br&gt;&#xA;‘‘समाहितो सम्पजानो, सतो बुद्धस्स सावको।&lt;br&gt;&#xA;वेदना च पजानाति, वेदनानञ्च सम्भवं॥&lt;br&gt;&#xA;‘‘यत्थ चेता निरुज्झन्ति, मग्गञ्च खयगामिनम्।&lt;br&gt;&#xA;वेदनानं खया भिक्खु, निच्छातो परिनिब्बुतो’’ति॥ पठमम्।&lt;/p&gt;&#xA;&lt;h2 id=&#34;२-सखसततम&#34;&gt;२. सुखसुत्तम्&lt;/h2&gt;&#xA;&lt;p&gt;२५०. ‘‘तिस्सो इमा, भिक्खवे, वेदना। कतमा तिस्सो? सुखा वेदना, दुक्खा वेदना, अदुक्खमसुखा वेदना – इमा खो, भिक्खवे, तिस्सो वेदनाति।&lt;br&gt;&#xA;‘‘सुखं वा यदि वा दुक्खं, अदुक्खमसुखं सह।&lt;br&gt;&#xA;अज्झत्तञ्च बहिद्धा च, यं किञ्चि अत्थि वेदितं॥&lt;br&gt;&#xA;‘‘एतं दुक्खन्ति ञत्वान, मोसधम्मं पलोकिनम्।&lt;br&gt;&#xA;फुस्स फुस्स वयं पस्सं, एवं तत्थ विरज्जती’’ति॥ दुतियम्।&lt;/p&gt;</description>
    </item>
    <item>
      <title>०२ २ रहोगतवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/04_saLAyatanavaggo/02_vedanAsaMyuttam/02_2_rahogatavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/04_saLAyatanavaggo/02_vedanAsaMyuttam/02_2_rahogatavaggo/</guid>
      <description>&lt;h2 id=&#34;१-रहगतसततम&#34;&gt;१. रहोगतसुत्तम्&lt;/h2&gt;&#xA;&lt;p&gt;२५९. अथ खो अञ्ञतरो भिक्खु येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच – ‘‘इध मय्हं, भन्ते, रहोगतस्स पटिसल्लीनस्स एवं चेतसो परिवितक्को उदपादि – ‘तिस्सो वेदना वुत्ता भगवता। सुखा वेदना, दुक्खा वेदना, अदुक्खमसुखा वेदना – इमा तिस्सो वेदना वुत्ता भगवता। वुत्तं खो पनेतं भगवता – ‘यं किञ्चि वेदयितं तं दुक्खस्मि’न्ति। किं नु खो एतं भगवता सन्धाय भासितं – ‘यं किञ्चि वेदयितं तं दुक्खस्मि’’’न्ति?&lt;br&gt;&#xA;‘‘साधु साधु, भिक्खु! तिस्सो इमा, भिक्खु, वेदना वुत्ता मया। सुखा वेदना, दुक्खा वेदना, अदुक्खमसुखा वेदना – इमा तिस्सो वेदना वुत्ता मया। वुत्तं खो पनेतं, भिक्खु, मया – ‘यं किञ्चि वेदयितं, तं दुक्खस्मि’न्ति। तं खो पनेतं, भिक्खु, मया सङ्खारानंयेव अनिच्चतं सन्धाय भासितं – ‘यं किञ्चि वेदयितं तं दुक्खस्मि’न्ति । तं खो पनेतं, भिक्खु, मया सङ्खारानंयेव खयधम्मतं…पे॰… वयधम्मतं…पे॰… विरागधम्मतं …पे॰… निरोधधम्मतं…पे॰… विपरिणामधम्मतं सन्धाय भासितं – ‘यं किञ्चि वेदयितं तं दुक्खस्मि’न्ति। अथ खो पन, भिक्खु, मया अनुपुब्बसङ्खारानं निरोधो अक्खातो। पठमं झानं समापन्नस्स वाचा निरुद्धा होति। दुतियं झानं समापन्नस्स वितक्कविचारा निरुद्धा होन्ति। ततियं झानं समापन्नस्स पीति निरुद्धा होति। चतुत्थं झानं समापन्नस्स अस्सासपस्सासा निरुद्धा होन्ति। आकासानञ्चायतनं समापन्नस्स रूपसञ्ञा निरुद्धा होति। विञ्ञाणञ्चायतनं समापन्नस्स आकासानञ्चायतनसञ्ञा निरुद्धा होति। आकिञ्चञ्ञायतनं समापन्नस्स विञ्ञाणञ्चायतनसञ्ञा निरुद्धा होति। नेवसञ्ञानासञ्ञायतनं समापन्नस्स आकिञ्चञ्ञायतनसञ्ञा निरुद्धा होति। सञ्ञावेदयितनिरोधं समापन्नस्स सञ्ञा च वेदना च निरुद्धा होन्ति। खीणासवस्स भिक्खुनो रागो निरुद्धो होति, दोसो निरुद्धो होति, मोहो निरुद्धो होति। अथ खो, भिक्खु, मया अनुपुब्बसङ्खारानं वूपसमो अक्खातो। पठमं झानं समापन्नस्स वाचा वूपसन्ता होति। दुतियं झानं समापन्नस्स वितक्कविचारा वूपसन्ता होन्ति…पे॰… सञ्ञावेदयितनिरोधं समापन्नस्स सञ्ञा च वेदना च वूपसन्ता होन्ति। खीणासवस्स भिक्खुनो रागो वूपसन्तो होति, दोसो वूपसन्तो होति, मोहो वूपसन्तो होति। छयिमा, भिक्खु, पस्सद्धियो। पठमं झानं समापन्नस्स वाचा पटिप्पस्सद्धा होति। दुतियं झानं समापन्नस्स वितक्कविचारा पटिप्पस्सद्धा होन्ति। ततियं झानं समापन्नस्स पीति पटिप्पस्सद्धा होति। चतुत्थं झानं समापन्नस्स अस्सासपस्सासा पटिप्पस्सद्धा होन्ति । सञ्ञावेदयितनिरोधं समापन्नस्स सञ्ञा च वेदना च पटिप्पस्सद्धा होन्ति। खीणासवस्स भिक्खुनो रागो पटिप्पस्सद्धो होति, दोसो पटिप्पस्सद्धो होति, मोहो पटिप्पस्सद्धो होती’’ति। पठमम्।&lt;/p&gt;</description>
    </item>
    <item>
      <title>०३ ३ अट्ठसतपरियायवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/04_saLAyatanavaggo/02_vedanAsaMyuttam/03_3_aTThasatapariyAyavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/04_saLAyatanavaggo/02_vedanAsaMyuttam/03_3_aTThasatapariyAyavaggo/</guid>
      <description>&lt;h2 id=&#34;१-सवकसततम&#34;&gt;१. सीवकसुत्तम्&lt;/h2&gt;&#xA;&lt;p&gt;२६९. एकं समयं भगवा राजगहे विहरति वेळुवने कलन्दकनिवापे। अथ खो मोळियसीवको परिब्बाजको येन भगवा तेनुपसङ्कमि; उपसङ्कमित्वा भगवता सद्धिं सम्मोदि। सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो मोळियसीवको परिब्बाजको भगवन्तं एतदवोच – ‘‘सन्ति, भो गोतम, एके समणब्राह्मणा एवंवादिनो एवंदिट्ठिनो – ‘यं किञ्चायं पुरिसपुग्गलो पटिसंवेदेति सुखं वा दुक्खं वा अदुक्खमसुखं वा सब्बं तं पुब्बेकतहेतू’ति। इध [इध पन (स्या॰ कं॰ पी॰ क॰)] भवं गोतमो किमाहा’’ति?&lt;br&gt;&#xA;‘‘पित्तसमुट्ठानानिपि खो, सीवक, इधेकच्चानि वेदयितानि उप्पज्जन्ति। सामम्पि खो एतं, सीवक, वेदितब्बं [एवं वेदितब्बं (स्या॰ कं॰ क॰)] यथा पित्तसमुट्ठानानिपि इधेकच्चानि वेदयितानि उप्पज्जन्ति; लोकस्सपि खो एतं, सीवक, सच्चसम्मतं यथा पित्तसमुट्ठानानिपि इधेकच्चानि वेदयितानि उप्पज्जन्ति। तत्र, सीवक, ये ते समणब्राह्मणा एवंवादिनो एवंदिट्ठिनो – ‘यं किञ्चायं पुरिसपुग्गलो पटिसंवेदेति सुखं वा दुक्खं वा अदुक्खमसुखं वा सब्बं तं पुब्बेकतहेतू’ति। यञ्च सामं ञातं तञ्च अतिधावन्ति, यञ्च लोके सच्चसम्मतं तञ्च अतिधावन्ति। तस्मा तेसं समणब्राह्मणानं मिच्छाति वदामि।&lt;br&gt;&#xA;‘‘सेम्हसमुट्ठानानिपि खो, सीवक…पे॰… वातसमुट्ठानानिपि खो, सीवक…पे॰… सन्निपातिकानिपि खो, सीवक…पे॰… उतुपरिणामजानिपि खो, सीवक…पे॰… विसमपरिहारजानिपि खो, सीवक…पे॰… ओपक्कमिकानिपि खो, सीवक…पे॰… कम्मविपाकजानिपि खो, सीवक, इधेकच्चानि वेदयितानि उप्पज्जन्ति। सामम्पि खो एतं, सीवक, वेदितब्बम्। यथा कम्मविपाकजानिपि इधेकच्चानि वेदयितानि उप्पज्जन्ति; लोकस्सपि खो एतं, सीवक, सच्चसम्मतम्। यथा कम्मविपाकजानिपि इधेकच्चानि वेदयितानि उप्पज्जन्ति; तत्र, सीवक, ये ते समणब्राह्मणा एवंवादिनो एवंदिट्ठिनो – ‘यं किञ्चायं पुरिसपुग्गलो पटिसंवेदेति सुखं वा दुक्खं वा अदुक्खमसुखं वा सब्बं तं पुब्बेकतहेतू’ति। यञ्च सामं ञातं तञ्च अतिधावन्ति यञ्च लोके सच्चसम्मतं तञ्च अतिधावन्ति। तस्मा तेसं समणब्राह्मणानं मिच्छाति वदामीति। एवं वुत्ते, मोळियसीवको परिब्बाजको भगवन्तं एतदवोच – ‘अभिक्कन्तं, भो गोतम, अभिक्कन्तं, भो गोतम …पे॰… उपासकं मं भवं गोतमो धारेतु अज्जतग्गे पाणुपेतं सरणं गत’’’न्ति।&lt;br&gt;&#xA;‘‘पित्तं सेम्हञ्च वातो च, सन्निपाता उतूनि च।&lt;br&gt;&#xA;विसमं ओपक्कमिकं, कम्मविपाकेन अट्ठमी’’ति॥ पठमम्।&lt;/p&gt;</description>
    </item>
  </channel>
</rss>
