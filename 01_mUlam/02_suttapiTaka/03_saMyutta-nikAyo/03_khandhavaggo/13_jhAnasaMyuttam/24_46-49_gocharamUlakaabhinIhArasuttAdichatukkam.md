---
title: २४ ४६-४९ गोचरमूलकअभिनीहारसुत्तादिचतुक्कम्

---

७०७. सावत्थिनिदानं… ‘‘समाधिस्मिं गोचरकुसलो होति, न समाधिस्मिं अभिनीहारकुसलो… समाधिस्मिं अभिनीहारकुसलो होति , न समाधिस्मिं गोचरकुसलो… नेव समाधिस्मिं गोचरकुसलो होति, न च समाधिस्मिं अभिनीहारकुसलो… समाधिस्मिं गोचरकुसलो च होति, समाधिस्मिं अभिनीहारकुसलो च… सेय्यथापि, भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा सप्पि, सप्पिम्हा सप्पिमण्डो तत्र अग्गमक्खायति; एवमेव खो, भिक्खवे, य्वायं झायी समाधिस्मिं गोचरकुसलो च होति समाधिस्मिं अभिनीहारकुसलो च अयं इमेसं चतुन्नं झायीनं…पे॰… उत्तमो च पवरो चा’’ति। छचत्तालीसमम्।  
७०८. समाधिस्मिं गोचरकुसलो होति, न समाधिस्मिं सक्कच्चकारी…पे॰…। वित्थारेतब्बम्। सत्तचत्तालीसमम्।  
७०९. समाधिस्मिं गोचरकुसलो होति, न समाधिस्मिं सातच्चकारी…पे॰…। अट्ठचत्तालीसमम्।  
७१०. समाधिस्मिं गोचरकुसलो होति, न समाधिस्मिं सप्पायकारी…पे॰…। एकूनपञ्ञासमम्। (गोचरमूलकम्।)  

