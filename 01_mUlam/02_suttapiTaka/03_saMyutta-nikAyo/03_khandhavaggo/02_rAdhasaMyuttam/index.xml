<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२. राधसंयुत्तम् on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/03_khandhavaggo/02_rAdhasaMyuttam/</link>
    <description>Recent content in &#43;०२. राधसंयुत्तम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/03_saMyutta-nikAyo/03_khandhavaggo/02_rAdhasaMyuttam/index.xml" rel="self" type="application/rss+xml" />
    <item>
      <title>०१ १ पठमवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/03_khandhavaggo/02_rAdhasaMyuttam/01_1_paThamavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/03_khandhavaggo/02_rAdhasaMyuttam/01_1_paThamavaggo/</guid>
      <description>&lt;h2 id=&#34;१-मरसततम&#34;&gt;१. मारसुत्तम्&lt;/h2&gt;&#xA;&lt;p&gt;१६०. सावत्थिनिदानम्। अथ खो आयस्मा राधो येन भगवा तेनुपसङ्कमि ; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा राधो भगवन्तं एतदवोच –&lt;br&gt;&#xA;‘‘‘मारो, मारो’ति, भन्ते, वुच्चति। कित्तावता नु खो, भन्ते, मारो’’ति? ‘‘रूपे खो, राध, सति मारो वा अस्स मारेता वा यो वा पन मीयति। तस्मातिह त्वं, राध, रूपं मारोति पस्स, मारेताति पस्स, मीयतीति पस्स, रोगोति पस्स, गण्डोति पस्स, सल्लन्ति पस्स, अघन्ति पस्स, अघभूतन्ति पस्स। ये नं एवं पस्सन्ति ते सम्मा पस्सन्ति। वेदनाय सति… सञ्ञाय सति… सङ्खारेसु सति… विञ्ञाणे सति मारो वा अस्स मारेता वा यो वा पन मीयति। तस्मातिह त्वं, राध, विञ्ञाणं मारोति पस्स, मारेताति पस्स, मीयतीति पस्स, रोगोति पस्स, गण्डोति पस्स, सल्लन्ति पस्स, अघन्ति पस्स, अघभूतन्ति पस्स। ये नं एवं पस्सन्ति, ते सम्मा पस्सन्ती’’ति।&lt;br&gt;&#xA;‘‘सम्मादस्सनं पन, भन्ते, किमत्थिय’’न्ति? ‘‘सम्मादस्सनं खो, राध, निब्बिदत्थं’’। ‘‘निब्बिदा पन, भन्ते, किमत्थिया’’ति? ‘‘निब्बिदा खो, राध, विरागत्था’’। ‘‘विरागो पन, भन्ते , किमत्थियो’’ति? ‘‘विरागो खो, राध, विमुत्तत्थो’’। ‘‘विमुत्ति पन, भन्ते, किमत्थिया’’ति? ‘‘विमुत्ति खो, राध, निब्बानत्था’’। ‘‘निब्बानं पन, भन्ते, किमत्थिय’’न्ति? ‘‘अच्चयासि [अच्चसरा (सी॰ स्या॰ कं॰), अस्स (पी॰), अच्चया (क॰)], राध, पञ्हं, नासक्खि पञ्हस्स परियन्तं गहेतुम्। निब्बानोगधञ्हि, राध, ब्रह्मचरियं वुस्सति, निब्बानपरायनं निब्बानपरियोसान’’न्ति। पठमम्।&lt;/p&gt;</description>
    </item>
    <item>
      <title>०२ २ दुतियवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/03_khandhavaggo/02_rAdhasaMyuttam/02_2_dutiyavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/03_khandhavaggo/02_rAdhasaMyuttam/02_2_dutiyavaggo/</guid>
      <description>&lt;h2 id=&#34;१-मरसततम&#34;&gt;१. मारसुत्तम्&lt;/h2&gt;&#xA;&lt;p&gt;१७०. सावत्थिनिदानम्। एकमन्तं निसिन्नो खो आयस्मा राधो भगवन्तं एतदवोच – ‘‘‘मारो, मारो’ति, भन्ते, वुच्चति। कतमो नु खो, भन्ते, मारो’’ति? ‘‘रूपं खो, राध, मारो, वेदना मारो, सञ्ञा मारो, सङ्खारा मारो, विञ्ञाणं मारो। एवं पस्सं, राध, सुतवा अरियसावको रूपस्मिम्पि निब्बिन्दति, वेदनायपि निब्बिन्दति, सञ्ञायपि निब्बिन्दति, सङ्खारेसुपि निब्बिन्दति, विञ्ञाणस्मिम्पि निब्बिन्दति। निब्बिन्दं विरज्जति; विरागा विमुच्चति। विमुत्तस्मिं विमुत्तमिति ञाणं होति। ‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’ति पजानाती’’ति। पठमम्।&lt;/p&gt;&#xA;&lt;h2 id=&#34;२-मरधममसततम&#34;&gt;२. मारधम्मसुत्तम्&lt;/h2&gt;&#xA;&lt;p&gt;१७१. सावत्थिनिदानम्। एकमन्तं निसिन्नो खो आयस्मा राधो भगवन्तं एतदवोच – ‘‘‘मारधम्मो, मारधम्मो’ति, भन्ते, वुच्चति। कतमो नु खो, भन्ते, मारधम्मो’’ति? ‘‘रूपं खो, राध, मारधम्मो, वेदना मारधम्मो, सञ्ञा मारधम्मो, सङ्खारा मारधम्मो, विञ्ञाणं मारधम्मो। एवं पस्सं…पे॰… नापरं इत्थत्तायाति पजानाती’’ति। दुतियम्।&lt;/p&gt;</description>
    </item>
    <item>
      <title>०३ ३ आयाचनवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/03_khandhavaggo/02_rAdhasaMyuttam/03_3_AyAchanavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/03_khandhavaggo/02_rAdhasaMyuttam/03_3_AyAchanavaggo/</guid>
      <description>&lt;h2 id=&#34;१-११-मरदसततएकदसकम&#34;&gt;१-११. मारादिसुत्तएकादसकम्&lt;/h2&gt;&#xA;&lt;p&gt;१८२. सावत्थिनिदानम्। एकमन्तं निसिन्नो खो आयस्मा राधो भगवन्तं एतदवोच – ‘‘साधु मे, भन्ते, भगवा संखित्तेन धम्मं देसेतु, यमहं भगवतो धम्मं सुत्वा एको वूपकट्ठो अप्पमत्तो आतापी पहितत्तो विहरेय्य’’न्ति।&lt;br&gt;&#xA;‘‘यो खो, राध, मारो; तत्र ते छन्दो पहातब्बो, रागो पहातब्बो, छन्दरागो पहातब्बो [सीहळपोत्थके पन ‘‘तत्र ते छन्दो पहातब्बोति एकं सुत्तं, तत्र ते रागो पहातब्बोति एकं सुत्तं, तत्र ते छन्दरागो पहातब्बोति एकं सुत्त’’न्ति एवं विसुं विसुं तीणि सुत्तानि विभजित्वा दस्सितानि। एवमुपरिसुत्तेसुपि]। को च, राध, मारो? रूपं खो, राध, मारो; तत्र ते छन्दो पहातब्बो, रागो पहातब्बो, छन्दरागो पहातब्बो [सीहळपोत्थके पन ‘‘तत्र ते छन्दो पहातब्बोति एकं सुत्तं, तत्र ते रागो पहातब्बोति एकं सुत्तं, तत्र ते छन्दरागो पहातब्बोति एकं सुत्त’’न्ति एवं विसुं विसुं तीणि सुत्तानि विभजित्वा दस्सितानि। एवमुपरिसुत्तेसुपि]। वेदना मारो; तत्र ते छन्दो पहातब्बो…पे॰… सञ्ञा मारो; तत्र ते छन्दो पहातब्बो…पे॰… सङ्खारा मारो; तत्र ते छन्दो पहातब्बो…पे॰… विञ्ञाणं मारो; तत्र ते छन्दो पहातब्बो…पे॰… यो खो, राध, मारो; तत्र ते छन्दो पहातब्बो, रागो पहातब्बो, छन्दरागो पहातब्बो’’ति।&lt;br&gt;&#xA;१८३. यो खो, राध, मारधम्मो; तत्र ते छन्दो पहातब्बो, रागो पहातब्बो, छन्दरागो पहातब्बो…पे॰…।&lt;br&gt;&#xA;१८४. यं खो, राध, अनिच्चं…पे॰…।&lt;br&gt;&#xA;१८५. यो खो, राध, अनिच्चधम्मो…पे॰…।&lt;br&gt;&#xA;१८६. यं खो, राध, दुक्खं…पे॰…।&lt;br&gt;&#xA;१८७. यो खो, राध, दुक्खधम्मो…पे॰…।&lt;br&gt;&#xA;१८८. यो खो, राध, अनत्ता…पे॰…।&lt;br&gt;&#xA;१८९. यो खो, राध, अनत्तधम्मो…पे॰…।&lt;br&gt;&#xA;१९०. यो खो, राध, खयधम्मो…पे॰…।&lt;br&gt;&#xA;१९१. यो खो, राध, वयधम्मो…पे॰…।&lt;br&gt;&#xA;१९२. यो खो, राध, समुदयधम्मो; तत्र ते छन्दो पहातब्बो, रागो पहातब्बो, छन्दरागो पहातब्बो…पे॰…।&lt;/p&gt;</description>
    </item>
    <item>
      <title>०४ ४ उपनिसिन्नवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/03_khandhavaggo/02_rAdhasaMyuttam/04_4_upanisinnavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/03_khandhavaggo/02_rAdhasaMyuttam/04_4_upanisinnavaggo/</guid>
      <description>&lt;h2 id=&#34;१-११-मरदसततएकदसकम&#34;&gt;१-११. मारादिसुत्तएकादसकम्&lt;/h2&gt;&#xA;&lt;p&gt;१९४. सावत्थिनिदानम्। एकमन्तं निसिन्नं खो आयस्मन्तं राधं भगवा एतदवोच – ‘‘यो खो, राध, मारो; तत्र ते छन्दो पहातब्बो, रागो पहातब्बो, छन्दरागो पहातब्बो। को च, राध, मारो? रूपं खो, राध, मारो; तत्र ते छन्दो पहातब्बो…पे॰… विञ्ञाणं मारो; तत्र ते छन्दो पहातब्बो…पे॰… यो खो, राध, मारो; तत्र ते छन्दो पहातब्बो, रागो पहातब्बो, छन्दरागो पहातब्बो’’ति।&lt;br&gt;&#xA;१९५. यो खो, राध, मारधम्मो; तत्र ते छन्दो पहातब्बो, रागो पहातब्बो, छन्दरागो पहातब्बो…पे॰…।&lt;br&gt;&#xA;१९६. यं खो, राध, अनिच्चं…पे॰…।&lt;br&gt;&#xA;१९७. यो खो, राध, अनिच्चधम्मो…पे॰…।&lt;br&gt;&#xA;१९८. यं खो, राध, दुक्खं…पे॰…।&lt;br&gt;&#xA;१९९. यो खो, राध, दुक्खधम्मो…पे॰…।&lt;br&gt;&#xA;२००. यो खो, राध, अनत्ता…पे॰…।&lt;br&gt;&#xA;२०१. यो खो, राध, अनत्तधम्मो…पे॰…।&lt;br&gt;&#xA;२०२. यो खो, राध, खयधम्मो…पे॰…।&lt;br&gt;&#xA;२०३. यो खो, राध, वयधम्मो…पे॰…।&lt;br&gt;&#xA;२०४. यो खो, राध, समुदयधम्मो; तत्र ते छन्दो पहातब्बो, रागो पहातब्बो, छन्दरागो पहातब्बो…पे॰…।&lt;/p&gt;</description>
    </item>
  </channel>
</rss>
