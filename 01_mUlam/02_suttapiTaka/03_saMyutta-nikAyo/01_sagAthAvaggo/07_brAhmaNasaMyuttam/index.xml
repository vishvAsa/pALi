<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७. ब्राह्मणसंयुत्तम् on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/07_brAhmaNasaMyuttam/</link>
    <description>Recent content in &#43;०७. ब्राह्मणसंयुत्तम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/07_brAhmaNasaMyuttam/index.xml" rel="self" type="application/rss+xml" />
    <item>
      <title>०१ १ अरहन्तवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/07_brAhmaNasaMyuttam/01_1_arahantavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/07_brAhmaNasaMyuttam/01_1_arahantavaggo/</guid>
      <description>&lt;h2 id=&#34;१-धनञजनसततम&#34;&gt;१. धनञ्जानीसुत्तम्&lt;/h2&gt;&#xA;&lt;p&gt;१८७. एवं मे सुतं – एकं समयं भगवा राजगहे विहरति वेळुवने कलन्दकनिवापे। तेन खो पन समयेन अञ्ञतरस्स भारद्वाजगोत्तस्स ब्राह्मणस्स धनञ्जानी [धानञ्जानी (पी॰ सी॰ अट्ठ॰)] नाम ब्राह्मणी अभिप्पसन्ना होति बुद्धे च धम्मे च सङ्घे च। अथ खो धनञ्जानी ब्राह्मणी भारद्वाजगोत्तस्स ब्राह्मणस्स भत्तं उपसंहरन्ती उपक्खलित्वा तिक्खत्तुं उदानं उदानेसि –&lt;br&gt;&#xA;‘‘नमो तस्स भगवतो अरहतो सम्मासम्बुद्धस्स।&lt;br&gt;&#xA;नमो तस्स भगवतो अरहतो सम्मासम्बुद्धस्स।&lt;br&gt;&#xA;नमो तस्स भगवतो अरहतो सम्मासम्बुद्धस्सा’’ति॥&lt;br&gt;&#xA;एवं वुत्ते, भारद्वाजगोत्तो ब्राह्मणो धनञ्जानिं ब्राह्मणिं एतदवोच – ‘‘एवमेवं पनायं वसली यस्मिं वा तस्मिं वा तस्स मुण्डकस्स समणस्स वण्णं भासति। इदानि त्याहं, वसलि, तस्स सत्थुनो वादं आरोपेस्सामी’’ति। ‘‘न ख्वाहं तं, ब्राह्मण, पस्सामि सदेवके लोके समारके सब्रह्मके सस्समणब्राह्मणिया पजाय सदेवमनुस्साय, यो तस्स भगवतो वादं आरोपेय्य अरहतो सम्मासम्बुद्धस्स। अपि च त्वं, ब्राह्मण, गच्छ, गन्त्वा विजानिस्ससी’’ति [गन्त्वापि जानिस्ससीति (स्या॰ कं॰)]।&lt;br&gt;&#xA;अथ खो भारद्वाजगोत्तो ब्राह्मणो कुपितो अनत्तमनो येन भगवा तेनुपसङ्कमि; उपसङ्कमित्वा भगवता सद्धिं सम्मोदि। सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो भारद्वाजगोत्तो ब्राह्मणो भगवन्तं गाथाय अज्झभासि –&lt;br&gt;&#xA;‘‘किंसु छेत्वा सुखं सेति, किंसु छेत्वा न सोचति।&lt;br&gt;&#xA;किस्सस्सु एकधम्मस्स, वधं रोचेसि गोतमा’’ति॥&lt;br&gt;&#xA;‘‘कोधं छेत्वा सुखं सेति, कोधं छेत्वा न सोचति।&lt;br&gt;&#xA;कोधस्स विसमूलस्स, मधुरग्गस्स ब्राह्मण।&lt;br&gt;&#xA;वधं अरिया पसंसन्ति, तञ्हि छेत्वा न सोचती’’ति॥&lt;br&gt;&#xA;एवं वुत्ते, भारद्वाजगोत्तो ब्राह्मणो भगवन्तं एतदवोच – ‘‘अभिक्कन्तं, भो गोतम, अभिक्कन्तं, भो गोतम! सेय्यथापि, भो गोतम, निक्कुज्जितं वा उक्कुज्जेय्य, पटिच्छन्नं वा विवरेय्य, मूळ्हस्स वा मग्गं आचिक्खेय्य, अन्धकारे वा तेलपज्जोतं धारेय्य – चक्खुमन्तो रूपानि दक्खन्तीति; एवमेवं भोता गोतमेन अनेकपरियायेन धम्मो पकासितो। एसाहं, भन्ते, भगवन्तं गोतमं सरणं गच्छामि धम्मञ्च भिक्खुसङ्घञ्च। लभेय्याहं भोतो गोतमस्स सन्तिके पब्बज्जं, लभेय्यं उपसम्पद’’न्ति।&lt;br&gt;&#xA;अलत्थ खो भारद्वाजगोत्तो ब्राह्मणो भगवतो सन्तिके पब्बज्जं, अलत्थ उपसम्पदम्। अचिरूपसम्पन्नो खो पनायस्मा भारद्वाजो एको वूपकट्ठो अप्पमत्तो आतापी पहितत्तो विहरन्तो नचिरस्सेव – यस्सत्थाय कुलपुत्ता सम्मदेव अगारस्मा अनगारियं पब्बजन्ति तदनुत्तरं – ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा उपसम्पज्ज विहासि। ‘‘खीणा जाति, वुसितं ब्रह्मचरियं, कतं करणीयं, नापरं इत्थत्ताया’’ति अब्भञ्ञासि। अञ्ञतरो च पनायस्मा भारद्वाजो अरहतं अहोसीति।&lt;/p&gt;</description>
    </item>
    <item>
      <title>०२ २ उपासकवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/07_brAhmaNasaMyuttam/02_2_upAsakavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/07_brAhmaNasaMyuttam/02_2_upAsakavaggo/</guid>
      <description>&lt;h2 id=&#34;१-कसभरदवजसततम&#34;&gt;१. कसिभारद्वाजसुत्तम्&lt;/h2&gt;&#xA;&lt;p&gt;१९७. एवं मे सुतं – एकं समयं भगवा मगधेसु विहरति दक्खिणागिरिस्मिं एकनाळायं ब्राह्मणगामे। तेन खो पन समयेन कसिभारद्वाजस्स [कसिकभारद्वाजस्स (क॰)] ब्राह्मणस्स पञ्चमत्तानि नङ्गलसतानि पयुत्तानि होन्ति वप्पकाले। अथ खो भगवा पुब्बण्हसमयं निवासेत्वा पत्तचीवरमादाय येन कसिभारद्वाजस्स ब्राह्मणस्स कम्मन्तो तेनुपसङ्कमि।&lt;br&gt;&#xA;तेन खो पन समयेन कसिभारद्वाजस्स ब्राह्मणस्स परिवेसना वत्तति। अथ खो भगवा येन परिवेसना तेनुपसङ्कमि; उपसङ्कमित्वा एकमन्तं अट्ठासि। अद्दसा खो कसिभारद्वाजो ब्राह्मणो भगवन्तं पिण्डाय ठितम्। दिस्वा भगवन्तं एतदवोच – ‘‘अहं खो, समण, कसामि च वपामि च, कसित्वा च वपित्वा च भुञ्जामि। त्वम्पि, समण, कसस्सु च वपस्सु च, कसित्वा च वपित्वा च भुञ्जस्सू’’ति। ‘‘अहम्पि खो, ब्राह्मण, कसामि च वपामि च, कसित्वा च वपित्वा च भुञ्जामी’’ति। न खो मयं पस्साम भोतो गोतमस्स युगं वा नङ्गलं वा फालं वा पाचनं वा बलीबद्दे वा, अथ च पन भवं गोतमो एवमाह – ‘‘अहम्पि खो, ब्राह्मण, कसामि च वपामि च, कसित्वा च वपित्वा च भुञ्जामी’’ति । अथ खो कसिभारद्वाजो ब्राह्मणो भगवन्तं गाथाय अज्झभासि –&lt;br&gt;&#xA;‘‘कस्सको पटिजानासि, न च पस्सामि ते कसिम्।&lt;br&gt;&#xA;कस्सको पुच्छितो ब्रूहि, कथं जानेमु तं कसि’’न्ति॥&lt;br&gt;&#xA;‘‘सद्धा बीजं तपो वुट्ठि, पञ्ञा मे युगनङ्गलम्।&lt;br&gt;&#xA;हिरी ईसा मनो योत्तं, सति मे फालपाचनं॥&lt;br&gt;&#xA;‘‘कायगुत्तो वचीगुत्तो, आहारे उदरे यतो।&lt;br&gt;&#xA;सच्चं करोमि निद्दानं, सोरच्चं मे पमोचनं॥&lt;br&gt;&#xA;‘‘वीरियं मे धुरधोरय्हं, योगक्खेमाधिवाहनम्।&lt;br&gt;&#xA;गच्छति अनिवत्तन्तं, यत्थ गन्त्वा न सोचति॥&lt;br&gt;&#xA;‘‘एवमेसा कसी कट्ठा, सा होति अमतप्फला।&lt;br&gt;&#xA;एतं कसिं कसित्वान, सब्बदुक्खा पमुच्चती’’ति॥&lt;br&gt;&#xA;‘‘भुञ्जतु भवं गोतमो। कस्सको भवम्। यञ्हि भवं गोतमो अमतप्फलम्पि कसिं कसती’’ति [भासतीति (क॰)]।&lt;br&gt;&#xA;‘‘गाथाभिगीतं मे अभोजनेय्यं,&lt;br&gt;&#xA;सम्पस्सतं ब्राह्मण नेस धम्मो।&lt;br&gt;&#xA;गाथाभिगीतं पनुदन्ति बुद्धा,&lt;br&gt;&#xA;धम्मे सति ब्राह्मण वुत्तिरेसा॥&lt;br&gt;&#xA;‘‘अञ्ञेन च केवलिनं महेसिं,&lt;br&gt;&#xA;खीणासवं कुक्कुच्चवूपसन्तम्।&lt;br&gt;&#xA;अन्नेन पानेन उपट्ठहस्सु,&lt;br&gt;&#xA;खेत्तञ्हि तं पुञ्ञपेक्खस्स होती’’ति॥&lt;br&gt;&#xA;एवं वुत्ते, कसिभारद्वाजो ब्राह्मणो भगवन्तं एतदवोच – ‘‘अभिक्कन्तं, भो गोतम…पे॰… अज्जतग्गे पाणुपेतं सरणं गत’’न्ति।&lt;/p&gt;</description>
    </item>
  </channel>
</rss>
