<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;११. सक्कसंयुत्तम् on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/11_sakkasaMyuttam/</link>
    <description>Recent content in &#43;११. सक्कसंयुत्तम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/11_sakkasaMyuttam/index.xml" rel="self" type="application/rss+xml" />
    <item>
      <title>०१ १ पठमवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/11_sakkasaMyuttam/01_1_paThamavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/11_sakkasaMyuttam/01_1_paThamavaggo/</guid>
      <description>&lt;h2 id=&#34;१-सवरसततम&#34;&gt;१. सुवीरसुत्तम्&lt;/h2&gt;&#xA;&lt;p&gt;२४७. एवं मे सुतं – एकं समयं भगवा सावत्थियं विहरति जेतवने अनाथपिण्डिकस्स आरामे। तत्र खो भगवा भिक्खू आमन्तेसि – ‘‘भिक्खवो’’ति। ‘‘भदन्ते’’ति ते भिक्खू भगवतो पच्चस्सोसुम्। भगवा एतदवोच –&lt;br&gt;&#xA;‘‘भूतपुब्बं, भिक्खवे, असुरा देवे अभियंसु। अथ खो, भिक्खवे, सक्को देवानमिन्दो सुवीरं देवपुत्तं आमन्तेसि – ‘एते, तात सुवीर, असुरा देवे अभियन्ति। गच्छ, तात सुवीर, असुरे पच्चुय्याही’ति। ‘एवं भद्दन्तवा’ति खो, भिक्खवे, सुवीरो देवपुत्तो सक्कस्स देवानमिन्दस्स पटिस्सुत्वा पमादं आपादेसि [आहरेसि (कत्थचि) नवङ्गुत्तरे सीहनादसुत्तेपि]। दुतियम्पि खो, भिक्खवे, सक्को देवानमिन्दो सुवीरं देवपुत्तं आमन्तेसि – ‘एते, तात सुवीर, असुरा देवे अभियन्ति। गच्छ, तात सुवीर, असुरे पच्चुय्याही’ति। ‘एवं भद्दन्तवा’ति खो, भिक्खवे, सुवीरो देवपुत्तो सक्कस्स देवानमिन्दस्स पटिस्सुत्वा दुतियम्पि पमादं आपादेसि। ततियम्पि खो, भिक्खवे, सक्को देवानमिन्दो सुवीरं देवपुत्तं आमन्तेसि – ‘एते, तात सुवीर, असुरा देवे अभियन्ति। गच्छ, तात सुवीर, असुरे पच्चुय्याही’ति । ‘एवं भद्दन्तवा’ति खो, भिक्खवे, सुवीरो देवपुत्तो सक्कस्स देवानमिन्दस्स पटिस्सुत्वा ततियम्पि पमादं आपादेसि। अथ खो, भिक्खवे, सक्को देवानमिन्दो सुवीरं देवपुत्तं गाथाय अज्झभासि –&lt;br&gt;&#xA;‘‘अनुट्ठहं अवायामं, सुखं यत्राधिगच्छति।&lt;br&gt;&#xA;सुवीर तत्थ गच्छाहि, मञ्च तत्थेव पापया’’ति॥&lt;br&gt;&#xA;‘‘अलस्वस्स [अलस’स्स (सी॰ पी॰), अलस्वायं (स्या॰ कं॰)] अनुट्ठाता, न च किच्चानि कारये।&lt;br&gt;&#xA;सब्बकामसमिद्धस्स, तं मे सक्क वरं दिसा’’ति॥&lt;br&gt;&#xA;‘‘यत्थालसो अनुट्ठाता, अच्चन्तं सुखमेधति।&lt;br&gt;&#xA;सुवीर तत्थ गच्छाहि, मञ्च तत्थेव पापया’’ति॥&lt;br&gt;&#xA;‘‘अकम्मुना [अकम्मना (सी॰ पी॰)] देवसेट्ठ, सक्क विन्देमु यं सुखम्।&lt;br&gt;&#xA;असोकं अनुपायासं, तं मे सक्क वरं दिसा’’ति॥&lt;br&gt;&#xA;‘‘सचे अत्थि अकम्मेन, कोचि क्वचि न जीवति।&lt;br&gt;&#xA;निब्बानस्स हि सो मग्गो, सुवीर तत्थ गच्छाहि।&lt;br&gt;&#xA;मञ्च तत्थेव पापया’’ति॥&lt;br&gt;&#xA;‘‘सो हि नाम, भिक्खवे, सक्को देवानमिन्दो सकं पुञ्ञफलं उपजीवमानो देवानं तावतिंसानं इस्सरियाधिपच्चं रज्जं कारेन्तो उट्ठानवीरियस्स वण्णवादी भविस्सति। इध खो तं, भिक्खवे, सोभेथ, यं तुम्हे एवं स्वाक्खाते धम्मविनये पब्बजिता समाना उट्ठहेय्याथ घटेय्याथ वायमेय्याथ अप्पत्तस्स पत्तिया अनधिगतस्स अधिगमाय, असच्छिकतस्स सच्छिकिरियाया’’ति।&lt;/p&gt;</description>
    </item>
    <item>
      <title>०२ २ दुतियवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/11_sakkasaMyuttam/02_2_dutiyavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/11_sakkasaMyuttam/02_2_dutiyavaggo/</guid>
      <description>&lt;h2 id=&#34;१-वतपदसततम&#34;&gt;१. वतपदसुत्तम्&lt;/h2&gt;&#xA;&lt;p&gt;२५७. सावत्थियम्। ‘‘सक्कस्स, भिक्खवे, देवानमिन्दस्स पुब्बे मनुस्सभूतस्स सत्त वतपदानि [वत्तपदानि (क॰)] समत्तानि समादिन्नानि अहेसुं, येसं समादिन्नत्ता सक्को सक्कत्तं अज्झगा। कतमानि सत्त वतपदानि? यावजीवं मातापेत्तिभरो अस्सं, यावजीवं कुले जेट्ठापचायी अस्सं, यावजीवं सण्हवाचो अस्सं, यावजीवं अपिसुणवाचो अस्सं, यावजीवं विगतमलमच्छेरेन चेतसा अगारं अज्झावसेय्यं मुत्तचागो पयतपाणि वोस्सग्गरतो याचयोगो दानसंविभागरतो, यावजीवं सच्चवाचो अस्सं, यावजीवं अक्कोधनो अस्सं – सचेपि मे कोधो उप्पज्जेय्य, खिप्पमेव नं पटिविनेय्य’’न्ति। ‘‘सक्कस्स, भिक्खवे, देवानमिन्दस्स पुब्बे मनुस्सभूतस्स इमानि सत्त वतपदानि समत्तानि समादिन्नानि अहेसुं, येसं समादिन्नत्ता सक्को सक्कत्तं अज्झगा’’ति।&lt;br&gt;&#xA;‘‘मातापेत्तिभरं जन्तुं, कुले जेट्ठापचायिनम्।&lt;br&gt;&#xA;सण्हं सखिलसम्भासं, पेसुणेय्यप्पहायिनं॥&lt;br&gt;&#xA;‘‘मच्छेरविनये युत्तं, सच्चं कोधाभिभुं नरम्।&lt;br&gt;&#xA;तं वे देवा तावतिंसा, आहु सप्पुरिसो इती’’ति॥&lt;/p&gt;</description>
    </item>
    <item>
      <title>०३ ३ ततियवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/11_sakkasaMyuttam/03_3_tatiyavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/11_sakkasaMyuttam/03_3_tatiyavaggo/</guid>
      <description>&lt;h2 id=&#34;१-छतवसततम&#34;&gt;१. छेत्वासुत्तम्&lt;/h2&gt;&#xA;&lt;p&gt;२६७. सावत्थियं जेतवने। अथ खो सक्को देवानमिन्दो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठितो खो सक्को देवानमिन्दो भगवन्तं गाथाय अज्झभासि –&lt;br&gt;&#xA;‘‘किंसु छेत्वा सुखं सेति, किंसु छेत्वा न सोचति।&lt;br&gt;&#xA;किस्सस्सु एकधम्मस्स, वधं रोचेसि गोतमा’’ति॥&lt;br&gt;&#xA;‘‘कोधं छेत्वा सुखं सेति, कोधं छेत्वा न सोचति।&lt;br&gt;&#xA;कोधस्स विसमूलस्स, मधुरग्गस्स वासव।&lt;br&gt;&#xA;वधं अरिया पसंसन्ति, तञ्हि छेत्वा न सोचती’’ति॥&lt;/p&gt;&#xA;&lt;h2 id=&#34;२-दबबणणयसततम&#34;&gt;२. दुब्बण्णियसुत्तम्&lt;/h2&gt;&#xA;&lt;p&gt;२६८. सावत्थियं जेतवने। तत्र खो…पे॰… एतदवोच – ‘‘भूतपुब्बं, भिक्खवे, अञ्ञतरो यक्खो दुब्बण्णो ओकोटिमको सक्कस्स देवानमिन्दस्स आसने निसिन्नो अहोसि। तत्र सुदं, भिक्खवे, देवा तावतिंसा उज्झायन्ति खिय्यन्ति विपाचेन्ति – ‘अच्छरियं वत भो, अब्भुतं वत, भो! अयं यक्खो दुब्बण्णो ओकोटिमको सक्कस्स देवानमिन्दस्स आसने निसिन्नो’’’ति! यथा यथा खो, भिक्खवे, देवा तावतिंसा उज्झायन्ति खिय्यन्ति विपाचेन्ति, तथा तथा सो यक्खो अभिरूपतरो चेव होति दस्सनीयतरो च पासादिकतरो च।&lt;br&gt;&#xA;‘‘अथ खो, भिक्खवे, देवा तावतिंसा येन सक्को देवानमिन्दो तेनुपसङ्कमिंसु; उपसङ्कमित्वा सक्कं देवानमिन्दं एतदवोचुं – ‘इध ते, मारिस, अञ्ञतरो यक्खो दुब्बण्णो ओकोटिमको सक्कस्स देवानमिन्दस्स आसने निसिन्नो। तत्र सुदं, मारिस, देवा तावतिंसा उज्झायन्ति खिय्यन्ति विपाचेन्ति – अच्छरियं वत, भो, अब्भुतं वत, भो! अयं यक्खो दुब्बण्णो ओकोटिमको सक्कस्स देवानमिन्दस्स आसने निसिन्नोति। यथा यथा खो, मारिस, देवा उज्झायन्ति खिय्यन्ति विपाचेन्ति, तथा तथा सो यक्खो अभिरूपतरो चेव होति दस्सनीयतरो च पासादिकतरो चाति। सो हि नून, मारिस, कोधभक्खो यक्खो भविस्सती’’’ति।&lt;br&gt;&#xA;‘‘अथ खो, भिक्खवे, सक्को देवानमिन्दो येन सो कोधभक्खो यक्खो तेनुपसङ्कमि; उपसङ्कमित्वा एकंसं उत्तरासङ्गं करित्वा दक्खिणजाणुमण्डलं पथवियं निहन्त्वा येन सो कोधभक्खो यक्खो तेनञ्जलिं पणामेत्वा तिक्खत्तुं नामं सावेति – ‘सक्कोहं मारिस, देवानमिन्दो, सक्कोहं, मारिस, देवानमिन्दो’ति। यथा यथा खो, भिक्खवे, सक्को देवानमिन्दो नामं सावेसि, तथा तथा सो यक्खो दुब्बण्णतरो चेव अहोसि ओकोटिमकतरो च। दुब्बण्णतरो चेव हुत्वा ओकोटिमकतरो च तत्थेवन्तरधायी’’ति। अथ खो, भिक्खवे, सक्को देवानमिन्दो सके आसने निसीदित्वा देवे तावतिंसे अनुनयमानो तायं वेलायं इमा गाथायो अभासि –&lt;br&gt;&#xA;‘‘न सूपहतचित्तोम्हि, नावत्तेन सुवानयो।&lt;br&gt;&#xA;न वो चिराहं कुज्झामि, कोधो मयि नावतिट्ठति॥&lt;br&gt;&#xA;‘‘कुद्धाहं न फरुसं ब्रूमि, न च धम्मानि कित्तये।&lt;br&gt;&#xA;सन्निग्गण्हामि अत्तानं, सम्पस्सं अत्थमत्तनो’’ति॥&lt;/p&gt;</description>
    </item>
  </channel>
</rss>
