<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३. कोसलसंयुत्तम् on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/03_kosalasaMyuttam/</link>
    <description>Recent content in &#43;०३. कोसलसंयुत्तम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/03_kosalasaMyuttam/index.xml" rel="self" type="application/rss+xml" />
    <item>
      <title>०१ १ पठमवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/03_kosalasaMyuttam/01_1_paThamavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/03_kosalasaMyuttam/01_1_paThamavaggo/</guid>
      <description>&lt;h2 id=&#34;१-दहरसततम&#34;&gt;१. दहरसुत्तम्&lt;/h2&gt;&#xA;&lt;p&gt;११२. एवं मे सुतं – एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो राजा पसेनदि कोसलो येन भगवा तेनुपसङ्कमि; उपसङ्कमित्वा भगवता सद्धिं सम्मोदि। सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो राजा पसेनदि कोसलो भगवन्तं एतदवोच – ‘‘भवम्पि नो गोतमो अनुत्तरं सम्मासम्बोधिं अभिसम्बुद्धोति पटिजानाती’’ति? ‘‘यञ्हि तं, महाराज, सम्मा वदमानो वदेय्य ‘अनुत्तरं सम्मासम्बोधिं अभिसम्बुद्धो’ति, ममेव [ममं (सब्बत्थ)] तं सम्मा वदमानो वदेय्य। अहञ्हि, महाराज, अनुत्तरं सम्मासम्बोधिं अभिसम्बुद्धो’’ति।&lt;br&gt;&#xA;‘‘येपि ते, भो गोतम, समणब्राह्मणा सङ्घिनो गणिनो गणाचरिया ञाता यसस्सिनो तित्थकरा साधुसम्मता बहुजनस्स, सेय्यथिदं – पूरणो कस्सपो, मक्खलि गोसालो, निगण्ठो नाटपुत्तो, सञ्चयो बेलट्ठपुत्तो, पकुधो कच्चायनो, अजितो केसकम्बलो; तेपि मया ‘अनुत्तरं सम्मासम्बोधिं अभिसम्बुद्धोति पटिजानाथा’ति पुट्ठा समाना अनुत्तरं सम्मासम्बोधिं अभिसम्बुद्धोति न पटिजानन्ति। किं पन भवं गोतमो दहरो चेव जातिया नवो च पब्बज्जाया’’ति?&lt;br&gt;&#xA;‘‘चत्तारो खो मे, महाराज, दहराति न उञ्ञातब्बा, दहराति न परिभोतब्बा। कतमे चत्तारो? खत्तियो खो, महाराज, दहरोति न उञ्ञातब्बो, दहरोति न परिभोतब्बो। उरगो खो, महाराज, दहरोति न उञ्ञातब्बो, दहरोति न परिभोतब्बो। अग्गि खो, महाराज, दहरोति न उञ्ञातब्बो, दहरोति न परिभोतब्बो। भिक्खु, खो, महाराज, दहरोति न उञ्ञातब्बो, दहरोति न परिभोतब्बो। इमे खो, महाराज, चत्तारो दहराति न उञ्ञातब्बा, दहराति न परिभोतब्बा’’ति।&lt;br&gt;&#xA;इदमवोच भगवा। इदं वत्वान सुगतो अथापरं एतदवोच सत्था –&lt;br&gt;&#xA;‘‘खत्तियं जातिसम्पन्नं, अभिजातं यसस्सिनम्।&lt;br&gt;&#xA;दहरोति नावजानेय्य, न नं परिभवे नरो॥&lt;br&gt;&#xA;‘‘ठानञ्हि सो मनुजिन्दो, रज्जं लद्धान खत्तियो।&lt;br&gt;&#xA;सो कुद्धो राजदण्डेन, तस्मिं पक्कमते भुसम्।&lt;br&gt;&#xA;तस्मा तं परिवज्जेय्य, रक्खं जीवितमत्तनो॥&lt;br&gt;&#xA;‘‘गामे वा यदि वा रञ्ञे, यत्थ पस्से भुजङ्गमम्।&lt;br&gt;&#xA;दहरोति नावजानेय्य, न नं परिभवे नरो॥&lt;br&gt;&#xA;‘‘उच्चावचेहि वण्णेहि, उरगो चरति तेजसी [तेजसा (सी॰ क॰), तेजसि (पी॰ क॰)]।&lt;br&gt;&#xA;सो आसज्ज डंसे बालं, नरं नारिञ्च एकदा।&lt;br&gt;&#xA;तस्मा तं परिवज्जेय्य, रक्खं जीवितमत्तनो॥&lt;br&gt;&#xA;‘‘पहूतभक्खं जालिनं, पावकं कण्हवत्तनिम्।&lt;br&gt;&#xA;दहरोति नावजानेय्य, न नं परिभवे नरो॥&lt;br&gt;&#xA;‘‘लद्धा हि सो उपादानं, महा हुत्वान पावको।&lt;br&gt;&#xA;सो आसज्ज डहे [दहे] बालं, नरं नारिञ्च एकदा।&lt;br&gt;&#xA;तस्मा तं परिवज्जेय्य, रक्खं जीवितमत्तनो॥&lt;br&gt;&#xA;‘‘वनं यदग्गि डहति [दहति (क॰)], पावको कण्हवत्तनी।&lt;br&gt;&#xA;जायन्ति तत्थ पारोहा, अहोरत्तानमच्चये॥&lt;br&gt;&#xA;‘‘यञ्च खो सीलसम्पन्नो, भिक्खु डहति तेजसा।&lt;br&gt;&#xA;न तस्स पुत्ता पसवो, दायादा विन्दरे धनम्।&lt;br&gt;&#xA;अनपच्चा अदायादा, तालावत्थू भवन्ति ते॥&lt;br&gt;&#xA;‘‘तस्मा हि पण्डितो पोसो, सम्पस्सं अत्थमत्तनो।&lt;br&gt;&#xA;भुजङ्गमं पावकञ्च, खत्तियञ्च यसस्सिनम्।&lt;br&gt;&#xA;भिक्खुञ्च सीलसम्पन्नं, सम्मदेव समाचरे’’ति॥&lt;br&gt;&#xA;एवं वुत्ते, राजा पसेनदि कोसलो भगवन्तं एतदवोच – ‘‘अभिक्कन्तं, भन्ते, अभिक्कन्तं, भन्ते! सेय्यथापि भन्ते, निक्कुज्जितं [निकुज्जितं (?)] वा उक्कुज्जेय्य , पटिच्छन्नं वा विवरेय्य, मूळ्हस्स वा मग्गं आचिक्खेय्य , अन्धकारे वा तेलपज्जोतं धारेय्य – ‘चक्खुमन्तो रूपानि दक्खन्ती’ति; एवमेवं भगवता अनेकपरियायेन धम्मो पकासितो। एसाहं, भन्ते, भगवन्तं सरणं गच्छामि धम्मञ्च भिक्खुसङ्घञ्च। उपासकं मं, भन्ते, भगवा धारेतु अज्जतग्गे पाणुपेतं सरणं गत’’न्ति।&lt;/p&gt;</description>
    </item>
    <item>
      <title>०२ २ दुतियवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/03_kosalasaMyuttam/02_2_dutiyavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/03_kosalasaMyuttam/02_2_dutiyavaggo/</guid>
      <description>&lt;h2 id=&#34;१-सततजटलसततम&#34;&gt;१. सत्तजटिलसुत्तम्&lt;/h2&gt;&#xA;&lt;p&gt;१२२. एकं समयं भगवा सावत्थियं विहरति पुब्बारामे मिगारमातुपासादे। तेन खो पन समयेन भगवा सायन्हसमयं पटिसल्लाना वुट्ठितो बहिद्वारकोट्ठके निसिन्नो होति। अथ खो राजा पसेनदि कोसलो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि।&lt;br&gt;&#xA;तेन खो पन समयेन सत्त च जटिला सत्त च निगण्ठा सत्त च अचेलका सत्त च एकसाटका सत्त च परिब्बाजका परूळ्हकच्छनखलोमा खारिविविधमादाय [खारिविधं आदाय (पी॰) दी॰ नि॰ १.२८० तदट्ठकथापि ओलोकेतब्बा] भगवतो अविदूरे अतिक्कमन्ति। अथ खो राजा पसेनदि कोसलो उट्ठायासना एकंसं उत्तरासङ्गं करित्वा दक्खिणजाणुमण्डलं पथवियं निहन्त्वा येन ते सत्त च जटिला सत्त च निगण्ठा सत्त च अचेलका सत्त च एकसाटका सत्त च परिब्बाजका तेनञ्जलिं पणामेत्वा तिक्खत्तुं नामं सावेसि – ‘‘राजाहं, भन्ते, पसेनदि कोसलो…पे॰… राजाहं, भन्ते, पसेनदि कोसलो’’ति।&lt;br&gt;&#xA;अथ खो राजा पसेनदि कोसलो अचिरपक्कन्तेसु तेसु सत्तसु च जटिलेसु सत्तसु च निगण्ठेसु सत्तसु च अचेलकेसु सत्तसु च एकसाटकेसु सत्तसु च परिब्बाजकेसु येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो राजा पसेनदि कोसलो भगवन्तं एतदवोच – ‘‘ये ते, भन्ते, लोके अरहन्तो वा अरहत्तमग्गं वा समापन्ना एते तेसं अञ्ञतरा’’ति।&lt;br&gt;&#xA;‘‘दुज्जानं खो एतं, महाराज, तया गिहिना कामभोगिना पुत्तसम्बाधसयनं अज्झावसन्तेन कासिकचन्दनं पच्चनुभोन्तेन मालागन्धविलेपनं धारयन्तेन जातरूपरजतं सादियन्तेन – ‘इमे वा अरहन्तो, इमे वा अरहत्तमग्गं समापन्ना’’’ति।&lt;br&gt;&#xA;‘‘संवासेन खो, महाराज, सीलं वेदितब्बम्। तञ्च खो दीघेन अद्धुना, न इत्तरं; मनसिकरोता, नो अमनसिकरोता; पञ्ञवता, नो दुप्पञ्ञेन। संवोहारेन खो, महाराज, सोचेय्यं वेदितब्बम्। तञ्च खो दीघेन अद्धुना, न इत्तरं; मनसिकरोता, नो अमनसिकरोता; पञ्ञवता, नो दुप्पञ्ञेन। आपदासु खो, महाराज, थामो वेदितब्बो। सो च खो दीघेन अद्धुना, न इत्तरं; मनसिकरोता, नो अमनसिकरोता; पञ्ञवता, नो दुप्पञ्ञेन। साकच्छाय , खो, महाराज, पञ्ञा वेदितब्बा। सा च खो दीघेन अद्धुना, न इत्तरं; मनसिकरोता, नो अमनसिकरोता; पञ्ञवता, नो दुप्पञ्ञेना’’ति।&lt;br&gt;&#xA;‘‘अच्छरियं , भन्ते, अब्भुतं भन्ते! याव सुभासितमिदं, भन्ते, भगवता – ‘दुज्जानं खो एतं, महाराज, तया गिहिना कामभोगिना पुत्तसम्बाधसयनं अज्झावसन्तेन कासिकचन्दनं पच्चनुभोन्तेन मालागन्धविलेपनं धारयन्तेन जातरूपरजतं सादियन्तेन – इमे वा अरहन्तो, इमे वा अरहत्तमग्गं समापन्ना’ति। संवासेन खो, महाराज, सीलं वेदितब्बम्। तञ्च खो दीघेन अद्धुना, न इत्तरं; मनसिकरोता, नो अमनसिकरोता; पञ्ञवता, नो दुप्पञ्ञेन। संवोहारेन खो महाराज , सोचेय्यं वेदितब्बम्। तञ्च खो दीघेन अद्धुना, न इत्तरं; मनसिकरोता, नो अमनसिकरोता; पञ्ञवता, नो दुप्पञ्ञेन। आपदासु खो, महाराज, थामो वेदितब्बो। सो च खो दीघेन अद्धुना, न इत्तरं; मनसिकरोता, नो अमनसिकरोता; पञ्ञवता, नो दुप्पञ्ञेन। साकच्छाय खो, महाराज, पञ्ञा वेदितब्बा। सा च खो दीघेन अद्धुना, न इत्तरं; मनसिकरोता, नो अमनसिकरोता; पञ्ञवता, नो दुप्पञ्ञेना’’ति।&lt;br&gt;&#xA;‘‘एते, भन्ते, मम पुरिसा चरा ओचरका जनपदं ओचरित्वा आगच्छन्ति। तेहि पठमं ओचिण्णं अहं पच्छा ओसापयिस्सामि [ओयायिस्सामि (सी॰), ओहयिस्सामि (स्या॰ कं॰)]। इदानि ते, भन्ते, तं रजोजल्लं पवाहेत्वा सुन्हाता सुविलित्ता कप्पितकेसमस्सू ओदातवत्था [ओदातवत्थवसना (सी॰)] पञ्चहि कामगुणेहि समप्पिता समङ्गीभूता परिचारेस्सन्ती’’ति।&lt;br&gt;&#xA;अथ खो भगवा एतमत्थं विदित्वा तायं वेलायं इमा गाथायो अभासि –&lt;br&gt;&#xA;‘‘न वण्णरूपेन नरो सुजानो,&lt;br&gt;&#xA;न विस्ससे इत्तरदस्सनेन।&lt;br&gt;&#xA;सुसञ्ञतानञ्हि वियञ्जनेन,&lt;br&gt;&#xA;असञ्ञता लोकमिमं चरन्ति॥&lt;br&gt;&#xA;‘‘पतिरूपको मत्तिकाकुण्डलोव,&lt;br&gt;&#xA;लोहड्ढमासोव सुवण्णछन्नो।&lt;br&gt;&#xA;चरन्ति लोके [एके (सी॰ पी॰)] परिवारछन्ना,&lt;br&gt;&#xA;अन्तो असुद्धा बहि सोभमाना’’ति॥&lt;/p&gt;</description>
    </item>
    <item>
      <title>०३ ३ ततियवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/03_kosalasaMyuttam/03_3_tatiyavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/03_kosalasaMyuttam/03_3_tatiyavaggo/</guid>
      <description>&lt;h2 id=&#34;१-पगगलसततम&#34;&gt;१. पुग्गलसुत्तम्&lt;/h2&gt;&#xA;&lt;p&gt;१३२. सावत्थिनिदानम्। अथ खो राजा पसेनदि कोसलो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो राजानं पसेनदिं कोसलं भगवा एतदवोच – ‘‘चत्तारोमे, महाराज, पुग्गला सन्तो संविज्जमाना लोकस्मिम्। कतमे चत्तारो? तमोतमपरायनो, तमोजोतिपरायनो, जोतितमपरायनो, जोतिजोतिपरायनो’’।&lt;br&gt;&#xA;‘‘कथञ्च, महाराज पुग्गलो तमोतमपरायनो होति? इध, महाराज, एकच्चो पुग्गलो नीचे कुले पच्चाजातो होति, चण्डालकुले वा वेनकुले [वेणकुले (सी॰ स्या॰ कं॰ पी॰)] वा नेसादकुले वा रथकारकुले वा पुक्कुसकुले वा दलिद्दे अप्पन्नपानभोजने कसिरवुत्तिके , यत्थ कसिरेन घासच्छादो लब्भति। सो च होति दुब्बण्णो दुद्दसिको ओकोटिमको बव्हाबाधो [बह्वाबाधो (क॰)] काणो वा कुणी वा खञ्जो वा पक्खहतो वा, न लाभी अन्नस्स पानस्स वत्थस्स यानस्स मालागन्धविलेपनस्स सेय्यावसथपदीपेय्यस्स। सो कायेन दुच्चरितं चरति, वाचाय दुच्चरितं चरति, मनसा दुच्चरितं चरति। सो कायेन दुच्चरितं चरित्वा वाचाय दुच्चरितं चरित्वा मनसा दुच्चरितं चरित्वा, कायस्स भेदा परं मरणा अपायं दुग्गतिं विनिपातं निरयं उपपज्जति।&lt;br&gt;&#xA;‘‘सेय्यथापि, महाराज , पुरिसो अन्धकारा वा अन्धकारं गच्छेय्य, तमा वा तमं गच्छेय्य, लोहितमला वा लोहितमलं गच्छेय्य। तथूपमाहं, महाराज, इमं पुग्गलं वदामि। एवं खो, महाराज, पुग्गलो तमोतमपरायनो होति।&lt;br&gt;&#xA;‘‘कथञ्च, महाराज, पुग्गलो तमोजोतिपरायनो होति? इध, महाराज, एकच्चो पुग्गलो नीचे कुले पच्चाजातो होति, चण्डालकुले वा वेनकुले वा नेसादकुले वा रथकारकुले वा पुक्कुसकुले वा दलिद्दे अप्पन्नपानभोजने कसिरवुत्तिके, यत्थ कसिरेन घासच्छादो लब्भति। सो च खो होति दुब्बण्णो दुद्दसिको ओकोटिमको बव्हाबाधो, काणो वा कुणी वा खञ्जो वा पक्खहतो वा, न लाभी अन्नस्स पानस्स वत्थस्स यानस्स मालागन्धविलेपनस्स सेय्यावसथपदीपेय्यस्स। सो कायेन सुचरितं चरति, वाचाय सुचरितं चरति, मनसा सुचरितं चरति। सो कायेन सुचरितं चरित्वा वाचाय सुचरितं चरित्वा मनसा सुचरितं चरित्वा, कायस्स भेदा परं मरणा सुगतिं सग्गं लोकं उपपज्जति।&lt;br&gt;&#xA;‘‘सेय्यथापि, महाराज, पुरिसो पथविया वा पल्लङ्कं आरोहेय्य, पल्लङ्का वा अस्सपिट्ठिं आरोहेय्य, अस्सपिट्ठिया वा हत्थिक्खन्धं आरोहेय्य, हत्थिक्खन्धा वा पासादं आरोहेय्य। तथूपमाहं, महाराज, इमं पुग्गलं वदामि। एवं खो, महाराज, पुग्गलो तमोजोतिपरायनो होति।&lt;br&gt;&#xA;‘‘कथञ्च, महाराज, पुग्गलो जोतितमपरायनो होति? इध , महाराज, एकच्चो पुग्गलो उच्चे कुले पच्चाजातो होति, खत्तियमहासालकुले वा ब्राह्मणमहासालकुले वा गहपतिमहासालकुले वा, अड्ढे महद्धने महाभोगे पहूतजातरूपरजते पहूतवित्तूपकरणे पहूतधनधञ्ञे। सो च होति अभिरूपो दस्सनीयो पासादिको, परमाय वण्णपोक्खरताय समन्नागतो, लाभी अन्नस्स पानस्स वत्थस्स यानस्स मालागन्धविलेपनस्स सेय्यावसथपदीपेय्यस्स। सो कायेन दुच्चरितं चरति, वाचाय दुच्चरितं चरति, मनसा दुच्चरितं चरति। सो कायेन दुच्चरितं चरित्वा वाचाय दुच्चरितं चरित्वा मनसा दुच्चरितं चरित्वा, कायस्स भेदा परं मरणा अपायं दुग्गतिं विनिपातं निरयं उपपज्जति।&lt;br&gt;&#xA;‘‘सेय्यथापि, महाराज, पुरिसो पासादा वा हत्थिक्खन्धं ओरोहेय्य, हत्थिक्खन्धा वा अस्सपिट्ठिं ओरोहेय्य, अस्सपिट्ठिया वा पल्लङ्कं ओरोहेय्य, पल्लङ्का वा पथविं ओरोहेय्य, पथविया वा अन्धकारं पविसेय्य। तथूपमाहं, महाराज, इमं पुग्गलं वदामि। एवं खो, महाराज, पुग्गलो जोतितमपरायनो होति।&lt;br&gt;&#xA;‘‘कथञ्च, महाराज, पुग्गलो जोतिजोतिपरायनो होति? इध, महाराज, एकच्चो पुग्गलो उच्चे कुले पच्चाजातो होति, खत्तियमहासालकुले वा ब्राह्मणमहासालकुले वा गहपतिमहासालकुले वा, अड्ढे महद्धने महाभोगे पहूतजातरूपरजते पहूतवित्तूपकरणे पहूतधनधञ्ञे। सो च होति अभिरूपो दस्सनीयो पासादिको, परमाय वण्णपोक्खरताय समन्नागतो , लाभी अन्नस्स पानस्स वत्थस्स यानस्स मालागन्धविलेपनस्स सेय्यावसथपदीपेय्यस्स। सो कायेन सुचरितं चरति, वाचाय सुचरितं चरति, मनसा सुचरितं चरति। सो कायेन सुचरितं चरित्वा वाचाय सुचरितं चरित्वा मनसा सुचरितं चरित्वा, कायस्स भेदा परं मरणा सुगतिं सग्गं लोकं उपपज्जति।&lt;br&gt;&#xA;‘‘सेय्यथापि, महाराज, पुरिसो पल्लङ्का वा पल्लङ्कं सङ्कमेय्य, अस्सपिट्ठिया वा अस्सपिट्ठिं सङ्कमेय्य, हत्थिक्खन्धा वा हत्थिक्खन्धं सङ्कमेय्य, पासादा वा पासादं सङ्कमेय्य। तथूपमाहं, महाराज, इमं पुग्गलं वदामि। एवं खो, महाराज, पुग्गलो जोतिजोतिपरायनो होति। इमे खो, महाराज, चत्तारो पुग्गला सन्तो संविज्जमाना लोकस्मि’’न्ति। इदमवोच…पे॰…&lt;br&gt;&#xA;‘‘दलिद्दो पुरिसो राज, अस्सद्धो होति मच्छरी।&lt;br&gt;&#xA;कदरियो पापसङ्कप्पो, मिच्छादिट्ठि अनादरो॥&lt;br&gt;&#xA;‘‘समणे ब्राह्मणे वापि, अञ्ञे वापि वनिब्बके।&lt;br&gt;&#xA;अक्कोसति परिभासति, नत्थिको होति रोसको॥&lt;br&gt;&#xA;‘‘ददमानं निवारेति, याचमानान भोजनम्।&lt;br&gt;&#xA;तादिसो पुरिसो राज, मीयमानो जनाधिप।&lt;br&gt;&#xA;उपेति निरयं घोरं, तमोतमपरायनो॥&lt;br&gt;&#xA;‘‘दलिद्दो पुरिसो राज, सद्धो होति अमच्छरी।&lt;br&gt;&#xA;ददाति सेट्ठसङ्कप्पो, अब्यग्गमनसो नरो॥&lt;br&gt;&#xA;‘‘समणे ब्राह्मणे वापि, अञ्ञे वापि वनिब्बके।&lt;br&gt;&#xA;उट्ठाय अभिवादेति, समचरियाय सिक्खति॥&lt;br&gt;&#xA;‘‘ददमानं न वारेति [न निवारेति (सी॰)], याचमानान भोजनम्।&lt;br&gt;&#xA;तादिसो पुरिसो राज, मीयमानो जनाधिप।&lt;br&gt;&#xA;उपेति तिदिवं ठानं, तमोजोतिपरायनो॥&lt;br&gt;&#xA;‘‘अड्ढो चे [अड्ढो वे (पी॰ क॰)] पुरिसो राज, अस्सद्धो होति मच्छरी।&lt;br&gt;&#xA;कदरियो पापसङ्कप्पो, मिच्छादिट्ठि अनादरो॥&lt;br&gt;&#xA;‘‘समणे ब्राह्मणे वापि, अञ्ञे वापि वनिब्बके।&lt;br&gt;&#xA;अक्कोसति परिभासति, नत्थिको होति रोसको॥&lt;br&gt;&#xA;‘‘ददमानं निवारेति, याचमानान भोजनम्।&lt;br&gt;&#xA;तादिसो पुरिसो राज, मीयमानो जनाधिप।&lt;br&gt;&#xA;उपेति निरयं घोरं, जोतितमपरायनो॥&lt;br&gt;&#xA;‘‘अड्ढो चे पुरिसो राज, सद्धो होति अमच्छरी।&lt;br&gt;&#xA;ददाति सेट्ठसङ्कप्पो, अब्यग्गमनसो नरो॥&lt;br&gt;&#xA;‘‘समणे ब्राह्मणे वापि, अञ्ञे वापि वनिब्बके।&lt;br&gt;&#xA;उट्ठाय अभिवादेति, समचरियाय सिक्खति॥&lt;br&gt;&#xA;‘‘ददमानं न वारेति, याचमानान भोजनम्।&lt;br&gt;&#xA;तादिसो पुरिसो राज, मीयमानो जनाधिप।&lt;br&gt;&#xA;उपेति तिदिवं ठानं, जोतिजोतिपरायनो’’ति॥&lt;/p&gt;</description>
    </item>
  </channel>
</rss>
