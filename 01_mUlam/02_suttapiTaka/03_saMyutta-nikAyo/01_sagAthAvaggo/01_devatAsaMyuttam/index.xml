<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१. देवतासंयुत्तम् on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/</link>
    <description>Recent content in &#43;०१. देवतासंयुत्तम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/index.xml" rel="self" type="application/rss+xml" />
    <item>
      <title>०१ १ नळवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/01_1_naLavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/01_1_naLavaggo/</guid>
      <description>&lt;h2 id=&#34;१-ओघतरणसततम&#34;&gt;१. ओघतरणसुत्तम्&lt;/h2&gt;&#xA;&lt;p&gt;१. एवं मे सुतं – एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं जेतवनं ओभासेत्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठिता खो सा देवता भगवन्तं एतदवोच – ‘‘‘कथं नु त्वं, मारिस, ओघमतरी’ति? ‘अप्पतिट्ठं ख्वाहं, आवुसो, अनायूहं ओघमतरि’न्ति। ‘यथा कथं पन त्वं, मारिस, अप्पतिट्ठं अनायूहं ओघमतरी’ति? ‘यदाख्वाहं, आवुसो, सन्तिट्ठामि तदास्सु संसीदामि ; यदाख्वाहं, आवुसो, आयूहामि तदास्सु निब्बुय्हामि [निवुय्हामि (स्या॰ कं॰ क॰)]। एवं ख्वाहं, आवुसो, अप्पतिट्ठं अनायूहं ओघमतरि’’’न्ति।&lt;br&gt;&#xA;‘‘चिरस्सं वत पस्सामि, ब्राह्मणं परिनिब्बुतम्।&lt;br&gt;&#xA;अप्पतिट्ठं अनायूहं, तिण्णं लोके विसत्तिक’’न्ति॥ –&lt;br&gt;&#xA;इदमवोच सा देवता। समनुञ्ञो सत्था अहोसि। अथ खो सा देवता – ‘‘समनुञ्ञो मे सत्था’’ति भगवन्तं अभिवादेत्वा पदक्खिणं कत्वा तत्थेवन्तरधायीति।&lt;/p&gt;</description>
    </item>
    <item>
      <title>०२ २ नन्दनवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/02_2_nandanavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/02_2_nandanavaggo/</guid>
      <description>&lt;h2 id=&#34;१-ननदनसततम&#34;&gt;१. नन्दनसुत्तम्&lt;/h2&gt;&#xA;&lt;p&gt;११. एवं मे सुतं – एकं समयं भगवा सावत्थियं विहरति जेतवने अनाथपिण्डिकस्स आरामे। तत्र खो भगवा भिक्खू आमन्तेसि – ‘‘भिक्खवो’’ति। ‘‘भदन्ते’’ति ते भिक्खू भगवतो पच्चस्सोसुम्। भगवा एतदवोच –&lt;br&gt;&#xA;‘‘भूतपुब्बं, भिक्खवे, अञ्ञतरा तावतिंसकायिका देवता नन्दने वने अच्छरासङ्घपरिवुता दिब्बेहि पञ्चहि कामगुणेहि समप्पिता समङ्गीभूता परिचारियमाना [परिचारियमाना (स्या॰ कं॰ क॰)] तायं वेलायं इमं गाथं अभासि –&lt;br&gt;&#xA;‘‘न ते सुखं पजानन्ति, ये न पस्सन्ति नन्दनम्।&lt;br&gt;&#xA;आवासं नरदेवानं, तिदसानं यसस्सिन’’न्ति॥&lt;br&gt;&#xA;‘‘एवं वुत्ते, भिक्खवे, अञ्ञतरा देवता तं देवतं गाथाय पच्चभासि –&lt;br&gt;&#xA;‘‘न त्वं बाले पजानासि, यथा अरहतं वचो।&lt;br&gt;&#xA;अनिच्चा सब्बसङ्खारा [सब्बे सङ्खारा (सी॰ स्या॰ कं॰)], उप्पादवयधम्मिनो।&lt;br&gt;&#xA;उप्पज्जित्वा निरुज्झन्ति, तेसं वूपसमो सुखो’’ति॥&lt;/p&gt;</description>
    </item>
    <item>
      <title>०३ ३ सत्तिवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/03_3_sattivaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/03_3_sattivaggo/</guid>
      <description>&lt;h2 id=&#34;१-सततसततम&#34;&gt;१. सत्तिसुत्तम्&lt;/h2&gt;&#xA;&lt;p&gt;२१. सावत्थिनिदानम्। एकमन्तं ठिता खो सा देवता भगवतो सन्तिके इमं गाथं अभासि –&lt;br&gt;&#xA;‘‘सत्तिया विय ओमट्ठो, डय्हमानोव [डय्हमानेव (सब्बत्थ)] मत्थके।&lt;br&gt;&#xA;कामरागप्पहानाय, सतो भिक्खु परिब्बजे’’ति॥&lt;br&gt;&#xA;‘‘सत्तिया विय ओमट्ठो, डय्हमानोव मत्थके।&lt;br&gt;&#xA;सक्कायदिट्ठिप्पहानाय, सतो भिक्खु परिब्बजे’’ति॥&lt;/p&gt;&#xA;&lt;h2 id=&#34;२-फसतसततम&#34;&gt;२. फुसतिसुत्तम्&lt;/h2&gt;&#xA;&lt;p&gt;२२.&lt;br&gt;&#xA;‘‘नाफुसन्तं फुसति च, फुसन्तञ्च ततो फुसे।&lt;br&gt;&#xA;तस्मा फुसन्तं फुसति, अप्पदुट्ठपदोसिन’’न्ति॥&lt;br&gt;&#xA;‘‘यो अप्पदुट्ठस्स नरस्स दुस्सति,&lt;br&gt;&#xA;सुद्धस्स पोसस्स अनङ्गणस्स।&lt;br&gt;&#xA;तमेव बालं पच्चेति पापं,&lt;br&gt;&#xA;सुखुमो रजो पटिवातंव खित्तो’’ति॥&lt;/p&gt;&#xA;&lt;h2 id=&#34;३-जटसततम&#34;&gt;३. जटासुत्तम्&lt;/h2&gt;&#xA;&lt;p&gt;२३.&lt;br&gt;&#xA;‘‘अन्तो जटा बहि जटा, जटाय जटिता पजा।&lt;br&gt;&#xA;तं तं गोतम पुच्छामि, को इमं विजटये जट’’न्ति॥&lt;br&gt;&#xA;‘‘सीले पतिट्ठाय नरो सपञ्ञो, चित्तं पञ्ञञ्च भावयम्।&lt;br&gt;&#xA;आतापी निपको भिक्खु, सो इमं विजटये जटं॥&lt;br&gt;&#xA;‘‘येसं रागो च दोसो च, अविज्जा च विराजिता।&lt;br&gt;&#xA;खीणासवा अरहन्तो, तेसं विजटिता जटा॥&lt;br&gt;&#xA;‘‘यत्थ नामञ्च रूपञ्च, असेसं उपरुज्झति।&lt;br&gt;&#xA;पटिघं रूपसञ्ञा च, एत्थेसा छिज्जते [विजटे (क॰)] जटा’’ति॥&lt;/p&gt;</description>
    </item>
    <item>
      <title>०४ ४ सतुल्लपकायिकवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/04_4_satullapakAyikavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/04_4_satullapakAyikavaggo/</guid>
      <description>&lt;h2 id=&#34;१-सबभसततम&#34;&gt;१. सब्भिसुत्तम्&lt;/h2&gt;&#xA;&lt;p&gt;३१. एवं मे सुतं – एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो सम्बहुला सतुल्लपकायिका देवतायो अभिक्कन्ताय रत्तिया अभिक्कन्तवण्णा केवलकप्पं जेतवनं ओभासेत्वा येन भगवा तेनुपसङ्कमिंसु; उपसङ्कमित्वा भगवन्तं अभिवादेत्वा एकमन्तं अट्ठंसु। एकमन्तं ठिता खो एका देवता भगवतो सन्तिके इमं गाथं अभासि –&lt;br&gt;&#xA;‘‘सब्भिरेव समासेथ, सब्भि कुब्बेथ [क्रुब्बेथ (क॰)] सन्थवम्।&lt;br&gt;&#xA;सतं सद्धम्ममञ्ञाय, सेय्यो होति न पापियो’’ति॥&lt;br&gt;&#xA;अथ खो अपरा देवता भगवतो सन्तिके इमं गाथं अभासि –&lt;br&gt;&#xA;‘‘सब्भिरेव समासेथ, सब्भि कुब्बेथ सन्थवम्।&lt;br&gt;&#xA;सतं सद्धम्ममञ्ञाय, पञ्ञा लब्भति [पञ्ञं लभति (स्या॰ कं॰)] नाञ्ञतो’’ति॥&lt;br&gt;&#xA;अथ खो अपरा देवता भगवतो सन्तिके इमं गाथं अभासि –&lt;br&gt;&#xA;‘‘सब्भिरेव समासेथ, सब्भि कुब्बेथ सन्थवम्।&lt;br&gt;&#xA;सतं सद्धम्ममञ्ञाय, सोकमज्झे न सोचती’’ति॥&lt;br&gt;&#xA;अथ खो अपरा देवता भगवतो सन्तिके इमं गाथं अभासि –&lt;br&gt;&#xA;‘‘सब्भिरेव समासेथ, सब्भि कुब्बेथ सन्थवम्।&lt;br&gt;&#xA;सतं सद्धम्ममञ्ञाय, ञातिमज्झे विरोचती’’ति॥&lt;br&gt;&#xA;अथ खो अपरा देवता भगवतो सन्तिके इमं गाथं अभासि –&lt;br&gt;&#xA;‘‘सब्भिरेव समासेथ, सब्भि कुब्बेथ सन्थवम्।&lt;br&gt;&#xA;सतं सद्धम्ममञ्ञाय, सत्ता गच्छन्ति सुग्गति’’न्ति॥&lt;br&gt;&#xA;अथ खो अपरा देवता भगवतो सन्तिके इमं गाथं अभासि –&lt;br&gt;&#xA;‘‘सब्भिरेव समासेथ, सब्भि कुब्बेथ सन्थवम्।&lt;br&gt;&#xA;सतं सद्धम्ममञ्ञाय, सत्ता तिट्ठन्ति सातत’’न्ति॥&lt;br&gt;&#xA;अथ खो अपरा देवता भगवन्तं एतदवोच – ‘‘कस्स नु खो, भगवा, सुभासित’’न्ति? सब्बासं वो सुभासितं परियायेन, अपि च ममपि सुणाथ –&lt;br&gt;&#xA;‘‘सब्भिरेव समासेथ, सब्भि कुब्बेथ सन्थवम्।&lt;br&gt;&#xA;सतं सद्धम्ममञ्ञाय, सब्बदुक्खा पमुच्चती’’ति॥&lt;br&gt;&#xA;इदमवोच भगवा। अत्तमना ता देवतायो भगवन्तं अभिवादेत्वा पदक्खिणं कत्वा तत्थेवन्तरधायिंसूति।&lt;/p&gt;</description>
    </item>
    <item>
      <title>०५ ५ आदित्तवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/05_5_Adittavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/05_5_Adittavaggo/</guid>
      <description>&lt;h2 id=&#34;१-आदततसततम&#34;&gt;१. आदित्तसुत्तम्&lt;/h2&gt;&#xA;&lt;p&gt;४१. एवं मे सुतं – एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं जेतवनं ओभासेत्वा येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठिता खो सा देवता भगवतो सन्तिके इमा गाथायो अभासि –&lt;br&gt;&#xA;‘‘आदित्तस्मिं अगारस्मिं, यं नीहरति भाजनम्।&lt;br&gt;&#xA;तं तस्स होति अत्थाय, नो च यं तत्थ डय्हति॥&lt;br&gt;&#xA;‘‘एवं आदित्तको लोको, जराय मरणेन च।&lt;br&gt;&#xA;नीहरेथेव दानेन, दिन्नं होति सुनीहतं॥&lt;br&gt;&#xA;‘‘दिन्नं सुखफलं होति, नादिन्नं होति तं तथा।&lt;br&gt;&#xA;चोरा हरन्ति राजानो, अग्गि डहति नस्सति॥&lt;br&gt;&#xA;‘‘अथ अन्तेन जहति, सरीरं सपरिग्गहम्।&lt;br&gt;&#xA;एतदञ्ञाय मेधावी, भुञ्जेथ च ददेथ च।&lt;br&gt;&#xA;दत्वा च भुत्वा च यथानुभावम्।&lt;br&gt;&#xA;अनिन्दितो सग्गमुपेति ठान’’न्ति॥&lt;/p&gt;</description>
    </item>
    <item>
      <title>०६ जरावग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/06_jarAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/06_jarAvaggo/</guid>
      <description>&lt;h2 id=&#34;१-जरसततम&#34;&gt;१. जरासुत्तम्&lt;/h2&gt;&#xA;&lt;p&gt;५१.&lt;br&gt;&#xA;‘‘किंसु याव जरा साधु, किंसु साधु पतिट्ठितम्।&lt;br&gt;&#xA;किंसु नरानं रतनं, किंसु चोरेहि दूहर’’न्ति॥&lt;br&gt;&#xA;‘‘सीलं याव जरा साधु, सद्धा साधु पतिट्ठिता।&lt;br&gt;&#xA;पञ्ञा नरानं रतनं, पुञ्ञं चोरेहि दूहर’’न्ति॥&lt;/p&gt;&#xA;&lt;h2 id=&#34;२-अजरससततम&#34;&gt;२. अजरसासुत्तम्&lt;/h2&gt;&#xA;&lt;p&gt;५२.&lt;br&gt;&#xA;‘‘किंसु अजरसा साधु, किंसु साधु अधिट्ठितम्।&lt;br&gt;&#xA;किंसु नरानं रतनं, किंसु चोरेह्यहारिय’’न्ति॥&lt;br&gt;&#xA;‘‘सीलं अजरसा साधु, सद्धा साधु अधिट्ठिता।&lt;br&gt;&#xA;पञ्ञा नरानं रतनं, पुञ्ञं चोरेह्यहारिय’’न्ति॥&lt;/p&gt;&#xA;&lt;h2 id=&#34;३-मततसततम&#34;&gt;३. मित्तसुत्तम्&lt;/h2&gt;&#xA;&lt;p&gt;५३.&lt;br&gt;&#xA;‘‘किंसु पवसतो [पथवतो (पी॰ क॰)] मित्तं, किंसु मित्तं सके घरे।&lt;br&gt;&#xA;किं मित्तं अत्थजातस्स, किं मित्तं सम्परायिक’’न्ति॥&lt;br&gt;&#xA;‘‘सत्थो पवसतो मित्तं, माता मित्तं सके घरे।&lt;br&gt;&#xA;सहायो अत्थजातस्स, होति मित्तं पुनप्पुनम्।&lt;br&gt;&#xA;सयंकतानि पुञ्ञानि, तं मित्तं सम्परायिक’’न्ति॥&lt;/p&gt;</description>
    </item>
    <item>
      <title>०७ ६ अद्धवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/07_6_addhavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/07_6_addhavaggo/</guid>
      <description>&lt;h2 id=&#34;१-नमसततम&#34;&gt;१. नामसुत्तम्&lt;/h2&gt;&#xA;&lt;p&gt;६१.&lt;br&gt;&#xA;‘‘किंसु सब्बं अद्धभवि [अन्वभवि (सी॰)], किस्मा भिय्यो न विज्जति।&lt;br&gt;&#xA;किस्सस्सु एकधम्मस्स, सब्बेव वसमन्वगू’’ति [वसमद्धगू (क॰)]॥&lt;br&gt;&#xA;‘‘नामं सब्बं अद्धभवि, नामा भिय्यो न विज्जति।&lt;br&gt;&#xA;नामस्स एकधम्मस्स, सब्बेव वसमन्वगू’’ति॥&lt;/p&gt;&#xA;&lt;h2 id=&#34;२-चततसततम&#34;&gt;२. चित्तसुत्तम्&lt;/h2&gt;&#xA;&lt;p&gt;६२.&lt;br&gt;&#xA;‘‘केनस्सु नीयति लोको, केनस्सु परिकस्सति।&lt;br&gt;&#xA;किस्सस्सु एकधम्मस्स, सब्बेव वसमन्वगू’’ति॥&lt;br&gt;&#xA;‘‘चित्तेन नीयति लोको, चित्तेन परिकस्सति।&lt;br&gt;&#xA;चित्तस्स एकधम्मस्स, सब्बेव वसमन्वगू’’ति॥&lt;/p&gt;&#xA;&lt;h2 id=&#34;३-तणहसततम&#34;&gt;३. तण्हासुत्तम्&lt;/h2&gt;&#xA;&lt;p&gt;६३.&lt;br&gt;&#xA;‘‘केनस्सु नीयति लोको, केनस्सु परिकस्सति।&lt;br&gt;&#xA;किस्सस्सु एकधम्मस्स, सब्बेव वसमन्वगू’’ति॥&lt;br&gt;&#xA;‘‘तण्हाय नीयति लोको, तण्हाय परिकस्सति।&lt;br&gt;&#xA;तण्हाय एकधम्मस्स, सब्बेव वसमन्वगू’’ति॥&lt;/p&gt;</description>
    </item>
    <item>
      <title>०८ ७ छेत्वावग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/08_7_ChetvAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/01_sagAthAvaggo/01_devatAsaMyuttam/08_7_ChetvAvaggo/</guid>
      <description>&lt;h2 id=&#34;१-छतवसततम&#34;&gt;१. छेत्वासुत्तम्&lt;/h2&gt;&#xA;&lt;p&gt;७१. सावत्थिनिदानम्। एकमन्तं ठिता खो सा देवता भगवन्तं गाथाय अज्झभासि –&lt;br&gt;&#xA;‘‘किंसु छेत्वा [झत्वा (सी॰), घत्वा (स्या॰ कं॰) एवमुपरिपि] सुखं सेति, किंसु छेत्वा न सोचति।&lt;br&gt;&#xA;किस्सस्सु एकधम्मस्स, वधं रोचेसि गोतमा’’ति॥&lt;br&gt;&#xA;‘‘कोधं छेत्वा सुखं सेति, कोधं छेत्वा न सोचति।&lt;br&gt;&#xA;कोधस्स विसमूलस्स, मधुरग्गस्स देवते।&lt;br&gt;&#xA;वधं अरिया पसंसन्ति, तञ्हि छेत्वा न सोचती’’ति॥&lt;/p&gt;&#xA;&lt;h2 id=&#34;२-रथसततम&#34;&gt;२. रथसुत्तम्&lt;/h2&gt;&#xA;&lt;p&gt;७२.&lt;br&gt;&#xA;‘‘किंसु रथस्स पञ्ञाणं, किंसु पञ्ञाणमग्गिनो।&lt;br&gt;&#xA;किंसु रट्ठस्स पञ्ञाणं, किंसु पञ्ञाणमित्थिया’’ति॥&lt;br&gt;&#xA;‘‘धजो रथस्स पञ्ञाणं, धूमो पञ्ञाणमग्गिनो।&lt;br&gt;&#xA;राजा रट्ठस्स पञ्ञाणं, भत्ता पञ्ञाणमित्थिया’’ति॥&lt;/p&gt;</description>
    </item>
  </channel>
</rss>
