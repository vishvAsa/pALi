<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३. सतिपट्ठानसंयुत्तम् on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/</link>
    <description>Recent content in &#43;०३. सतिपट्ठानसंयुत्तम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/index.xml" rel="self" type="application/rss+xml" />
    <item>
      <title>०१ १ अम्बपालिवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/01_1_ambapAlivaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/01_1_ambapAlivaggo/</guid>
      <description>&lt;h2 id=&#34;१-अमबपलसततम&#34;&gt;१. अम्बपालिसुत्तम्&lt;/h2&gt;&#xA;&lt;p&gt;३६७. एवं मे सुतं – एकं समयं भगवा वेसालियं विहरति अम्बपालिवने। तत्र खो भगवा भिक्खू आमन्तेसि – ‘‘भिक्खवो’’ति। ‘‘भदन्ते’’ति ते भिक्खू भगवतो पच्चस्सोसुम्। भगवा एतदवोच –&lt;br&gt;&#xA;‘‘एकायनो अयं, भिक्खवे, मग्गो सत्तानं विसुद्धिया सोकपरिदेवानं समतिक्कमाय दुक्खदोमनस्सानं अत्थङ्गमाय ञायस्स अधिगमाय निब्बानस्स सच्छिकिरियाय, यदिदं – चत्तारो सतिपट्ठाना। कतमे चत्तारो? इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; वेदनासु वेदनानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; चित्ते चित्तानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सम्। एकायनो अयं, भिक्खवे, मग्गो सत्तानं विसुद्धिया सोकपरिदेवानं समतिक्कमाय दुक्खदोमनस्सानं अत्थङ्गमाय ञायस्स अधिगमाय निब्बानस्स सच्छिकिरियाय, यदिदं – चत्तारो सतिपट्ठाना’’ति।&lt;br&gt;&#xA;इदमवोच भगवा। अत्तमना ते भिक्खू भगवतो भासितं अभिनन्दुन्ति। पठमम्।&lt;/p&gt;</description>
    </item>
    <item>
      <title>०२ २ नालन्दवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/02_2_nAlandavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/02_2_nAlandavaggo/</guid>
      <description>&lt;h2 id=&#34;१-महपरससततम&#34;&gt;१. महापुरिससुत्तम्&lt;/h2&gt;&#xA;&lt;p&gt;३७७. सावत्थिनिदानम्। अथ खो आयस्मा सारिपुत्तो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा सारिपुत्तो भगवन्तं एतदवोच – ‘‘‘महापुरिसो, महापुरिसो’ति, भन्ते, वुच्चति। कित्तावता नु खो, भन्ते, महापुरिसो होती’’ति? ‘‘विमुत्तचित्तत्ता ख्वाहं, सारिपुत्त, ‘महापुरिसो’ति वदामि। अविमुत्तचित्तत्ता ‘नो महापुरिसो’ति वदामि’’।&lt;br&gt;&#xA;‘‘कथञ्च, सारिपुत्त, विमुत्तचित्तो होति? इध, सारिपुत्त, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सम्। तस्स काये कायानुपस्सिनो विहरतो चित्तं विरज्जति, विमुच्चति अनुपादाय आसवेहि। वेदनासु…पे॰… चित्ते…पे॰… धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सम्। तस्स धम्मेसु धम्मानुपस्सिनो विहरतो चित्तं विरज्जति, विमुच्चति अनुपादाय आसवेहि। एवं खो, सारिपुत्त, विमुत्तचित्तो होति। विमुत्तचित्तत्ता ख्वाहं, सारिपुत्त, ‘महापुरिसो’ति वदामि। अविमुत्तचित्तत्ता ‘नो महापुरिसो’ति वदामी’’ति। पठमम्।&lt;/p&gt;</description>
    </item>
    <item>
      <title>०३ ३ सीलट्ठितिवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/03_3_sIlaTThitivaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/03_3_sIlaTThitivaggo/</guid>
      <description>&lt;h2 id=&#34;१-सलसततम&#34;&gt;१. सीलसुत्तम्&lt;/h2&gt;&#xA;&lt;p&gt;३८७. एवं मे सुतं – एकं समयं आयस्मा च आनन्दो आयस्मा च भद्दो पाटलिपुत्ते विहरन्ति कुक्कुटारामे। अथ खो आयस्मा भद्दो सायन्हसमयं पटिसल्लाना वुट्ठितो येनायस्मा आनन्दो तेनुपसङ्कमि; उपसङ्कमित्वा आयस्मता आनन्देन सद्धिं सम्मोदि। सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो आयस्मा भद्दो आयस्मन्तं आनन्दं एतदवोच – ‘‘यानिमानि, आवुसो आनन्द, कुसलानि सीलानि वुत्तानि भगवता, इमानि कुसलानि सीलानि किमत्थियानि वुत्तानि भगवता’’ति?&lt;br&gt;&#xA;‘‘साधु साधु, आवुसो भद्द! भद्दको खो ते, आवुसो भद्द, उम्मङ्गो [उम्मग्गो (सी॰ स्या॰ कं॰)], भद्दकं पटिभानं, कल्याणी परिपुच्छा। एवञ्हि त्वं, आवुसो भद्द, पुच्छसि – ‘यानिमानि आवुसो आनन्द, कुसलानि सीलानि वुत्तानि भगवता, इमानि कुसलानि सीलानि किमत्थियानि वुत्तानि भगवता’’’ति? ‘‘एवमावुसो’’ति। ‘‘यानिमानि, आवुसो भद्द, कुसलानि सीलानि वुत्तानि भगवता, इमानि कुसलानि सीलानि यावदेव चतुन्नं सतिपट्ठानानं भावनाय वुत्तानि भगवता’’।&lt;br&gt;&#xA;‘‘कतमेसं चतुन्नं? इधावुसो, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं ; वेदनासु…पे॰… चित्ते…पे॰… धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सम्। यानिमानि , आवुसो भद्द, कुसलानि सीलानि वुत्तानि भगवता, इमानि कुसलानि सीलानि यावदेव इमेसं चतुन्नं सतिपट्ठानानं भावनाय वुत्तानि भगवता’’ति। पठमम्।&lt;/p&gt;</description>
    </item>
    <item>
      <title>०४ ४ अननुस्सुतवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/04_4_ananussutavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/04_4_ananussutavaggo/</guid>
      <description>&lt;h2 id=&#34;१-अननससतसततम&#34;&gt;१. अननुस्सुतसुत्तम्&lt;/h2&gt;&#xA;&lt;p&gt;३९७. सावत्थिनिदानम्। ‘‘‘अयं काये कायानुपस्सना’ति मे, भिक्खवे, पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ‘सा खो पनायं काये कायानुपस्सना भावेतब्बा’ति मे, भिक्खवे…पे॰… भाविता’ति मे, भिक्खवे, पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि’’।&lt;br&gt;&#xA;‘‘‘अयं वेदनासु वेदनानुपस्सना’ति मे, भिक्खवे, पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ‘सा खो पनायं वेदनासु वेदनानुपस्सना भावेतब्बा’ति मे, भिक्खवे…पे॰… भाविता’ति मे, भिक्खवे, पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि।&lt;br&gt;&#xA;‘‘‘अयं चित्ते चित्तानुपस्सना’ति मे, भिक्खवे, पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ‘सा खो पनायं चित्ते चित्तानुपस्सना भावेतब्बा’ति मे, भिक्खवे…पे॰… भाविता’ति मे, भिक्खवे, पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि।&lt;br&gt;&#xA;‘‘‘अयं धम्मेसु धम्मानुपस्सना’ति मे, भिक्खवे, पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादि। ‘सा खो पनायं धम्मेसु धम्मानुपस्सना भावेतब्बा’ति मे, भिक्खवे…पे॰… भाविता’ति मे, भिक्खवे, पुब्बे अननुस्सुतेसु धम्मेसु चक्खुं उदपादि, ञाणं उदपादि, पञ्ञा उदपादि, विज्जा उदपादि, आलोको उदपादी’’ति। पठमम्।&lt;/p&gt;</description>
    </item>
    <item>
      <title>०५ ५ अमतवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/05_5_amatavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/05_5_amatavaggo/</guid>
      <description>&lt;h2 id=&#34;१-अमतसततम&#34;&gt;१. अमतसुत्तम्&lt;/h2&gt;&#xA;&lt;p&gt;४०७. सावत्थिनिदानम्। ‘‘चतूसु, भिक्खवे, सतिपट्ठानेसु सुप्पतिट्ठितचित्ता विहरथ। मा वो अमतं पनस्स। कतमेसु चतूसु? इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; वेदनासु…पे॰… चित्ते…पे॰… धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सम्। इमेसु, भिक्खवे, चतूसु सतिपट्ठानेसु सुप्पतिट्ठितचित्ता विहरथ। मा वो अमतं पनस्सा’’ति। पठमम्।&lt;/p&gt;&#xA;&lt;h2 id=&#34;२-समदयसततम&#34;&gt;२. समुदयसुत्तम्&lt;/h2&gt;&#xA;&lt;p&gt;४०८. ‘‘चतुन्नं, भिक्खवे, सतिपट्ठानानं समुदयञ्च अत्थङ्गमञ्च देसेस्सामि। तं सुणाथ। को च, भिक्खवे, कायस्स समुदयो? आहारसमुदया कायस्स समुदयो; आहारनिरोधा कायस्स अत्थङ्गमो। फस्ससमुदया वेदनानं समुदयो; फस्सनिरोधा वेदनानं अत्थङ्गमो। नामरूपसमुदया चित्तस्स समुदयो; नामरूपनिरोधा चित्तस्स अत्थङ्गमो। मनसिकारसमुदया धम्मानं समुदयो; मनसिकारनिरोधा धम्मानं अत्थङ्गमो’’ति। दुतियम्।&lt;/p&gt;</description>
    </item>
    <item>
      <title>०६ ६ गङ्गापेय्यालवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/06_6_gangApeyyAlavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/06_6_gangApeyyAlavaggo/</guid>
      <description>&lt;h2 id=&#34;१-१२-गङगनदआदसततदवदसकम&#34;&gt;१-१२. गङ्गानदीआदिसुत्तद्वादसकम्&lt;/h2&gt;&#xA;&lt;p&gt;४१७-४२८. ‘‘सेय्यथापि , भिक्खवे, गङ्गा नदी पाचीननिन्ना पाचीनपोणा पाचीनपब्भारा; एवमेव खो, भिक्खवे, भिक्खु चत्तारो सतिपट्ठाने भावेन्तो चत्तारो सतिपट्ठाने बहुलीकरोन्तो निब्बाननिन्नो होति निब्बानपोणो निब्बानपब्भारो।&lt;br&gt;&#xA;‘‘कथञ्च, भिक्खवे, भिक्खु चत्तारो सतिपट्ठाने भावेन्तो चत्तारो सतिपट्ठाने बहुलीकरोन्तो निब्बाननिन्नो होति निब्बानपोणो निब्बानपब्भारो? इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; वेदनासु …पे॰… चित्ते …पे॰… धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सम्। एवं खो, भिक्खवे, भिक्खु चत्तारो सतिपट्ठाने भावेन्तो चत्तारो सतिपट्ठाने बहुलीकरोन्तो निब्बाननिन्नो होति निब्बानपोणो निब्बानपब्भारो’’ति वित्थारेतब्बम्।&lt;br&gt;&#xA;गङ्गापेय्यालवग्गो छट्ठो।&lt;br&gt;&#xA;तस्सुद्दानं –&lt;br&gt;&#xA;छ पाचीनतो निन्ना, छ निन्ना च समुद्दतो।&lt;br&gt;&#xA;एते द्वे छ द्वादस होन्ति, वग्गो तेन पवुच्चतीति॥&lt;/p&gt;</description>
    </item>
    <item>
      <title>०७ ७ अप्पमादवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/07_7_appamAdavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/07_7_appamAdavaggo/</guid>
      <description>&lt;h2 id=&#34;१-१०-तथगतदसततदसकम&#34;&gt;१-१०. तथागतादिसुत्तदसकम्&lt;/h2&gt;&#xA;&lt;p&gt;४२९-४३८. यावता, भिक्खवे, सत्ता अपदा वा द्विपदा वा चतुप्पदा वा बहुप्पदा वाति वित्थारेतब्बम्।&lt;br&gt;&#xA;अप्पमादवग्गो सत्तमो।&lt;br&gt;&#xA;तस्सुद्दानं –&lt;br&gt;&#xA;तथागतं पदं कूटं, मूलं सारो च वस्सिकम्।&lt;br&gt;&#xA;राजा चन्दिमसूरिया, वत्थेन दसमं पदन्ति॥&lt;/p&gt;</description>
    </item>
    <item>
      <title>०८ ८ बलकरणीयवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/08_8_balakaraNIyavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/08_8_balakaraNIyavaggo/</guid>
      <description>&lt;h2 id=&#34;१-१२-बलदसततदवदसकम&#34;&gt;१-१२. बलादिसुत्तद्वादसकम्&lt;/h2&gt;&#xA;&lt;p&gt;४३९-४५०. सेय्यथापि , भिक्खवे, ये केचि बलकरणीया कम्मन्ता करीयन्तीति वित्थारेतब्बम्।&lt;br&gt;&#xA;बलकरणीयवग्गो अट्ठमो।&lt;br&gt;&#xA;तस्सुद्दानं –&lt;br&gt;&#xA;बलं बीजञ्च नागो च, रुक्खो कुम्भेन सूकिया।&lt;br&gt;&#xA;आकासेन च द्वे मेघा, नावा आगन्तुका नदीति॥&lt;/p&gt;</description>
    </item>
    <item>
      <title>०९ ९ एसनावग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/09_9_esanAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/09_9_esanAvaggo/</guid>
      <description>&lt;h2 id=&#34;१-१०-एसनदसततदसकम&#34;&gt;१-१०. एसनादिसुत्तदसकम्&lt;/h2&gt;&#xA;&lt;p&gt;४५१-४६०. तिस्सो इमा, भिक्खवे, एसना। कतमा तिस्सो? कामेसना, भवेसना, ब्रह्मचरियेसनाति वित्थारेतब्बम्।&lt;br&gt;&#xA;एसनावग्गो नवमो।&lt;br&gt;&#xA;तस्सुद्दानं –&lt;br&gt;&#xA;एसना विधा आसवो, भवो च दुक्खता तिस्सो।&lt;br&gt;&#xA;खिलं मलञ्च नीघो च, वेदना तण्हा तसिनाय चाति॥&lt;/p&gt;</description>
    </item>
    <item>
      <title>१० १० ओघवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/10_10_oghavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/03_satipaTThAnasaMyuttam/10_10_oghavaggo/</guid>
      <description>&lt;h2 id=&#34;१-१०-उदधमभगयदसततदसकम&#34;&gt;१-१०. उद्धम्भागियादिसुत्तदसकम्&lt;/h2&gt;&#xA;&lt;p&gt;४६१-४७०. ‘‘पञ्चिमानि , भिक्खवे, उद्धम्भागियानि संयोजनानि। कतमानि पञ्च? रूपरागो, अरूपरागो, मानो, उद्धच्चं, अविज्जा – इमानि खो, भिक्खवे, पञ्चुद्धम्भागियानि संयोजनानि। इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय चत्तारो सतिपट्ठाना भावेतब्बा।&lt;br&gt;&#xA;‘‘कतमे चत्तारो? इध, भिक्खवे, भिक्खु काये कायानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं; वेदनासु…पे॰… चित्ते…पे॰… धम्मेसु धम्मानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सम्। इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय इमे चत्तारो सतिपट्ठाना भावेतब्बा’’ति।&lt;br&gt;&#xA;(यथा मग्गसंयुत्तं तथा सतिपट्ठानसंयुत्तं वित्थारेतब्बं)।&lt;br&gt;&#xA;ओघवग्गो दसमो।&lt;br&gt;&#xA;तस्सुद्दानं –&lt;br&gt;&#xA;ओघो योगो उपादानं, गन्था अनुसयेन च।&lt;br&gt;&#xA;कामगुणा नीवरणा, खन्धा ओरुद्धम्भागियाति॥&lt;br&gt;&#xA;सतिपट्ठानसंयुत्तं ततियम्।&lt;/p&gt;</description>
    </item>
  </channel>
</rss>
