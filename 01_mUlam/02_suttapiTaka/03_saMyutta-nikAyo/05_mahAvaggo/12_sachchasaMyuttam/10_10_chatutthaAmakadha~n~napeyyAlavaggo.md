---
title: १० १० चतुत्थआमकधञ्ञपेय्यालवग्गो

---


## १. खेत्तवत्थुसुत्तम्

११६१. …पे॰… ‘‘एवमेव खो, भिक्खवे, अप्पका ते सत्ता ये खेत्तवत्थुपटिग्गहणा पटिविरता; अथ खो एतेव बहुतरा सत्ता ये खेत्तवत्थुपटिग्गहणा अप्पटिविरता…पे॰…। पठमम्।  


## २. कयविक्कयसुत्तम्

११६२. …पे॰… ‘‘एवमेव खो, भिक्खवे, अप्पका ते सत्ता ये कयविक्कया पटिविरता; अथ खो एतेव बहुतरा सत्ता ये कयविक्कया अप्पटिविरता…पे॰…। दुतियम्।  


## ३. दूतेय्यसुत्तम्

११६३. …पे॰… ‘‘एवमेव खो, भिक्खवे, अप्पका ते सत्ता ये दूतेय्यपहिनगमनानुयोगा पटिविरता; अथ खो एतेव बहुतरा सत्ता ये दूतेय्यपहिनगमनानुयोगा अप्पटिविरता…पे॰…। ततियम्।  


## ४. तुलाकूटसुत्तम्

११६४. …पे॰… ‘‘एवमेव खो, भिक्खवे, अप्पका ते सत्ता ये तुलाकूटकंसकूटमानकूटा पटिविरता; अथ खो एतेव बहुतरा सत्ता ये तुलाकूटकंसकूटमानकूटा अप्पटिविरता…पे॰…। चतुत्थम्।  


## ५. उक्कोटनसुत्तम्

११६५. …पे॰… ‘‘एवमेव खो, भिक्खवे, अप्पका ते सत्ता ये उक्कोटनवञ्चननिकतिसाचियोगा [उक्कोटनवञ्चननिकतिसावियोगा (स्या॰ कं॰ पी॰ क॰)] पटिविरता; अथ खो एतेव बहुतरा सत्ता ये उक्कोटनवञ्चननिकतिसाचियोगा अप्पटिविरता…पे॰…। पञ्चमम्।  


## ६-११. छेदनादिसुत्तम्

११६६-११७१. …पे॰… एवमेव खो, भिक्खवे, अप्पका ते सत्ता ये छेदनवधबन्धनविपरामोसआलोपसहसाकारा [साहसाकारा (क॰)] पटिविरता ; अथ खो एतेव बहुतरा सत्ता ये छेदनवधबन्धनविपरामोसआलोपसहसाकारा अप्पटिविरता । तं किस्स हेतु? अदिट्ठत्ता भिक्खवे, चतुन्नं अरियसच्चानम्। कतमेसं चतुन्नं? दुक्खस्स अरियसच्चस्स…पे॰… दुक्खनिरोधगामिनिया पटिपदाय अरियसच्चस्स’’।  
‘‘तस्मातिह, भिक्खवे, ‘इदं दुक्ख’न्ति योगो करणीयो…पे॰… ‘अयं दुक्खनिरोधगामिनी पटिपदा’ति योगो करणीयो’’ति। एकादसमम्।  
चतुत्थआमकधञ्ञपेय्यालवग्गो दसमो।  
तस्सुद्दानं –  
खेत्तं कायं दूतेय्यञ्च, तुलाकूटं उक्कोटनम्।  
छेदनं वधबन्धनं, विपरालोपं साहसन्ति॥  