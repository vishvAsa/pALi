<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२. बोज्झङ्गसंयुत्तम् on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/</link>
    <description>Recent content in &#43;०२. बोज्झङ्गसंयुत्तम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/index.xml" rel="self" type="application/rss+xml" />
    <item>
      <title>०१ १ पब्बतवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/01_1_pabbatavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/01_1_pabbatavaggo/</guid>
      <description>&lt;h2 id=&#34;१-हमवनतसततम&#34;&gt;१. हिमवन्तसुत्तम्&lt;/h2&gt;&#xA;&lt;p&gt;१८२. सावत्थिनिदानम्। ‘‘सेय्यथापि, भिक्खवे, हिमवन्तं पब्बतराजानं निस्साय नागा कायं वड्ढेन्ति, बलं गाहेन्ति; ते तत्थ कायं वड्ढेत्वा बलं गाहेत्वा कुसोब्भे ओतरन्ति, कुसोब्भे ओतरित्वा महासोब्भे ओतरन्ति, महासोब्भे ओतरित्वा कुन्नदियो ओतरन्ति, कुन्नदियो ओतरित्वा महानदियो ओतरन्ति, महानदियो ओतरित्वा महासमुद्दसागरं ओतरन्ति; ते तत्थ महन्तत्तं वेपुल्लत्तं आपज्जन्ति कायेन; एवमेव खो, भिक्खवे, भिक्खु सीलं निस्साय सीले पतिट्ठाय सत्त बोज्झङ्गे भावेन्तो सत्त बोज्झङ्गे बहुलीकरोन्तो महन्तत्तं वेपुल्लत्तं पापुणाति धम्मेसु। कथञ्च, भिक्खवे, भिक्खु सीलं निस्साय सीले पतिट्ठाय सत्त बोज्झङ्गे भावेन्तो सत्त बोज्झङ्गे बहुलीकरोन्तो महन्तत्तं वेपुल्लत्तं पापुणाति धम्मेसूति? इध, भिक्खवे, भिक्खु सतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं; धम्मविचयसम्बोज्झङ्गं भावेति…पे॰… वीरियसम्बोज्झङ्गं भावेति…पे॰… पीतिसम्बोज्झङ्गं भावेति…पे॰… पस्सद्धिसम्बोज्झङ्गं भावेति…पे॰… समाधिसम्बोज्झङ्गं भावेति…पे॰… उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिम्। एवं खो, भिक्खवे, भिक्खु सीलं निस्साय सीले पतिट्ठाय सत्त बोज्झङ्गे भावेन्तो सत्त बोज्झङ्गे बहुलीकरोन्तो महन्तत्तं वेपुल्लत्तं पापुणाति धम्मेसू’’ति। पठमम्।&lt;/p&gt;</description>
    </item>
    <item>
      <title>०२ २ गिलानवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/02_2_gilAnavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/02_2_gilAnavaggo/</guid>
      <description>&lt;h2 id=&#34;१-पणसततम&#34;&gt;१. पाणसुत्तम्&lt;/h2&gt;&#xA;&lt;p&gt;१९२. ‘‘सेय्यथापि , भिक्खवे, ये केचि पाणा चत्तारो इरियापथे कप्पेन्ति – कालेन गमनं, कालेन ठानं, कालेन निसज्जं, कालेन सेय्यं, सब्बे ते पथविं निस्साय पथवियं पतिट्ठाय एवमेते चत्तारो इरियापथे कप्पेन्ति; एवमेव खो, भिक्खवे, भिक्खु सीलं निस्साय सीले पतिट्ठाय सत्त बोज्झङ्गे भावेति, सत्त बोज्झङ्गे बहुलीकरोति।&lt;br&gt;&#xA;‘‘कथञ्च , भिक्खवे, भिक्खु सीलं निस्साय सीले पतिट्ठाय सत्त बोज्झङ्गे भावेति सत्त बोज्झङ्गे बहुलीकरोति? इध, भिक्खवे, भिक्खु सतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं…पे॰… उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिम्। एवं खो, भिक्खवे, भिक्खु सीलं निस्साय सीले पतिट्ठाय सत्त बोज्झङ्गे भावेति, सत्त बोज्झङ्गे बहुलीकरोती’’ति। पठमम्।&lt;/p&gt;</description>
    </item>
    <item>
      <title>०३ ३ उदायिवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/03_3_udAyivaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/03_3_udAyivaggo/</guid>
      <description>&lt;h2 id=&#34;१-बधयसततम&#34;&gt;१. बोधायसुत्तम्&lt;/h2&gt;&#xA;&lt;p&gt;२०२. अथ खो अञ्ञतरो भिक्खु येन भगवा तेनुपसङ्कमि…पे॰… एकमन्तं निसिन्नो खो सो भिक्खु भगवन्तं एतदवोच –&lt;br&gt;&#xA;‘‘‘बोज्झङ्गा, बोज्झङ्गा’ति, भन्ते, वुच्चन्ति। कित्तावता नु खो, भन्ते, ‘बोज्झङ्गा’ति वुच्चन्ती’’ति? ‘‘‘बोधाय संवत्तन्ती’ति खो, भिक्खु, तस्मा बोज्झङ्गाति वुच्चन्ति। इध, भिक्खु, सतिसम्बोज्झङ्गं भावेति विवेकनिस्सितं…पे॰… उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिम्। ‘बोधाय संवत्तन्ती’ति खो, भिक्खु, तस्मा ‘बोज्झङ्गा’ति वुच्चन्ती’’ति। पठमम्।&lt;/p&gt;&#xA;&lt;h2 id=&#34;२-बजझङगदसनसततम&#34;&gt;२. बोज्झङ्गदेसनासुत्तम्&lt;/h2&gt;&#xA;&lt;p&gt;२०३. ‘‘सत्त वो, भिक्खवे, बोज्झङ्गे देसेस्सामि; तं सुणाथ। कतमे च, भिक्खवे, सत्त बोज्झङ्गा? सतिसम्बोज्झङ्गो…पे॰… उपेक्खासम्बोज्झङ्गो – इमे खो, भिक्खवे, सत्त बोज्झङ्गा’’ति। दुतियम्।&lt;/p&gt;</description>
    </item>
    <item>
      <title>०४ ४ नीवरणवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/04_4_nIvaraNavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/04_4_nIvaraNavaggo/</guid>
      <description>&lt;h2 id=&#34;१-पठमकसलसततम&#34;&gt;१. पठमकुसलसुत्तम्&lt;/h2&gt;&#xA;&lt;p&gt;२१२. ‘‘ये केचि, भिक्खवे, धम्मा कुसला कुसलभागिया कुसलपक्खिका, सब्बे ते अप्पमादमूलका अप्पमादसमोसरणा; अप्पमादो तेसं धम्मानं अग्गमक्खायति। अप्पमत्तस्सेतं, भिक्खवे, भिक्खुनो पाटिकङ्खं – सत्त बोज्झङ्गे भावेस्सति, सत्त बोज्झङ्गे बहुलीकरिस्सति।&lt;br&gt;&#xA;‘‘कथञ्च, भिक्खवे, भिक्खु अप्पमत्तो सत्त बोज्झङ्गे भावेति, सत्त बोज्झङ्गे बहुलीकरोति ? इध, भिक्खवे, भिक्खु सतिसम्बोज्झङ्गं भावेति विवेकनिस्सितं…पे॰… उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिम्। एवं खो, भिक्खवे, भिक्खु अप्पमत्तो सत्त बोज्झङ्गे भावेति, सत्त बोज्झङ्गे बहुलीकरोती’’ति। पठमम्।&lt;/p&gt;&#xA;&lt;h2 id=&#34;२-दतयकसलसततम&#34;&gt;२. दुतियकुसलसुत्तम्&lt;/h2&gt;&#xA;&lt;p&gt;२१३. ‘‘ये केचि, भिक्खवे, धम्मा कुसला कुसलभागिया कुसलपक्खिका, सब्बे ते योनिसोमनसिकारमूलका योनिसोमनसिकारसमोसरणा; योनिसोमनसिकारो तेसं धम्मानं अग्गमक्खायति। योनिसोमनसिकारसम्पन्नस्सेतं, भिक्खवे, भिक्खुनो पाटिकङ्खं – सत्त बोज्झङ्गे भावेस्सति, सत्त बोज्झङ्गे बहुलीकरिस्सति।&lt;br&gt;&#xA;‘‘कथञ्च, भिक्खवे, भिक्खु योनिसोमनसिकारसम्पन्नो सत्त बोज्झङ्गे भावेति, सत्त बोज्झङ्गे बहुलीकरोति? इध, भिक्खवे, भिक्खु सतिसम्बोज्झङ्गं भावेति विवेकनिस्सितं…पे॰… उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिम्। एवं खो, भिक्खवे , भिक्खु योनिसोमनसिकारसम्पन्नो सत्त बोज्झङ्गे भावेति, सत्त बोज्झङ्गे बहुलीकरोती’’ति। दुतियम्।&lt;/p&gt;</description>
    </item>
    <item>
      <title>०५ ५ चक्कवत्तिवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/05_5_chakkavattivaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/05_5_chakkavattivaggo/</guid>
      <description>&lt;h2 id=&#34;१-वधसततम&#34;&gt;१. विधासुत्तम्&lt;/h2&gt;&#xA;&lt;p&gt;२२२. सावत्थिनिदानम्। ‘‘ये हि केचि, भिक्खवे, अतीतमद्धानं समणा वा ब्राह्मणा वा तिस्सो विधा पजहिंसु, सब्बे ते सत्तन्नं बोज्झङ्गानं भावितत्ता बहुलीकतत्ता। ये हि केचि, भिक्खवे, अनागतमद्धानं समणा वा ब्राह्मणा वा तिस्सो विधा पजहिस्सन्ति, सब्बे ते सत्तन्नं बोज्झङ्गानं भावितत्ता बहुलीकतत्ता। ये हि केचि, भिक्खवे, एतरहि समणा वा ब्राह्मणा वा तिस्सो विधा पजहन्ति, सब्बे ते सत्तन्नं बोज्झङ्गानं भावितत्ता बहुलीकतत्ता। कतमेसं सत्तन्नं बोज्झङ्गानं? सतिसम्बोज्झङ्गस्स…पे॰… उपेक्खासम्बोज्झङ्गस्स। ये हि केचि, भिक्खवे, अतीतमद्धानं समणा वा ब्राह्मणा वा तिस्सो विधा पजहिंसु…पे॰… पजहिस्सन्ति…पे॰… पजहन्ति, सब्बे ते इमेसंयेव सत्तन्नं बोज्झङ्गानं भावितत्ता बहुलीकतत्ता’’ति। पठमम्।&lt;/p&gt;</description>
    </item>
    <item>
      <title>०६ ६ साकच्छवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/06_6_sAkachChavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/06_6_sAkachChavaggo/</guid>
      <description>&lt;h2 id=&#34;१-आहरसततम&#34;&gt;१. आहारसुत्तम्&lt;/h2&gt;&#xA;&lt;p&gt;२३२. सावत्थिनिदानम्। ‘‘पञ्चन्नञ्च, भिक्खवे, नीवरणानं सत्तन्नञ्च बोज्झङ्गानं आहारञ्च अनाहारञ्च देसेस्सामि; तं सुणाथ। को च, भिक्खवे, आहारो अनुप्पन्नस्स वा कामच्छन्दस्स उप्पादाय, उप्पन्नस्स वा कामच्छन्दस्स भिय्योभावाय वेपुल्लाय? अत्थि, भिक्खवे , सुभनिमित्तम्। तत्थ अयोनिसोमनसिकारबहुलीकारो – अयमाहारो अनुप्पन्नस्स वा कामच्छन्दस्स उप्पादाय, उप्पन्नस्स वा कामच्छन्दस्स भिय्योभावाय वेपुल्लाय।&lt;br&gt;&#xA;‘‘को च, भिक्खवे, आहारो अनुप्पन्नस्स वा ब्यापादस्स उप्पादाय, उप्पन्नस्स वा ब्यापादस्स भिय्योभावाय वेपुल्लाय? अत्थि, भिक्खवे, पटिघनिमित्तम्। तत्थ अयोनिसोमनसिकारबहुलीकारो – अयमाहारो अनुप्पन्नस्स वा ब्यापादस्स उप्पादाय, उप्पन्नस्स वा ब्यापादस्स भिय्योभावाय वेपुल्लाय।&lt;br&gt;&#xA;‘‘को च, भिक्खवे, आहारो अनुप्पन्नस्स वा थिनमिद्धस्स उप्पादाय, उप्पन्नस्स वा थिनमिद्धस्स भिय्योभावाय वेपुल्लाय? अत्थि, भिक्खवे, अरति तन्दि विजम्भिता भत्तसम्मदो चेतसो च लीनत्तम्। तत्थ अयोनिसोमनसिकारबहुलीकारो – अयमाहारो अनुप्पन्नस्स वा थिनमिद्धस्स उप्पादाय, उप्पन्नस्स वा थिनमिद्धस्स भिय्योभावाय वेपुल्लाय।&lt;br&gt;&#xA;‘‘को च, भिक्खवे, आहारो अनुप्पन्नस्स वा उद्धच्चकुक्कुच्चस्स उप्पादाय, उप्पन्नस्स वा उद्धच्चकुक्कुच्चस्स भिय्योभावाय वेपुल्लाय? अत्थि, भिक्खवे, चेतसो अवूपसमो। तत्थ अयोनिसोमनसिकारबहुलीकारो – अयमाहारो अनुप्पन्नस्स वा उद्धच्चकुक्कुच्चस्स उप्पादाय, उप्पन्नस्स वा उद्धच्चकुक्कुच्चस्स भिय्योभावाय वेपुल्लाय।&lt;br&gt;&#xA;‘‘को च, भिक्खवे, आहारो अनुप्पन्नाय वा विचिकिच्छाय उप्पादाय, उप्पन्नाय वा विचिकिच्छाय भिय्योभावाय वेपुल्लाय? अत्थि, भिक्खवे, विचिकिच्छाट्ठानीया धम्मा। तत्थ अयोनिसोमनसिकारबहुलीकारो – अयमाहारो अनुप्पन्नाय वा विचिकिच्छाय उप्पादाय, उप्पन्नाय वा विचिकिच्छाय भिय्योभावाय वेपुल्लाय।&lt;br&gt;&#xA;‘‘को च, भिक्खवे, आहारो अनुप्पन्नस्स वा सतिसम्बोज्झङ्गस्स उप्पादाय, उप्पन्नस्स वा सतिसम्बोज्झङ्गस्स भावनाय पारिपूरिया? अत्थि, भिक्खवे, सतिसम्बोज्झङ्गट्ठानीया धम्मा। तत्थ योनिसोमनसिकारबहुलीकारो – अयमाहारो अनुप्पन्नस्स वा सतिसम्बोज्झङ्गस्स उप्पादाय, उप्पन्नस्स वा सतिसम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, आहारो अनुप्पन्नस्स वा धम्मविचयसम्बोज्झङ्गस्स उप्पादाय, उप्पन्नस्स वा धम्मविचयसम्बोज्झङ्गस्स भावनाय पारिपूरिया? अत्थि, भिक्खवे, कुसलाकुसला धम्मा सावज्जानवज्जा धम्मा हीनपणीता धम्मा कण्हसुक्कसप्पटिभागा धम्मा। तत्थ योनिसोमनसिकारबहुलीकारो – अयमाहारो अनुप्पन्नस्स वा धम्मविचयसम्बोज्झङ्गस्स उप्पादाय, उप्पन्नस्स वा धम्मविचयसम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, आहारो अनुप्पन्नस्स वा वीरियसम्बोज्झङ्गस्स उप्पादाय, उप्पन्नस्स वा वीरियसम्बोज्झङ्गस्स भावनाय पारिपूरिया? अत्थि, भिक्खवे, आरम्भधातु निक्कमधातु परक्कमधातु। तत्थ योनिसोमनसिकारबहुलीकारो – अयमाहारो अनुप्पन्नस्स वा वीरियसम्बोज्झङ्गस्स उप्पादाय, उप्पन्नस्स वा वीरियसम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, आहारो अनुप्पन्नस्स वा पीतिसम्बोज्झङ्गस्स उप्पादाय, उप्पन्नस्स वा पीतिसम्बोज्झङ्गस्स भावनाय पारिपूरिया? अत्थि, भिक्खवे, पीतिसम्बोज्झङ्गट्ठानीया धम्मा। तत्थ योनिसोमनसिकारबहुलीकारो – अयमाहारो अनुप्पन्नस्स वा पीतिसम्बोज्झङ्गस्स उप्पादाय, उप्पन्नस्स वा पीतिसम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, आहारो अनुप्पन्नस्स वा पस्सद्धिसम्बोज्झङ्गस्स उप्पादाय, उप्पन्नस्स वा पस्सद्धिसम्बोज्झङ्गस्स भावनाय पारिपूरिया? अत्थि, भिक्खवे, कायप्पस्सद्धि चित्तप्पस्सद्धि । तत्थ योनिसोमनसिकारबहुलीकारो – अयमाहारो अनुप्पन्नस्स वा पस्सद्धिसम्बोज्झङ्गस्स उप्पादाय, उप्पन्नस्स वा पस्सद्धिसम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, आहारो अनुप्पन्नस्स वा समाधिसम्बोज्झङ्गस्स उप्पादाय, उप्पन्नस्स वा समाधिसम्बोज्झङ्गस्स भावनाय पारिपूरिया? अत्थि, भिक्खवे, समथनिमित्तं अब्यग्गनिमित्तम्। तत्थ योनिसोमनसिकारबहुलीकारो – अयमाहारो अनुप्पन्नस्स वा समाधिसम्बोज्झङ्गस्स उप्पादाय, उप्पन्नस्स वा समाधिसम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, आहारो अनुप्पन्नस्स वा उपेक्खासम्बोज्झङ्गस्स उप्पादाय, उप्पन्नस्स वा उपेक्खासम्बोज्झङ्गस्स भावनाय पारिपूरिया? अत्थि, भिक्खवे, उपेक्खासम्बोज्झङ्गट्ठानीया धम्मा। तत्थ योनिसोमनसिकारबहुलीकारो – अयमाहारो अनुप्पन्नस्स वा उपेक्खासम्बोज्झङ्गस्स उप्पादाय, उप्पन्नस्स वा उपेक्खासम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, अनाहारो अनुप्पन्नस्स वा कामच्छन्दस्स उप्पादाय, उप्पन्नस्स वा कामच्छन्दस्स भिय्योभावाय वेपुल्लाय? अत्थि, भिक्खवे, असुभनिमित्तम्। तत्थ योनिसोमनसिकारबहुलीकारो – अयमनाहारो अनुप्पन्नस्स वा कामच्छन्दस्स उप्पादाय, उप्पन्नस्स वा कामच्छन्दस्स भिय्योभावाय वेपुल्लाय।&lt;br&gt;&#xA;‘‘को च, भिक्खवे, अनाहारो अनुप्पन्नस्स वा ब्यापादस्स उप्पादाय, उप्पन्नस्स वा ब्यापादस्स भिय्योभावाय वेपुल्लाय? अत्थि, भिक्खवे, मेत्ताचेतोविमुत्ति। तत्थ योनिसोमनसिकारबहुलीकारो – अयमनाहारो अनुप्पन्नस्स वा ब्यापादस्स उप्पादाय, उप्पन्नस्स वा ब्यापादस्स भिय्योभावाय वेपुल्लाय।&lt;br&gt;&#xA;‘‘को च, भिक्खवे, अनाहारो अनुप्पन्नस्स वा थिनमिद्धस्स उप्पादाय, उप्पन्नस्स वा थिनमिद्धस्स भिय्योभावाय वेपुल्लाय? अत्थि, भिक्खवे, आरम्भधातु निक्कमधातु परक्कमधातु। तत्थ योनिसोमनसिकारबहुलीकारो – अयमनाहारो अनुप्पन्नस्स वा थिनमिद्धस्स उप्पादाय , उप्पन्नस्स वा थिनमिद्धस्स भिय्योभावाय वेपुल्लाय।&lt;br&gt;&#xA;‘‘को च, भिक्खवे, अनाहारो अनुप्पन्नस्स वा उद्धच्चकुक्कुच्चस्स उप्पादाय, उप्पन्नस्स वा उद्धच्चकुक्कुच्चस्स भिय्योभावाय वेपुल्लाय? अत्थि, भिक्खवे, चेतसो वूपसमो। तत्थ योनिसोमनसिकारबहुलीकारो – अयमनाहारो अनुप्पन्नस्स वा उद्धच्चकुक्कुच्चस्स उप्पादाय, उप्पन्नस्स वा उद्धच्चकुक्कुच्चस्स भिय्योभावाय वेपुल्लाय।&lt;br&gt;&#xA;‘‘को च, भिक्खवे, अनाहारो अनुप्पन्नाय वा विचिकिच्छाय उप्पादाय, उप्पन्नाय वा विचिकिच्छाय भिय्योभावाय वेपुल्लाय? अत्थि, भिक्खवे, कुसलाकुसला धम्मा सावज्जानवज्जा धम्मा हीनपणीता धम्मा कण्हसुक्कसप्पटिभागा धम्मा। तत्थ योनिसोमनसिकारबहुलीकारो – अयमनाहारो अनुप्पन्नाय वा विचिकिच्छाय उप्पादाय, उप्पन्नाय वा विचिकिच्छाय भिय्योभावाय वेपुल्लाय।&lt;br&gt;&#xA;‘‘को च, भिक्खवे, अनाहारो अनुप्पन्नस्स वा सतिसम्बोज्झङ्गस्स उप्पादाय, उप्पन्नस्स वा सतिसम्बोज्झङ्गस्स भावनाय पारिपूरिया? अत्थि, भिक्खवे, सतिसम्बोज्झङ्गट्ठानीया धम्मा। तत्थ अमनसिकारबहुलीकारो – अयमनाहारो अनुप्पन्नस्स वा सतिसम्बोज्झङ्गस्स उप्पादाय, उप्पन्नस्स वा सतिसम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, अनाहारो अनुप्पन्नस्स वा धम्मविचयसम्बोज्झङ्गस्स उप्पादाय, उप्पन्नस्स वा धम्मविचयसम्बोज्झङ्गस्स भावनाय पारिपूरिया? अत्थि, भिक्खवे, कुसलाकुसला धम्मा सावज्जानवज्जा धम्मा हीनपणीता धम्मा कण्हसुक्कसप्पटिभागा धम्मा। तत्थ अमनसिकारबहुलीकारो – अयमनाहारो अनुप्पन्नस्स वा धम्मविचयसम्बोज्झङ्गस्स उप्पादाय, उप्पन्नस्स वा धम्मविचयसम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, अनाहारो अनुप्पन्नस्स वा वीरियसम्बोज्झङ्गस्स उप्पादाय, उप्पन्नस्स वा वीरियसम्बोज्झङ्गस्स भावनाय पारिपूरिया? अत्थि, भिक्खवे, आरम्भधातु निक्कमधातु परक्कमधातु। तत्थ अमनसिकारबहुलीकारो – अयमनाहारो अनुप्पन्नस्स वा वीरियसम्बोज्झङ्गस्स उप्पादाय, उप्पन्नस्स वा वीरियसम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, अनाहारो अनुप्पन्नस्स वा पीतिसम्बोज्झङ्गस्स उप्पादाय, उप्पन्नस्स वा पीतिसम्बोज्झङ्गस्स भावनाय पारिपूरिया? अत्थि, भिक्खवे, पीतिसम्बोज्झङ्गट्ठानीया धम्मा। तत्थ अमनसिकारबहुलीकारो – अयमनाहारो अनुप्पन्नस्स वा पीतिसम्बोज्झङ्गस्स उप्पादाय, उप्पन्नस्स वा पीतिसम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, अनाहारो अनुप्पन्नस्स वा पस्सद्धिसम्बोज्झङ्गस्स उप्पादाय, उप्पन्नस्स वा पस्सद्धिसम्बोज्झङ्गस्स भावनाय पारिपूरिया? अत्थि, भिक्खवे, कायप्पस्सद्धि चित्तप्पस्सद्धि। तत्थ अमनसिकारबहुलीकारो – अयमनाहारो अनुप्पन्नस्स वा पस्सद्धिसम्बोज्झङ्गस्स उप्पादाय, उप्पन्नस्स वा पस्सद्धिसम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, अनाहारो अनुप्पन्नस्स वा समाधिसम्बोज्झङ्गस्स उप्पादाय, उप्पन्नस्स वा समाधिसम्बोज्झङ्गस्स भावनाय पारिपूरिया? अत्थि, भिक्खवे, समथनिमित्तं अब्यग्गनिमित्तम्। तत्थ अमनसिकारबहुलीकारो – अयमनाहारो अनुप्पन्नस्स वा समाधिसम्बोज्झङ्गस्स उप्पादाय, उप्पन्नस्स वा समाधिसम्बोज्झङ्गस्स भावनाय पारिपूरिया।&lt;br&gt;&#xA;‘‘को च, भिक्खवे, अनाहारो अनुप्पन्नस्स वा उपेक्खासम्बोज्झङ्गस्स उप्पादाय, उप्पन्नस्स वा उपेक्खासम्बोज्झङ्गस्स भावनाय पारिपूरिया? अत्थि, भिक्खवे, उपेक्खासम्बोज्झङ्गट्ठानीया धम्मा। तत्थ अमनसिकारबहुलीकारो – अयमनाहारो अनुप्पन्नस्स वा उपेक्खासम्बोज्झङ्गस्स उप्पादाय , उप्पन्नस्स वा उपेक्खासम्बोज्झङ्गस्स भावनाय पारिपूरिया’’ति। पठमम्।&lt;/p&gt;</description>
    </item>
    <item>
      <title>०७ ७ आनापानवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/07_7_AnApAnavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/07_7_AnApAnavaggo/</guid>
      <description>&lt;h2 id=&#34;१-अटठकमहपफलसततम&#34;&gt;१. अट्ठिकमहप्फलसुत्तम्&lt;/h2&gt;&#xA;&lt;p&gt;२३८. सावत्थिनिदानम्। ‘‘अट्ठिकसञ्ञा, भिक्खवे, भाविता बहुलीकता महप्फला होति महानिसंसा। कथं भाविता च, भिक्खवे, अट्ठिकसञ्ञा कथं बहुलीकता महप्फला होति महानिसंसा? इध, भिक्खवे, भिक्खु अट्ठिकसञ्ञासहगतं सतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं…पे॰… अट्ठिकसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिम्। एवं भाविता खो, भिक्खवे, अट्ठिकसञ्ञा एवं बहुलीकता महप्फला होति महानिसंसा’’ति।&lt;/p&gt;&#xA;&lt;h2 id=&#34;अञञतरफलसततम&#34;&gt;अञ्ञतरफलसुत्तम्&lt;/h2&gt;&#xA;&lt;p&gt;‘‘अट्ठिकसञ्ञाय, भिक्खवे, भाविताय बहुलीकताय द्विन्नं फलानं अञ्ञतरं फलं पाटिकङ्खं – दिट्ठेव धम्मे अञ्ञा, सति वा उपादिसेसे अनागामिता। कथं भाविताय च खो , भिक्खवे, अट्ठिकसञ्ञाय कथं बहुलीकताय द्विन्नं फलानं अञ्ञतरं फलं पाटिकङ्खं – दिट्ठेव धम्मे अञ्ञा, सति वा उपादिसेसे अनागामिता? इध, भिक्खवे, भिक्खु अट्ठिकसञ्ञासहगतं सतिसम्बोज्झङ्गं भावेति…पे॰… अट्ठिकसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिम्। एवं भाविताय खो, भिक्खवे, अट्ठिकसञ्ञाय एवं बहुलीकताय द्विन्नं फलानं अञ्ञतरं फलं पाटिकङ्खं – दिट्ठेव धम्मे अञ्ञा, सति वा उपादिसेसे अनागामिता’’ति।&lt;/p&gt;</description>
    </item>
    <item>
      <title>०८ ८ निरोधवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/08_8_nirodhavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/08_8_nirodhavaggo/</guid>
      <description>&lt;h2 id=&#34;१-असभसततम&#34;&gt;१. असुभसुत्तम्&lt;/h2&gt;&#xA;&lt;p&gt;२४८. ‘‘असुभसञ्ञा , भिक्खवे…पे॰… पठमम्।&lt;/p&gt;&#xA;&lt;h2 id=&#34;२-मरणसततम&#34;&gt;२. मरणसुत्तम्&lt;/h2&gt;&#xA;&lt;p&gt;२४९. ‘‘मरणसञ्ञा , भिक्खवे…पे॰… दुतियम्।&lt;/p&gt;&#xA;&lt;h2 id=&#34;३-आहरपटकलसततम&#34;&gt;३. आहारेपटिकूलसुत्तम्&lt;/h2&gt;&#xA;&lt;p&gt;२५०. ‘‘आहारे पटिकूलसञ्ञा, भिक्खवे…पे॰… ततियम्।&lt;/p&gt;&#xA;&lt;h2 id=&#34;४-अनभरतसततम&#34;&gt;४. अनभिरतिसुत्तम्&lt;/h2&gt;&#xA;&lt;p&gt;२५१. ‘‘सब्बलोके अनभिरतिसञ्ञा, भिक्खवे…पे॰… चतुत्थम्।&lt;/p&gt;&#xA;&lt;h2 id=&#34;५-अनचचसततम&#34;&gt;५. अनिच्चसुत्तम्&lt;/h2&gt;&#xA;&lt;p&gt;२५२. ‘‘अनिच्चसञ्ञा, भिक्खवे…पे॰… पञ्चमम्।&lt;/p&gt;&#xA;&lt;h2 id=&#34;६-दकखसततम&#34;&gt;६. दुक्खसुत्तम्&lt;/h2&gt;&#xA;&lt;p&gt;२५३. ‘‘अनिच्चे दुक्खसञ्ञा, भिक्खवे…पे॰… छट्ठम्।&lt;/p&gt;&#xA;&lt;h2 id=&#34;७-अनततसततम&#34;&gt;७. अनत्तसुत्तम्&lt;/h2&gt;&#xA;&lt;p&gt;२५४. ‘‘दुक्खे अनत्तसञ्ञा, भिक्खवे…पे॰… सत्तमम्।&lt;/p&gt;&#xA;&lt;h2 id=&#34;८-पहनसततम&#34;&gt;८. पहानसुत्तम्&lt;/h2&gt;&#xA;&lt;p&gt;२५५. ‘‘पहानसञ्ञा, भिक्खवे…पे॰… अट्ठमम्।&lt;/p&gt;&#xA;&lt;h2 id=&#34;९-वरगसततम&#34;&gt;९. विरागसुत्तम्&lt;/h2&gt;&#xA;&lt;p&gt;२५६. ‘‘विरागसञ्ञा, भिक्खवे…पे॰… नवमम्।&lt;/p&gt;&#xA;&lt;h2 id=&#34;१०-नरधसततम&#34;&gt;१०. निरोधसुत्तम्&lt;/h2&gt;&#xA;&lt;p&gt;२५७. ‘‘निरोधसञ्ञा, भिक्खवे, भाविता बहुलीकता महप्फला होति महानिसंसा। कथं भाविता च, भिक्खवे, निरोधसञ्ञा कथं बहुलीकता महप्फला होति महानिसंसा? इध, भिक्खवे, भिक्खु निरोधसञ्ञासहगतं सतिसम्बोज्झङ्गं भावेति…पे॰… निरोधसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिम्। एवं भाविता खो, भिक्खवे, निरोधसञ्ञा एवं बहुलीकता महप्फला होति महानिसंसाति।&lt;br&gt;&#xA;‘‘निरोधसञ्ञाय, भिक्खवे, भाविताय बहुलीकताय द्विन्नं फलानं अञ्ञतरं फलं पाटिकङ्खं – दिट्ठेव धम्मे अञ्ञा, सति वा उपादिसेसे अनागामिता। कथं भाविताय, भिक्खवे, निरोधसञ्ञाय कथं बहुलीकताय द्विन्नं फलानं अञ्ञतरं फलं पाटिकङ्खं – दिट्ठेव धम्मे अञ्ञा, सति वा उपादिसेसे अनागामिता? इध, भिक्खवे, भिक्खु निरोधसञ्ञासहगतं सतिसम्बोज्झङ्गं भावेति…पे॰… निरोधसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिम्। एवं भाविताय खो, भिक्खवे, निरोधसञ्ञाय एवं बहुलीकताय द्विन्नं फलानं अञ्ञतरं फलं पाटिकङ्खं – दिट्ठेव धम्मे अञ्ञा, सति वा उपादिसेसे अनागामिता’’ति।&lt;br&gt;&#xA;‘‘निरोधसञ्ञा, भिक्खवे, भाविता बहुलीकता महतो अत्थाय संवत्तति, महतो योगक्खेमाय संवत्तति, महतो संवेगाय संवत्तति, महतो फासुविहाराय संवत्तति। कथं भाविता च, भिक्खवे, निरोधसञ्ञा कथं बहुलीकता महतो अत्थाय संवत्तति, महतो योगक्खेमाय संवत्तति, महतो संवेगाय संवत्तति, महतो फासुविहाराय संवत्तति? इध, भिक्खवे , भिक्खु निरोधसञ्ञासहगतं सतिसम्बोज्झङ्गं भावेति…पे॰… निरोधसञ्ञासहगतं उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिम्। एवं भाविता खो, भिक्खवे, निरोधसञ्ञा एवं बहुलीकता महतो अत्थाय संवत्तति, महतो योगक्खेमाय संवत्तति, महतो संवेगाय संवत्तति, महतो फासुविहाराय संवत्तती’’ति। दसमम्।&lt;br&gt;&#xA;निरोधवग्गो अट्ठमो।&lt;br&gt;&#xA;तस्सुद्दानं –&lt;br&gt;&#xA;असुभमरणआहारे, पटिकूलअनभिरतेन [पटिकूलेन च सब्बलोके (स्या॰)]।&lt;br&gt;&#xA;अनिच्चदुक्खअनत्तपहानं, विरागनिरोधेन ते दसाति॥&lt;/p&gt;</description>
    </item>
    <item>
      <title>०९ ९ गङ्गापेय्यालवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/09_9_gangApeyyAlavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/09_9_gangApeyyAlavaggo/</guid>
      <description>&lt;h2 id=&#34;१-१२-गङगनदआदसततम&#34;&gt;१-१२. गङ्गानदीआदिसुत्तम्&lt;/h2&gt;&#xA;&lt;p&gt;२५८-२६९. ‘‘सेय्यथापि, भिक्खवे, गङ्गा नदी पाचीननिन्ना पाचीनपोणा पाचीनपब्भारा; एवमेव खो, भिक्खवे, भिक्खु सत्त बोज्झङ्गे भावेन्तो सत्त बोज्झङ्गे बहुलीकरोन्तो निब्बाननिन्नो होति निब्बानपोणो निब्बानपब्भारो। कथञ्च, भिक्खवे, भिक्खु सत्त बोज्झङ्गे भावेन्तो सत्त बोज्झङ्गे बहुलीकरोन्तो निब्बाननिन्नो होति निब्बानपोणो निब्बानपब्भारो? इध, भिक्खवे, भिक्खु सतिसम्बोज्झङ्गं भावेति…पे॰… उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं…पे॰… एवं खो, भिक्खवे, भिक्खु सत्त बोज्झङ्गे भावेन्तो सत्त बोज्झङ्गे बहुलीकरोन्तो निब्बाननिन्नो होति निब्बानपोणो निब्बानपब्भारो’’ति। (याव एसना पाळि वित्थारेतब्बा)।&lt;br&gt;&#xA;गङ्गापेय्यालवग्गो नवमो।&lt;br&gt;&#xA;तस्सुद्दानं –&lt;br&gt;&#xA;छ पाचीनतो निन्ना, छ निन्ना च समुद्दतो।&lt;br&gt;&#xA;द्वेते छ द्वादस होन्ति, वग्गो तेन पवुच्चतीति॥&lt;/p&gt;</description>
    </item>
    <item>
      <title>१० १० अप्पमादवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/10_10_appamAdavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/10_10_appamAdavaggo/</guid>
      <description>&lt;h2 id=&#34;१-१०-तथगतदसततम&#34;&gt;१-१०. तथागतादिसुत्तम्&lt;/h2&gt;&#xA;&lt;p&gt;२७०. ‘‘यावता, भिक्खवे, सत्ता अपदा वा द्विपदा वा चतुप्पदा वा बहुप्पदा वाति वित्थारेतब्बम्।&lt;br&gt;&#xA;अप्पमादवग्गो दसमो।&lt;br&gt;&#xA;तस्सुद्दानं –&lt;br&gt;&#xA;तथागतं पदं कूटं, मूलं सारेन वस्सिकम्।&lt;br&gt;&#xA;राजा चन्दिमसूरिया च, वत्थेन दसमं पदन्ति॥&lt;br&gt;&#xA;(अप्पमादवग्गो बोज्झङ्गसंयुत्तस्स बोज्झङ्गवसेन वित्थारेतब्बा)।&lt;/p&gt;</description>
    </item>
    <item>
      <title>११ ११ बलकरणीयवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/11_11_balakaraNIyavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/11_11_balakaraNIyavaggo/</guid>
      <description>&lt;h2 id=&#34;१-१२-बलदसततम&#34;&gt;१-१२. बलादिसुत्तम्&lt;/h2&gt;&#xA;&lt;p&gt;२८०. ‘‘सेय्यथापि, भिक्खवे, ये केचि बलकरणीया कम्मन्ता करीयन्ति…पे॰… ।&lt;br&gt;&#xA;बलकरणीयवग्गो एकादसमो।&lt;br&gt;&#xA;तस्सुद्दानं –&lt;br&gt;&#xA;बलं बीजञ्च नागो च, रुक्खो कुम्भेन सूकिया।&lt;br&gt;&#xA;आकासेन च द्वे मेघा, नावा आगन्तुका नदीति॥&lt;br&gt;&#xA;(बलकरणीयवग्गो बोज्झङ्गसंयुत्तस्स बोज्झङ्गवसेन वित्थारेतब्बा)।&lt;/p&gt;</description>
    </item>
    <item>
      <title>१२ १२ एसनावग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/12_12_esanAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/12_12_esanAvaggo/</guid>
      <description>&lt;h2 id=&#34;१-१०-एसनदसततम&#34;&gt;१-१०. एसनादिसुत्तम्&lt;/h2&gt;&#xA;&lt;p&gt;२९२. ‘‘तिस्सो इमा, भिक्खवे, एसना। कतमा तिस्सो? कामेसना, भवेसना, ब्रह्मचरियेसनाति वित्थारेतब्बम्।&lt;br&gt;&#xA;एसनावग्गो द्वादसमो।&lt;br&gt;&#xA;तस्सुद्दानं –&lt;br&gt;&#xA;एसना विधा आसवो, भवो च दुक्खता तिस्सो।&lt;br&gt;&#xA;खिलं मलञ्च नीघो च, वेदना तण्हा तसिनाय चाति॥&lt;br&gt;&#xA;(बोज्झङ्गसंयुत्तस्स एसनापेय्यालं विवेकनिस्सिततो वित्थारेतब्बं)।&lt;/p&gt;</description>
    </item>
    <item>
      <title>१३ १३ ओघवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/13_13_oghavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/13_13_oghavaggo/</guid>
      <description>&lt;h2 id=&#34;१-८-ओघदसततम&#34;&gt;१-८. ओघादिसुत्तम्&lt;/h2&gt;&#xA;&lt;p&gt;३०२. ‘‘चत्तारोमे भिक्खवे , ओघा। कतमे चत्तारो? कामोघो, भवोघो, दिट्ठोघो, अविज्जोघोति वित्थारेतब्बम्।&lt;/p&gt;&#xA;&lt;h2 id=&#34;१०-उदधमभगयसततम&#34;&gt;१०. उद्धम्भागियसुत्तम्&lt;/h2&gt;&#xA;&lt;p&gt;३११. सावत्थिनिदानम्। ‘‘पञ्चिमानि, भिक्खवे, उद्धम्भागियानि संयोजनानि। कतमानि पञ्च? रूपरागो, अरूपरागो, मानो, उद्धच्चं, अविज्जा – इमानि खो, भिक्खवे , पञ्चुद्धम्भागियानि संयोजनानि। इमेसं खो, भिक्खवे, पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय सत्त बोज्झङ्गा भावेतब्बा। कतमे सत्त? इध, भिक्खवे, भिक्खु सतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं…पे॰… उपेक्खासम्बोज्झङ्गं भावेति रागविनयपरियोसानं दोसविनयपरियोसानं मोहविनयपरियोसानं… अमतोगधं अमतपरायनं अमतपरियोसानं… निब्बाननिन्नं निब्बानपोणं निब्बानपब्भारम्। इमेसं खो, भिक्खवे, भिक्खु पञ्चन्नं उद्धम्भागियानं संयोजनानं अभिञ्ञाय परिञ्ञाय परिक्खयाय पहानाय इमे सत्त बोज्झङ्गा भावेतब्बा’’ति। दसमम्।&lt;br&gt;&#xA;ओघवग्गो तेरसमो।&lt;br&gt;&#xA;तस्सुद्दानं –&lt;br&gt;&#xA;ओघो योगो उपादानं, गन्था अनुसयेन च।&lt;br&gt;&#xA;कामगुणा नीवरणा, खन्धा ओरुद्धम्भागियानीति॥&lt;/p&gt;</description>
    </item>
    <item>
      <title>१४ १४ पुनगङ्गापेय्यालवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/14_14_punagangApeyyAlavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/14_14_punagangApeyyAlavaggo/</guid>
      <description>&lt;p&gt;३१२-३२३&lt;/p&gt;&#xA;&lt;h2 id=&#34;पनगङगनदआदसततम&#34;&gt;पुनगङ्गानदीआदिसुत्तम्&lt;/h2&gt;&#xA;&lt;p&gt;वग्गो चुद्दसमो।&lt;br&gt;&#xA;उद्दानं –&lt;br&gt;&#xA;छ पाचीनतो निन्ना, छ निन्ना च समुद्दतो।&lt;br&gt;&#xA;द्वेते छ द्वादस होन्ति, वग्गो तेन पवुच्चतीति॥&lt;br&gt;&#xA;(बोज्झङ्गसंयुत्तस्स गङ्गापेय्यालं रागवसेन वित्थारेतब्बं)।&lt;/p&gt;</description>
    </item>
    <item>
      <title>१५ १५ पुनअप्पमादवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/15_15_punaappamAdavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/15_15_punaappamAdavaggo/</guid>
      <description>&lt;p&gt;३२४-३३३&lt;/p&gt;&#xA;&lt;h2 id=&#34;तथगतदसततम&#34;&gt;तथागतादिसुत्तम्&lt;/h2&gt;&#xA;&lt;p&gt;पन्नरसमो।&lt;br&gt;&#xA;उद्दानं –&lt;br&gt;&#xA;तथागतं पदं कूटं, मूलं सारेन वस्सिकम्।&lt;br&gt;&#xA;राजा चन्दिमसूरिया च, वत्थेन दसमं पदन्ति॥&lt;br&gt;&#xA;(अप्पमादवग्गो रागवसेन वित्थारेतब्बो)।&lt;/p&gt;</description>
    </item>
    <item>
      <title>१६ १६ पुनबलकरणीयवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/16_16_punabalakaraNIyavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/16_16_punabalakaraNIyavaggo/</guid>
      <description>&lt;p&gt;३३४-३४५&lt;/p&gt;&#xA;&lt;h2 id=&#34;पनबलदसततम&#34;&gt;पुनबलादिसुत्तम्&lt;/h2&gt;&#xA;&lt;p&gt;सोळसमो।&lt;br&gt;&#xA;उद्दानं –&lt;br&gt;&#xA;बलं बीजञ्च नागो च, रुक्खो कुम्भेन सूकिया।&lt;br&gt;&#xA;आकासेन च द्वे मेघा, नावा आगन्तुका नदीति॥&lt;br&gt;&#xA;(बोज्झङ्गसंयुत्तस्स बलकरणीयवग्गो रागवसेन वित्थारेतब्बो)।&lt;/p&gt;</description>
    </item>
    <item>
      <title>१७ १७ पुनएसनावग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/17_17_punaesanAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/17_17_punaesanAvaggo/</guid>
      <description>&lt;p&gt;३४६-३५६&lt;/p&gt;&#xA;&lt;h2 id=&#34;पनएसनदसततम&#34;&gt;पुनएसनादिसुत्तम्&lt;/h2&gt;&#xA;&lt;p&gt;पुनएसनावग्गो सत्तरसमो।&lt;br&gt;&#xA;उद्दानं –&lt;br&gt;&#xA;एसना विधा आसवो, भवो च दुक्खता तिस्सो।&lt;br&gt;&#xA;खिलं मलञ्च नीघो च, वेदनातण्हा तसिनाय चाति॥&lt;/p&gt;</description>
    </item>
    <item>
      <title>१८ १८ पुनओघवग्गो</title>
      <link>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/18_18_punaoghavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/03_saMyutta-nikAyo/05_mahAvaggo/02_bojjhangasaMyuttam/18_18_punaoghavaggo/</guid>
      <description>&lt;p&gt;३५७-३६६&lt;/p&gt;&#xA;&lt;h2 id=&#34;पनओघदसततम&#34;&gt;पुनओघादिसुत्तम्&lt;/h2&gt;&#xA;&lt;p&gt;बोज्झङ्गसंयुतस्स पुनओघवग्गो अट्ठारसमो।&lt;br&gt;&#xA;उद्दानं –&lt;br&gt;&#xA;ओघो योगो उपादानं, गन्था अनुसयेन च।&lt;br&gt;&#xA;कामगुणा नीवरणा, खन्धा ओरुद्धम्भागियानीति॥&lt;br&gt;&#xA;(रागविनयपरियोसान-दोसविनयपरियोसान-मोहविनयपरियोसानवग्गो वित्थारेतब्बो)। (यदपि मग्गसंयुत्तं वित्थारेतब्बं, तदपि बोज्झङ्गसंयुत्तं वित्थारेतब्बं)।&lt;br&gt;&#xA;बोज्झङ्गसंयुत्तं दुतियम्।&lt;/p&gt;</description>
    </item>
  </channel>
</rss>
