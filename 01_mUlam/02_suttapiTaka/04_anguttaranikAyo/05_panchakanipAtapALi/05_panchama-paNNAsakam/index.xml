<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>५. पञ्चमपण्णासकं on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/</link>
    <description>Recent content in ५. पञ्चमपण्णासकं on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/index.xml" rel="self" type="application/rss+xml" />
    <item>
      <title>(२१) १. किमिलवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/21_1_kimilavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/21_1_kimilavaggo/</guid>
      <description>&lt;p&gt;(२१) १. किमिलवग्गो&lt;/p&gt;&#xA;&lt;h2 id=&#34;१-कमलसतत&#34;&gt;१. किमिलसुत्तं&lt;/h2&gt;&#xA;&lt;p&gt;२०१. एकं समयं भगवा किमिलायं [किम्बिलायं (सी॰ पी॰) अ॰ नि॰ ६.४०; ७.५९] विहरति वेळुवने। अथ खो आयस्मा किमिलो [किम्बिलो (सी॰ स्या॰ कं॰ पी॰)] येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा किमिलो भगवन्तं एतदवोच – ‘‘को नु खो, भन्ते, हेतु को पच्चयो, येन तथागते परिनिब्बुते सद्धम्मो न चिरट्ठितिको होती’’ति? ‘‘इध, किमिल, तथागते परिनिब्बुते भिक्खू भिक्खुनियो उपासका उपासिकायो सत्थरि अगारवा विहरन्ति अप्पतिस्सा, धम्मे अगारवा विहरन्ति अप्पतिस्सा, सङ्घे अगारवा विहरन्ति अप्पतिस्सा, सिक्खाय अगारवा विहरन्ति अप्पतिस्सा, अञ्ञमञ्ञं अगारवा विहरन्ति अप्पतिस्सा। अयं खो, किमिल, हेतु अयं पच्चयो, येन तथागते परिनिब्बुते सद्धम्मो न चिरट्ठितिको होती’’ति।&lt;br&gt;&#xA;‘‘को पन, भन्ते, हेतु को पच्चयो, येन तथागते परिनिब्बुते सद्धम्मो चिरट्ठितिको होती’’ति? ‘‘इध, किमिल, तथागते परिनिब्बुते भिक्खू भिक्खुनियो उपासका उपासिकायो सत्थरि सगारवा विहरन्ति सप्पतिस्सा, धम्मे सगारवा विहरन्ति सप्पतिस्सा, सङ्घे सगारवा विहरन्ति सप्पतिस्सा, सिक्खाय सगारवा विहरन्ति सप्पतिस्सा, अञ्ञमञ्ञं सगारवा विहरन्ति सप्पतिस्सा। अयं खो, किमिल, हेतु अयं पच्चयो, येन तथागते परिनिब्बुते सद्धम्मो चिरट्ठितिको होती’’ति। पठमं।&lt;/p&gt;</description>
    </item>
    <item>
      <title>(२२) २. अक्कोसकवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/22_2_akkosakavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/22_2_akkosakavaggo/</guid>
      <description>&lt;p&gt;(२२) २. अक्कोसकवग्गो&lt;/p&gt;&#xA;&lt;h2 id=&#34;१-अककसकसतत&#34;&gt;१. अक्कोसकसुत्तं&lt;/h2&gt;&#xA;&lt;p&gt;२११. ‘‘यो सो, भिक्खवे, भिक्खु अक्कोसकपरिभासको अरियूपवादी सब्रह्मचारीनं, तस्स पञ्च आदीनवा पाटिकङ्खा। कतमे पञ्च? पाराजिको वा होति छिन्नपरिपन्थो [छिन्नपरिबन्धो (क॰)], अञ्ञतरं वा संकिलिट्ठं आपत्तिं आपज्जति, बाळ्हं वा रोगातङ्कं फुसति, सम्मूळ्हो कालं करोति, कायस्स भेदा परं मरणा अपायं दुग्गतिं विनिपातं निरयं उपपज्जति। यो सो, भिक्खवे, भिक्खु अक्कोसकपरिभासको अरियूपवादी सब्रह्मचारीनं, तस्स इमे पञ्च आदीनवा पाटिकङ्खा’’ति। पठमं।&lt;/p&gt;&#xA;&lt;h2 id=&#34;२-भणडनकरकसतत&#34;&gt;२. भण्डनकारकसुत्तं&lt;/h2&gt;&#xA;&lt;p&gt;२१२. ‘‘यो सो, भिक्खवे, भिक्खु भण्डनकारको कलहकारको विवादकारको भस्सकारको सङ्घे अधिकरणकारको, तस्स पञ्च आदीनवा पाटिकङ्खा। कतमे पञ्च? अनधिगतं नाधिगच्छति, अधिगता [अधिगतं (सब्बत्थ)] परिहायति, पापको कित्तिसद्दो अब्भुग्गच्छति, सम्मूळ्हो कालं करोति, कायस्स भेदा परं मरणा अपायं दुग्गतिं विनिपातं निरयं उपपज्जति। यो सो, भिक्खवे, भिक्खु भण्डनकारको कलहकारको विवादकारको भस्सकारको सङ्घे अधिकरणकारको, तस्स इमे पञ्च आदीनवा पाटिकङ्खा’’ति। दुतियं।&lt;/p&gt;</description>
    </item>
    <item>
      <title>(२३) ३. दीघचारिकवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/23_3_dIghachArikavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/23_3_dIghachArikavaggo/</guid>
      <description>&lt;p&gt;(२३) ३. दीघचारिकवग्गो&lt;/p&gt;&#xA;&lt;h2 id=&#34;१-पठमदघचरकसतत&#34;&gt;१. पठमदीघचारिकसुत्तं&lt;/h2&gt;&#xA;&lt;p&gt;२२१. ‘‘पञ्चिमे , भिक्खवे, आदीनवा दीघचारिकं अनवत्थचारिकं अनुयुत्तस्स विहरतो। कतमे पञ्च? अस्सुतं न सुणाति, सुतं न परियोदापेति, सुतेनेकच्चेन अविसारदो होति, गाळ्हं [बाळ्हं (स्या॰)] रोगातङ्कं फुसति, न च मित्तवा होति। इमे खो, भिक्खवे, पञ्च आदीनवा दीघचारिकं अनवत्थचारिकं अनुयुत्तस्स विहरतो।&lt;br&gt;&#xA;‘‘पञ्चिमे, भिक्खवे, आनिसंसा समवत्थचारे। कतमे पञ्च? अस्सुतं सुणाति, सुतं परियोदापेति, सुतेनेकच्चेन विसारदो होति, न गाळ्हं रोगातङ्कं फुसति, मित्तवा च होति। इमे खो, भिक्खवे, पञ्च आनिसंसा समवत्थचारे’’ति। पठमं।&lt;/p&gt;</description>
    </item>
    <item>
      <title>(२४) ४. आवासिकवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/24_4_AvAsikavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/24_4_AvAsikavaggo/</guid>
      <description>&lt;p&gt;(२४) ४. आवासिकवग्गो&lt;/p&gt;&#xA;&lt;h2 id=&#34;१-आवसकसतत&#34;&gt;१. आवासिकसुत्तं&lt;/h2&gt;&#xA;&lt;p&gt;२३१. ‘‘पञ्चहि , भिक्खवे, धम्मेहि समन्नागतो आवासिको भिक्खु अभावनीयो होति। कतमेहि पञ्चहि? न आकप्पसम्पन्नो होति न वत्तसम्पन्नो; न बहुस्सुतो होति न सुतधरो; न पटिसल्लेखिता [सल्लेखिता (क॰ सी॰)] होति न पटिसल्लानारामो; न कल्याणवाचो होति न कल्याणवाक्करणो; दुप्पञ्ञो होति जळो एळमूगो। इमेहि खो, भिक्खवे, पञ्चहि धम्मेहि समन्नागतो आवासिको भिक्खु अभावनीयो होति।&lt;br&gt;&#xA;‘‘पञ्चहि, भिक्खवे, धम्मेहि समन्नागतो आवासिको भिक्खु भावनीयो होति। कतमेहि पञ्चहि? आकप्पसम्पन्नो होति वत्तसम्पन्नो; बहुस्सुतो होति सुतधरो; पटिसल्लेखिता होति पटिसल्लानारामो; कल्याणवाचो होति कल्याणवाक्करणो; पञ्ञवा होति अजळो अनेळमूगो। इमेहि खो, भिक्खवे, पञ्चहि धम्मेहि समन्नागतो आवासिको भिक्खु भावनीयो होती’’ति। पठमं।&lt;/p&gt;</description>
    </item>
    <item>
      <title>(२५) ५. दुच्चरितवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/25_5_duchcharitavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/25_5_duchcharitavaggo/</guid>
      <description>&lt;p&gt;(२५) ५. दुच्चरितवग्गो&lt;/p&gt;&#xA;&lt;h2 id=&#34;१-पठमदचचरतसतत&#34;&gt;१. पठमदुच्चरितसुत्तं&lt;/h2&gt;&#xA;&lt;p&gt;२४१. ‘‘पञ्चिमे , भिक्खवे, आदीनवा दुच्चरिते। कतमे पञ्च? अत्तापि अत्तानं उपवदति; अनुविच्च विञ्ञू गरहन्ति; पापको कित्तिसद्दो अब्भुग्गच्छति; सम्मूळ्हो कालं करोति; कायस्स भेदा परं मरणा अपायं दुग्गतिं विनिपातं निरयं उपपज्जति। इमे खो, भिक्खवे, पञ्च आदीनवा दुच्चरिते।&lt;br&gt;&#xA;‘‘पञ्चिमे, भिक्खवे, आनिसंसा सुचरिते। कतमे पञ्च? अत्तापि अत्तानं न उपवदति; अनुविच्च विञ्ञू पसंसन्ति; कल्याणो कित्तिसद्दो अब्भुग्गच्छति; असम्मूळ्हो कालं करोति; कायस्स भेदा परं मरणा सुगतिं सग्गं लोकं उपपज्जति। इमे खो, भिक्खवे, पञ्च आनिसंसा सुचरिते’’ति। पठमं।&lt;/p&gt;</description>
    </item>
    <item>
      <title>(२६) ६. उपसम्पदावग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/26_6_upasampadAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/05_panchama-paNNAsakam/26_6_upasampadAvaggo/</guid>
      <description>&lt;p&gt;(२६) ६. उपसम्पदावग्गो&lt;/p&gt;&#xA;&lt;h2 id=&#34;१-उपसमपदतबबसतत&#34;&gt;१. उपसम्पादेतब्बसुत्तं&lt;/h2&gt;&#xA;&lt;p&gt;२५१. [महाव॰ ८४] ‘‘पञ्चहि , भिक्खवे, धम्मेहि समन्नागतेन भिक्खुना उपसम्पादेतब्बं। कतमेहि पञ्चहि? इध, भिक्खवे, भिक्खु असेखेन सीलक्खन्धेन समन्नागतो होति; असेखेन समाधिक्खन्धेन समन्नागतो होति; असेखेन पञ्ञाक्खन्धेन समन्नागतो होति; असेखेन विमुत्तिक्खन्धेन समन्नागतो होति; असेखेन विमुत्तिञाणदस्सनक्खन्धेन समन्नागतो होति। इमेहि खो, भिक्खवे, पञ्चहि धम्मेहि समन्नागतेन भिक्खुना उपसम्पादेतब्ब’’न्ति। पठमं।&lt;/p&gt;&#xA;&lt;h2 id=&#34;२-नससयसतत&#34;&gt;२. निस्सयसुत्तं&lt;/h2&gt;&#xA;&lt;p&gt;२५२. [महाव॰ ८४] ‘‘पञ्चहि, भिक्खवे, धम्मेहि समन्नागतेन भिक्खुना निस्सयो दातब्बो। कतमेहि पञ्चहि? इध, भिक्खवे, भिक्खु असेखेन सीलक्खन्धेन समन्नागतो होति…पे॰… असेखेन विमुत्तिञाणदस्सनक्खन्धेन समन्नागतो होति। इमेहि…पे॰… निस्सयो दातब्बो’’ति। दुतियं।&lt;/p&gt;</description>
    </item>
  </channel>
</rss>
