<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>३. ततियपण्णासकं   on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/03_tatiya-paNNAsakam/</link>
    <description>Recent content in ३. ततियपण्णासकं   on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/03_tatiya-paNNAsakam/index.xml" rel="self" type="application/rss+xml" />
    <item>
      <title>(११) १. फासुविहारवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/03_tatiya-paNNAsakam/11_1_phAsuvihAravaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/03_tatiya-paNNAsakam/11_1_phAsuvihAravaggo/</guid>
      <description>&lt;p&gt;(११) १. फासुविहारवग्गो&lt;/p&gt;&#xA;&lt;h2 id=&#34;१-सरजजसतत&#34;&gt;१. सारज्जसुत्तं&lt;/h2&gt;&#xA;&lt;p&gt;१०१. ‘‘पञ्चिमे , भिक्खवे, सेखवेसारज्जकरणा धम्मा। कतमे पञ्च? इध, भिक्खवे, भिक्खु सद्धो होति, सीलवा होति, बहुस्सुतो होति, आरद्धवीरियो होति, पञ्ञवा होति।&lt;br&gt;&#xA;‘‘यं, भिक्खवे, अस्सद्धस्स सारज्जं होति, सद्धस्स तं सारज्जं न होति। तस्मायं धम्मो सेखवेसारज्जकरणो।&lt;br&gt;&#xA;‘‘यं, भिक्खवे, दुस्सीलस्स सारज्जं होति, सीलवतो तं सारज्जं न होति। तस्मायं धम्मो सेखवेसारज्जकरणो।&lt;br&gt;&#xA;‘‘यं, भिक्खवे, अप्पस्सुतस्स सारज्जं होति, बहुस्सुतस्स तं सारज्जं न होति। तस्मायं धम्मो सेखवेसारज्जकरणो।&lt;br&gt;&#xA;‘‘यं, भिक्खवे, कुसीतस्स सारज्जं होति, आरद्धवीरियस्स तं सारज्जं न होति। तस्मायं धम्मो सेखवेसारज्जकरणो।&lt;br&gt;&#xA;‘‘यं, भिक्खवे, दुप्पञ्ञस्स सारज्जं होति, पञ्ञवतो तं सारज्जं न होति। तस्मायं धम्मो सेखवेसारज्जकरणो। इमे खो, भिक्खवे, पञ्च सेखवेसारज्जकरणा धम्मा’’ति। पठमं।&lt;/p&gt;</description>
    </item>
    <item>
      <title>(१२) २. अन्धकविन्दवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/03_tatiya-paNNAsakam/12_2_andhakavindavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/03_tatiya-paNNAsakam/12_2_andhakavindavaggo/</guid>
      <description>&lt;p&gt;(१२) २. अन्धकविन्दवग्गो&lt;/p&gt;&#xA;&lt;h2 id=&#34;१-कलपकसतत&#34;&gt;१. कुलूपकसुत्तं&lt;/h2&gt;&#xA;&lt;p&gt;१११. ‘‘पञ्चहि , भिक्खवे, धम्मेहि समन्नागतो कुलूपको भिक्खु कुलेसु अप्पियो च होति अमनापो च अगरु च अभावनीयो च। कतमेहि पञ्चहि? असन्थवविस्सासी [असन्थुतविस्सासी (सी॰), असन्धवविस्सासी (क॰)] च होति, अनिस्सरविकप्पी च, विस्सट्ठुपसेवी [वियत्थुपसेवी (सी॰), ब्यत्थुपसेवी (स्या॰ कं॰), व्यत्तूपसेवी (पी॰)] च, उपकण्णकजप्पी च, अतियाचनको च। इमेहि खो, भिक्खवे, पञ्चहि धम्मेहि समन्नागतो कुलूपको भिक्खु कुलेसु अप्पियो च होति अमनापो च अगरु च अभावनीयो च।&lt;br&gt;&#xA;‘‘पञ्चहि, भिक्खवे, धम्मेहि समन्नागतो कुलूपको भिक्खु कुलेसु पियो च होति मनापो च गरु च भावनीयो च। कतमेहि पञ्चहि? न असन्थवविस्सासी च होति, न अनिस्सरविकप्पी च, न विस्सट्ठुपसेवी च, न उपकण्णकजप्पी च, न अतियाचनको च। इमेहि खो, भिक्खवे, पञ्चहि धम्मेहि समन्नागतो कुलूपको भिक्खु कुलेसु पियो च होति मनापो च गरु च भावनीयो चा’’ति। पठमं।&lt;/p&gt;</description>
    </item>
    <item>
      <title>(१३) ३. गिलानवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/03_tatiya-paNNAsakam/13_3_gilAnavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/03_tatiya-paNNAsakam/13_3_gilAnavaggo/</guid>
      <description>&lt;p&gt;(१३) ३. गिलानवग्गो&lt;/p&gt;&#xA;&lt;h2 id=&#34;१-गलनसतत&#34;&gt;१. गिलानसुत्तं&lt;/h2&gt;&#xA;&lt;p&gt;१२१. एकं समयं भगवा वेसालियं विहरति महावने कूटागारसालायं। अथ खो भगवा सायन्हसमयं पटिसल्लाना वुट्ठितो येन गिलानसाला तेनुपसङ्कमि। अद्दसा खो भगवा अञ्ञतरं भिक्खुं दुब्बलं गिलानकं; दिस्वा पञ्ञत्ते आसने निसीदि। निसज्ज खो भगवा भिक्खू आमन्तेसि –&lt;br&gt;&#xA;‘‘यं किञ्चि [यं किञ्चि (स्या॰ कं॰)], भिक्खवे, भिक्खुं दुब्बलं [भिक्खवे दुब्बलं (सी॰ स्या॰ कं॰ पी॰)] गिलानकं पञ्च धम्मा न विजहन्ति, तस्सेतं पाटिकङ्खं – ‘नचिरस्सेव आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरिस्सती’’’ति।&lt;br&gt;&#xA;‘‘कतमे पञ्च? इध, भिक्खवे, भिक्खु असुभानुपस्सी काये विहरति, आहारे पटिकूलसञ्ञी, सब्बलोके अनभिरतसञ्ञी [सब्बत्थपि एवमेव दिस्सति], सब्बसङ्खारेसु अनिच्चानुपस्सी, मरणसञ्ञा खो पनस्स अज्झत्तं सूपट्ठिता होति। यं किञ्चि, भिक्खवे, भिक्खुं दुब्बलं गिलानकं इमे पञ्च धम्मा न विजहन्ति, तस्सेतं पाटिकङ्खं – ‘नचिरस्सेव आसवानं खया…पे॰… सच्छिकत्वा उपसम्पज्ज विहरिस्सती’’’ति। पठमं।&lt;/p&gt;</description>
    </item>
    <item>
      <title>(१४) ४. राजवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/03_tatiya-paNNAsakam/14_4_rAjavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/03_tatiya-paNNAsakam/14_4_rAjavaggo/</guid>
      <description>&lt;p&gt;(१४) ४. राजवग्गो&lt;/p&gt;&#xA;&lt;h2 id=&#34;१-पठमचककनवततनसतत&#34;&gt;१. पठमचक्कानुवत्तनसुत्तं&lt;/h2&gt;&#xA;&lt;p&gt;१३१. ‘‘पञ्चहि , भिक्खवे, अङ्गेहि समन्नागतो राजा चक्कवत्ती धम्मेनेव चक्कं वत्तेति [पवत्तेति (स्या॰ पी॰ क॰)]; तं होति चक्कं अप्पटिवत्तियं [अप्पतिवत्तियं (सी॰)] केनचि मनुस्सभूतेन पच्चत्थिकेन पाणिना।&lt;br&gt;&#xA;‘‘कतमेहि पञ्चहि? इध, भिक्खवे, राजा चक्कवत्ती अत्थञ्ञू च होति, धम्मञ्ञू च, मत्तञ्ञू च, कालञ्ञू च, परिसञ्ञू च। इमेहि खो, भिक्खवे, पञ्चहि अङ्गेहि समन्नागतो राजा चक्कवत्ती धम्मेनेव चक्कं पवत्तेति; तं होति चक्कं अप्पटिवत्तियं केनचि मनुस्सभूतेन पच्चत्थिकेन पाणिना।&lt;br&gt;&#xA;‘‘एवमेवं खो, भिक्खवे, पञ्चहि धम्मेहि समन्नागतो तथागतो अरहं सम्मासम्बुद्धो धम्मेनेव अनुत्तरं धम्मचक्कं पवत्तेति; तं होति चक्कं अप्पटिवत्तियं समणेन वा ब्राह्मणेन वा देवेन वा मारेन वा ब्रह्मुना वा केनचि वा लोकस्मिं।&lt;br&gt;&#xA;‘‘कतमेहि पञ्चहि? इध, भिक्खवे, तथागतो अरहं सम्मासम्बुद्धो अत्थञ्ञू, धम्मञ्ञू, मत्तञ्ञू, कालञ्ञू, परिसञ्ञू। इमेहि खो, भिक्खवे, पञ्चहि धम्मेहि समन्नागतो तथागतो अरहं सम्मासम्बुद्धो धम्मेनेव अनुत्तरं धम्मचक्कं पवत्तेति; तं होति धम्मचक्कं अप्पटिवत्तियं समणेन वा ब्राह्मणेन वा देवेन वा मारेन वा ब्रह्मुना वा केनचि वा लोकस्मि’’न्ति। पठमं।&lt;/p&gt;</description>
    </item>
    <item>
      <title>(१५) ५. तिकण्डकीवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/03_tatiya-paNNAsakam/15_5_tikaNDakIvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/03_tatiya-paNNAsakam/15_5_tikaNDakIvaggo/</guid>
      <description>&lt;p&gt;(१५) ५. तिकण्डकीवग्गो&lt;/p&gt;&#xA;&lt;h2 id=&#34;१-अवजनतसतत&#34;&gt;१. अवजानातिसुत्तं&lt;/h2&gt;&#xA;&lt;p&gt;१४१. ‘‘पञ्चिमे , भिक्खवे, पुग्गला सन्तो संविज्जमाना लोकस्मिं। कतमे पञ्च? दत्वा अवजानाति, संवासेन अवजानाति, आधेय्यमुखो [आदिय्यमुखो (सी॰), आदेय्यमुखो (स्या॰ कं॰), आदियमुखो (पी॰) अट्ठकथाय पठमसंवण्णनानुरूपं। पु॰ प॰ १९३ पस्सितब्बं] होति, लोलो होति, मन्दो मोमूहो होति [मन्दो होति मोमूहो (सी॰)]।&lt;br&gt;&#xA;‘‘कथञ्च, भिक्खवे, पुग्गलो दत्वा अवजानाति? इध, भिक्खवे, पुग्गलो पुग्गलस्स देति चीवरपिण्डपातसेनासनगिलानप्पच्चयभेसज्जपरिक्खारं। तस्स एवं होति – ‘अहं देमि; अयं पटिग्गण्हाती’ति। तमेनं दत्वा अवजानाति। एवं खो, भिक्खवे, पुग्गलो दत्वा अवजानाति।&lt;br&gt;&#xA;‘‘कथञ्च , भिक्खवे, पुग्गलो संवासेन अवजानाति? इध , भिक्खवे, पुग्गलो पुग्गलेन सद्धिं संवसति द्वे वा तीणि वा वस्सानि। तमेनं संवासेन अवजानाति। एवं खो, भिक्खवे, पुग्गलो संवासेन अवजानाति।&lt;br&gt;&#xA;‘‘कथञ्च, भिक्खवे, पुग्गलो आधेय्यमुखो होति? इध, भिक्खवे, एकच्चो पुग्गलो परस्स वण्णे वा अवण्णे वा भासियमाने तं खिप्पञ्ञेव अधिमुच्चिता [अधिमुच्चितो (स्या॰)] होति। एवं खो, भिक्खवे, पुग्गलो आधेय्यमुखो होति।&lt;br&gt;&#xA;‘‘कथञ्च, भिक्खवे, पुग्गलो लोलो होति? इध, भिक्खवे, एकच्चो पुग्गलो इत्तरसद्धो होति इत्तरभत्ती इत्तरपेमो इत्तरप्पसादो। एवं खो, भिक्खवे, पुग्गलो लोलो होति।&lt;br&gt;&#xA;‘‘कथञ्च, भिक्खवे, पुग्गलो मन्दो मोमूहो होति? इध, भिक्खवे, एकच्चो पुग्गलो कुसलाकुसले धम्मे न जानाति, सावज्जानवज्जे धम्मे न जानाति, हीनप्पणीते धम्मे न जानाति , कण्हसुक्कसप्पटिभागे धम्मे न जानाति। एवं खो, भिक्खवे, पुग्गलो मन्दो मोमूहो होति। इमे खो, भिक्खवे, पञ्च पुग्गला सन्तो संविज्जमाना लोकस्मि’’न्ति। पठमं।&lt;/p&gt;</description>
    </item>
  </channel>
</rss>
