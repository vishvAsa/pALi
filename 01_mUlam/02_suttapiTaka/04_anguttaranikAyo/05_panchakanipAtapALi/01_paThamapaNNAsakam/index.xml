<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>१. पठमपण्णासकम् on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/</link>
    <description>Recent content in १. पठमपण्णासकम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/index.xml" rel="self" type="application/rss+xml" />
    <item>
      <title>०१. सेखबलवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/01_sekhabalavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/01_sekhabalavaggo/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;अङ्गुत्तरनिकायो&lt;br&gt;&#xA;पञ्चकनिपातपाळि&lt;br&gt;&#xA;१. पठमपण्णासकं&lt;br&gt;&#xA;१. सेखबलवग्गो&lt;/p&gt;&#xA;&lt;h2 id=&#34;१-सखततसतत&#34;&gt;१. संखित्तसुत्तं&lt;/h2&gt;&#xA;&lt;p&gt;१. एवं मे सुतं – एकं समयं भगवा सावत्थियं विहरति जेतवने अनाथपिण्डिकस्स आरामे। तत्र खो भगवा भिक्खू आमन्तेसि – ‘‘भिक्खवो’’ति। ‘‘भदन्ते’’ति ते भिक्खू भगवतो पच्चस्सोसुं। भगवा एतदवोच –&lt;br&gt;&#xA;‘‘पञ्चिमानि, भिक्खवे, सेखबलानि [सेक्खबलानि (क॰)]। कतमानि पञ्च? सद्धाबलं, हिरीबलं [हिरिबलं (सी॰ पी॰)], ओत्तप्पबलं, वीरियबलं [विरियबलं (सी॰ स्या॰ कं॰ पी॰)], पञ्ञाबलं – इमानि खो, भिक्खवे, पञ्च सेखबलानि।&lt;br&gt;&#xA;‘‘तस्मातिह , भिक्खवे, एवं सिक्खितब्बं – ‘सद्धाबलेन समन्नागता भविस्साम सेखबलेन, हिरीबलेन समन्नागता भविस्साम सेखबलेन, ओत्तप्पबलेन समन्नागता भविस्साम सेखबलेन, वीरियबलेन समन्नागता भविस्साम सेखबलेन, पञ्ञाबलेन समन्नागता भविस्साम सेखबलेना’ति। एवञ्हि वो, भिक्खवे, सिक्खितब्ब’’न्ति। इदमवोच भगवा। अत्तमना ते भिक्खू भगवतो भासितं अभिनन्दुन्ति। पठमं।&lt;/p&gt;</description>
    </item>
    <item>
      <title>०२. बलवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/02_balavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/02_balavaggo/</guid>
      <description>&lt;p&gt;२. बलवग्गो&lt;/p&gt;&#xA;&lt;h2 id=&#34;१-अननससतसतत&#34;&gt;१. अननुस्सुतसुत्तं&lt;/h2&gt;&#xA;&lt;p&gt;११. ‘‘पुब्बाहं , भिक्खवे, अननुस्सुतेसु धम्मेसु अभिञ्ञावोसानपारमिप्पत्तो पटिजानामि। पञ्चिमानि, भिक्खवे, तथागतस्स तथागतबलानि, येहि बलेहि समन्नागतो तथागतो आसभं ठानं पटिजानाति, परिसासु सीहनादं नदति, ब्रह्मचक्कं पवत्तेति। कतमानि पञ्च? सद्धाबलं, हिरीबलं, ओत्तप्पबलं, वीरियबलं, पञ्ञाबलं – इमानि खो, भिक्खवे, पञ्च तथागतस्स तथागतबलानि येहि बलेहि समन्नागतो तथागतो आसभं ठानं पटिजानाति, परिसासु सीहनादं नदति, ब्रह्मचक्कं पवत्तेती’’ति। पठमं।&lt;/p&gt;&#xA;&lt;h2 id=&#34;२-कटसतत&#34;&gt;२. कूटसुत्तं&lt;/h2&gt;&#xA;&lt;p&gt;१२. ‘‘पञ्चिमानि , भिक्खवे, सेखबलानि। कतमानि पञ्च? सद्धाबलं, हिरीबलं, ओत्तप्पबलं, वीरियबलं, पञ्ञाबलं – इमानि खो, भिक्खवे, पञ्च सेखबलानि। इमेसं खो, भिक्खवे, पञ्चन्नं सेखबलानं एतं अग्गं एतं सङ्गाहिकं एतं सङ्घातनियं, यदिदं पञ्ञाबलं।&lt;br&gt;&#xA;‘‘सेय्यथापि , भिक्खवे , कूटागारस्स एतं अग्गं एतं सङ्गाहिकं एतं सङ्घातनियं, यदिदं कूटं। एवमेवं खो, भिक्खवे, इमेसं पञ्चन्नं सेखबलानं एतं अग्गं एतं सङ्गाहिकं एतं सङ्घातनियं, यदिदं पञ्ञाबलं।&lt;br&gt;&#xA;‘‘तस्मातिह, भिक्खवे, एवं सिक्खितब्बं – ‘सद्धाबलेन समन्नागता भविस्साम सेखबलेन, हिरीबलेन… ओत्तप्पबलेन… वीरियबलेन… पञ्ञाबलेन समन्नागता भविस्साम सेखबलेना’ति। एवञ्हि वो, भिक्खवे, सिक्खितब्ब’’न्ति। दुतियं।&lt;/p&gt;</description>
    </item>
    <item>
      <title>०२. सिक्खापदपेय्यालं</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/02_sikkhApadapeyyAlaM/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/02_sikkhApadapeyyAlaM/</guid>
      <description>&lt;p&gt;२. सिक्खापदपेय्यालं&lt;/p&gt;&#xA;&lt;h2 id=&#34;१-भकखसतत&#34;&gt;१. भिक्खुसुत्तं&lt;/h2&gt;&#xA;&lt;p&gt;२८६. ‘‘पञ्चहि , भिक्खवे, धम्मेहि समन्नागतो भिक्खु यथाभतं निक्खित्तो एवं निरये। कतमेहि पञ्चहि? पाणातिपाती होति, अदिन्नादायी होति, अब्रह्मचारी होति, मुसावादी होति, सुरामेरयमज्जपमादट्ठायी होति। इमेहि खो, भिक्खवे, पञ्चहि धम्मेहि समन्नागतो भिक्खु यथाभतं निक्खित्तो एवं निरये।&lt;br&gt;&#xA;‘‘पञ्चहि, भिक्खवे, धम्मेहि समन्नागतो भिक्खु यथाभतं निक्खित्तो एवं सग्गे। कतमेहि पञ्चहि ? पाणातिपाता पटिविरतो होति, अदिन्नादाना पटिविरतो होति, अब्रह्मचरिया पटिविरतो होति, मुसावादा पटिविरतो होति, सुरामेरयमज्जपमादट्ठाना पटिविरतो होति। इमेहि खो, भिक्खवे, पञ्चहि धम्मेहि समन्नागतो भिक्खु यथाभतं निक्खित्तो एवं सग्गे’’ति। पठमं।&lt;/p&gt;</description>
    </item>
    <item>
      <title>०३. पञ्चङ्गिकवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/03_panchangikavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/03_panchangikavaggo/</guid>
      <description>&lt;p&gt;३. पञ्चङ्गिकवग्गो&lt;/p&gt;&#xA;&lt;h2 id=&#34;१-पठमअगरवसतत&#34;&gt;१. पठमअगारवसुत्तं&lt;/h2&gt;&#xA;&lt;p&gt;२१. ‘‘सो वत, भिक्खवे, भिक्खु अगारवो अप्पतिस्सो असभागवुत्तिको ‘सब्रह्मचारीसु आभिसमाचारिकं धम्मं परिपूरेस्सती’ति नेतं ठानं विज्जति। ‘आभिसमाचारिकं धम्मं अपरिपूरेत्वा सेखं [सेक्खं (क॰)] धम्मं परिपूरेस्सती’ति नेतं ठानं विज्जति। ‘सेखं धम्मं अपरिपूरेत्वा सीलानि परिपूरेस्सती’ति नेतं ठानं विज्जति। ‘सीलानि अपरिपूरेत्वा सम्मादिट्ठिं परिपूरेस्सती’ति नेतं ठानं विज्जति। ‘सम्मादिट्ठिं अपरिपूरेत्वा सम्मासमाधिं परिपूरेस्सती’ति नेतं ठानं विज्जति।&lt;br&gt;&#xA;‘‘सो वत, भिक्खवे, भिक्खु सगारवो सप्पतिस्सो सभागवुत्तिको ‘सब्रह्मचारीसु आभिसमाचारिकं धम्मं परिपूरेस्सती’ति ठानमेतं विज्जति। ‘आभिसमाचारिकं धम्मं परिपूरेत्वा सेखं धम्मं परिपूरेस्सती’ति ठानमेतं विज्जति। ‘सेखं धम्मं परिपूरेत्वा सीलानि परिपूरेस्सती’ति ठानमेतं विज्जति। ‘सीलानि परिपूरेत्वा सम्मादिट्ठिं परिपूरेस्सती’ति ठानमेतं विज्जति। ‘सम्मादिट्ठिं परिपूरेत्वा सम्मासमाधिं परिपूरेस्सती’ति ठानमेतं विज्जती’’ति। पठमं।&lt;/p&gt;</description>
    </item>
    <item>
      <title>०३. रागपेय्यालं</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/03_rAgapeyyAlaM/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/03_rAgapeyyAlaM/</guid>
      <description>&lt;p&gt;३. रागपेय्यालं&lt;br&gt;&#xA;३०३. ‘‘रागस्स , भिक्खवे, अभिञ्ञाय पञ्च धम्मा भावेतब्बा। कतमे पञ्च? असुभसञ्ञा, मरणसञ्ञा, आदीनवसञ्ञा, आहारे पटिकूलसञ्ञा, सब्बलोके अनभिरतसञ्ञा [सब्बत्थपि एवमेव दिस्सति] – रागस्स, भिक्खवे, अभिञ्ञाय इमे पञ्च धम्मा भावेतब्बा’’ति।&lt;br&gt;&#xA;३०४. ‘‘रागस्स, भिक्खवे, अभिञ्ञाय पञ्च धम्मा भावेतब्बा। कतमे पञ्च? अनिच्चसञ्ञा, अनत्तसञ्ञा, मरणसञ्ञा, आहारे पटिकूलसञ्ञा, सब्बलोके अनभिरतसञ्ञा – रागस्स, भिक्खवे, अभिञ्ञाय इमे पञ्च धम्मा भावेतब्बा’’ति।&lt;br&gt;&#xA;३०५. ‘‘रागस्स , भिक्खवे, अभिञ्ञाय पञ्च धम्मा भावेतब्बा। कतमे पञ्च? अनिच्चसञ्ञा, अनिच्चे दुक्खसञ्ञा, दुक्खे अनत्तसञ्ञा, पहानसञ्ञा, विरागसञ्ञा – रागस्स, भिक्खवे, अभिञ्ञाय इमे पञ्च धम्मा भावेतब्बा’’ति।&lt;br&gt;&#xA;३०६. ‘‘रागस्स, भिक्खवे, अभिञ्ञाय पञ्च धम्मा भावेतब्बा। कतमे पञ्च? सद्धिन्द्रियं, वीरियिन्द्रियं, सतिन्द्रियं, समाधिन्द्रियं, पञ्ञिन्द्रियं – रागस्स, भिक्खवे, अभिञ्ञाय इमे पञ्च धम्मा भावेतब्बा’’ति।&lt;br&gt;&#xA;३०७. ‘‘रागस्स , भिक्खवे, अभिञ्ञाय पञ्च धम्मा भावेतब्बा। कतमे पञ्च? सद्धाबलं, वीरियबलं, सतिबलं, समाधिबलं, पञ्ञाबलं – रागस्स, भिक्खवे, अभिञ्ञाय इमे पञ्च धम्मा भावेतब्बा’’ति।&lt;br&gt;&#xA;३०८-११५१. ‘‘रागस्स, भिक्खवे, परिञ्ञाय… परिक्खयाय… पहानाय… खयाय… वयाय… विरागाय… निरोधाय… चागाय… पटिनिस्सग्गाय पञ्च धम्मा भावेतब्बा। दोसस्स… मोहस्स… कोधस्स… उपनाहस्स… मक्खस्स… पळासस्स… इस्साय… मच्छरियस्स… मायाय… साठेय्यस्स… थम्भस्स… सारम्भस्स… मानस्स… अतिमानस्स … मदस्स… पमादस्स अभिञ्ञाय… परिञ्ञाय… परिक्खयाय… पहानाय… खयाय… वयाय… विरागाय… निरोधाय… चागाय… पटिनिस्सग्गाय पञ्च धम्मा भावेतब्बा।&lt;br&gt;&#xA;‘‘कतमे पञ्च? सद्धाबलं, वीरियबलं, सतिबलं, समाधिबलं, पञ्ञाबलं – पमादस्स, भिक्खवे, पटिनिस्सग्गाय इमे पञ्च धम्मा भावेतब्बा’’ति।&lt;br&gt;&#xA;रागपेय्यालं निट्ठितं।&lt;br&gt;&#xA;तस्सुद्दानं –&lt;br&gt;&#xA;अभिञ्ञाय परिञ्ञाय परिक्खयाय,&lt;br&gt;&#xA;पहानाय खयाय वयेन च।&lt;br&gt;&#xA;विरागनिरोधा चागञ्च,&lt;br&gt;&#xA;पटिनिस्सग्गो इमे दसाति॥&lt;br&gt;&#xA;पञ्चकनिपातो निट्ठितो।&lt;br&gt;&#xA;तत्रिदं वग्गुद्दानं –&lt;br&gt;&#xA;सेखबलं बलञ्चेव, पञ्चङ्गिकञ्च सुमनं।&lt;br&gt;&#xA;मुण्डनीवरणञ्च सञ्ञञ्च, योधाजीवञ्च अट्ठमं।&lt;br&gt;&#xA;थेरं ककुधफासुञ्च, अन्धकविन्दद्वादसं।&lt;br&gt;&#xA;गिलानराजतिकण्डं, सद्धम्माघातुपासकं।&lt;br&gt;&#xA;अरञ्ञब्राह्मणञ्चेव, किमिलक्कोसकं तथा।&lt;br&gt;&#xA;दीघाचारावासिकञ्च, दुच्चरितूपसम्पदन्ति॥&lt;br&gt;&#xA;पञ्चकनिपातपाळि निट्ठिता।&lt;/p&gt;</description>
    </item>
    <item>
      <title>०४. सुमनवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/04_sumanavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/04_sumanavaggo/</guid>
      <description>&lt;p&gt;४. सुमनवग्गो&lt;/p&gt;&#xA;&lt;h2 id=&#34;१-समनसतत&#34;&gt;१. सुमनसुत्तं&lt;/h2&gt;&#xA;&lt;p&gt;३१. एकं समयं…पे॰… अनाथपिण्डिकस्स आरामे। अथ खो सुमना राजकुमारी पञ्चहि रथसतेहि पञ्चहि राजकुमारिसतेहि परिवुता येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्ना खो सुमना राजकुमारी भगवन्तं एतदवोच –&lt;br&gt;&#xA;‘‘इधस्सु, भन्ते, भगवतो द्वे सावका समसद्धा समसीला समपञ्ञा – एको दायको, एको अदायको। ते कायस्स भेदा परं मरणा सुगतिं सग्गं लोकं उपपज्जेय्युं। देवभूतानं पन नेसं [तेसं (सी॰)], भन्ते, सिया विसेसो, सिया नानाकरण’’न्ति?&lt;br&gt;&#xA;‘‘सिया, सुमने’’ति भगवा अवोच – ‘‘यो सो, सुमने, दायको सो अमुं अदायकं देवभूतो समानो पञ्चहि ठानेहि अधिगण्हाति – दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन आधिपतेय्येन। यो सो, सुमने, दायको सो अमुं अदायकं देवभूतो समानो इमेहि पञ्चहि ठानेहि अधिगण्हाति’’।&lt;br&gt;&#xA;‘‘सचे पन ते, भन्ते, ततो चुता इत्थत्तं आगच्छन्ति, मनुस्सभूतानं पन नेसं, भन्ते, सिया विसेसो, सिया नानाकरण’’न्ति? ‘‘सिया, सुमने’’ति भगवा अवोच – ‘‘यो सो, सुमने, दायको सो अमुं अदायकं मनुस्सभूतो समानो पञ्चहि ठानेहि अधिगण्हाति – मानुसकेन आयुना, मानुसकेन वण्णेन, मानुसकेन सुखेन, मानुसकेन यसेन, मानुसकेन आधिपतेय्येन। यो सो, सुमने, दायको सो अमुं अदायकं मनुस्सभूतो समानो इमेहि पञ्चहि ठानेहि अधिगण्हाति’’।&lt;br&gt;&#xA;‘‘सचे पन ते, भन्ते, उभो अगारस्मा अनगारियं पब्बजन्ति, पब्बजितानं पन नेसं, भन्ते , सिया विसेसो, सिया नानाकरण’’न्ति? ‘‘सिया, सुमने’’ति भगवा अवोच – ‘‘यो सो, सुमने, दायको सो अमुं अदायकं पब्बजितो समानो पञ्चहि ठानेहि अधिगण्हाति – याचितोव बहुलं चीवरं परिभुञ्जति अप्पं अयाचितो, याचितोव बहुलं पिण्डपातं परिभुञ्जति अप्पं अयाचितो, याचितोव बहुलं सेनासनं परिभुञ्जति अप्पं अयाचितो, याचितोव बहुलं गिलानप्पच्चयभेसज्जपरिक्खारं परिभुञ्जति अप्पं अयाचितो। येहि खो पन सब्रह्मचारीहि सद्धिं विहरति त्यस्स मनापेनेव बहुलं कायकम्मेन समुदाचरन्ति अप्पं अमनापेन, मनापेनेव बहुलं वचीकम्मेन समुदाचरन्ति अप्पं अमनापेन, मनापेनेव बहुलं मनोकम्मेन समुदाचरन्ति अप्पं अमनापेन, मनापंयेव बहुलं उपहारं उपहरन्ति अप्पं अमनापं । यो सो, सुमने, दायको सो अमुं अदायकं पब्बजितो समानो इमेहि पञ्चहि ठानेहि अधिगण्हाती’’ति।&lt;br&gt;&#xA;‘‘सचे पन ते, भन्ते, उभो अरहत्तं पापुणन्ति, अरहत्तप्पत्तानं पन नेसं, भन्ते, सिया विसेसो, सिया नानाकरण’’न्ति? ‘‘एत्थ खो पनेसाहं, सुमने, न किञ्चि नानाकरणं वदामि, यदिदं विमुत्तिया विमुत्ति’’न्ति [विमुत्तन्ति (स्या॰ कं॰)]।&lt;br&gt;&#xA;‘‘अच्छरियं, भन्ते, अब्भुतं, भन्ते! यावञ्चिदं, भन्ते, अलमेव दानानि दातुं अलं पुञ्ञानि कातुं; यत्र हि नाम देवभूतस्सापि उपकारानि पुञ्ञानि, मनुस्सभूतस्सापि उपकारानि पुञ्ञानि, पब्बजितस्सापि उपकारानि पुञ्ञानी’’ति। ‘‘एवमेतं, सुमने! अलञ्हि, सुमने, दानानि दातुं अलं पुञ्ञानि कातुं! देवभूतस्सापि उपकारानि पुञ्ञानि, मनुस्सभूतस्सापि उपकारानि पुञ्ञानि, पब्बजितस्सापि उपकारानि पुञ्ञानी’’ति ।&lt;br&gt;&#xA;इदमवोच भगवा। इदं वत्वान [इदं वत्वा (सी॰ पी॰) एवमुपरिपि] सुगतो अथापरं एतदवोच सत्था –&lt;br&gt;&#xA;‘‘यथापि चन्दो विमलो, गच्छं आकासधातुया।&lt;br&gt;&#xA;सब्बे तारागणे लोके, आभाय अतिरोचति॥&lt;br&gt;&#xA;‘‘तथेव सीलसम्पन्नो, सद्धो पुरिसपुग्गलो।&lt;br&gt;&#xA;सब्बे मच्छरिनो लोके, चागेन अतिरोचति॥&lt;br&gt;&#xA;‘‘यथापि मेघो थनयं, विज्जुमाली सतक्ककु।&lt;br&gt;&#xA;थलं निन्नञ्च पूरेति, अभिवस्सं वसुन्धरं॥&lt;br&gt;&#xA;‘‘एवं दस्सनसम्पन्नो, सम्मासम्बुद्धसावको।&lt;br&gt;&#xA;मच्छरिं अधिगण्हाति, पञ्चठानेहि पण्डितो॥&lt;br&gt;&#xA;‘‘आयुना यससा चेव [आयुना च यसेन च (क॰)], वण्णेन च सुखेन च।&lt;br&gt;&#xA;स वे भोगपरिब्यूळ्हो [भोगपरिब्बूळ्हो (सी॰)], पेच्च सग्गे पमोदती’’ति॥ पठमं।&lt;/p&gt;</description>
    </item>
    <item>
      <title>०५. मुण्डराजवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/05_muNDarAjavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/05_panchakanipAtapALi/01_paThamapaNNAsakam/05_muNDarAjavaggo/</guid>
      <description>&lt;p&gt;५. मुण्डराजवग्गो&lt;/p&gt;&#xA;&lt;h2 id=&#34;१-आदयसतत&#34;&gt;१. आदियसुत्तं&lt;/h2&gt;&#xA;&lt;p&gt;४१. एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो अनाथपिण्डिको गहपति येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो अनाथपिण्डिकं गहपतिं भगवा एतदवोच – ‘‘पञ्चिमे, गहपति, भोगानं आदिया। कतमे पञ्च? इध, गहपति, अरियसावको उट्ठानवीरियाधिगतेहि भोगेहि बाहाबलपरिचितेहि सेदावक्खित्तेहि धम्मिकेहि धम्मलद्धेहि अत्तानं सुखेति पीणेति सम्मा सुखं परिहरति; मातापितरो सुखेति पीणेति सम्मा सुखं परिहरति; पुत्तदारदासकम्मकरपोरिसे सुखेति पीणेति सम्मा सुखं परिहरति। अयं पठमो भोगानं आदियो।&lt;br&gt;&#xA;‘‘पुन चपरं, गहपति, अरियसावको उट्ठानवीरियाधिगतेहि भोगेहि बाहाबलपरिचितेहि सेदावक्खित्तेहि धम्मिकेहि धम्मलद्धेहि मित्तामच्चे सुखेति पीणेति सम्मा सुखं परिहरति। अयं दुतियो भोगानं आदियो।&lt;br&gt;&#xA;‘‘पुन चपरं, गहपति, अरियसावको उट्ठानवीरियाधिगतेहि भोगेहि बाहाबलपरिचितेहि सेदावक्खित्तेहि धम्मिकेहि धम्मलद्धेहि या ता होन्ति आपदा – अग्गितो वा उदकतो वा राजतो वा चोरतो वा अप्पियतो वा दायादतो [अप्पियतो वा दायादतो वा (बहूसु) अ॰ नि॰ ४.६१; ५.१४८] – तथारूपासु आपदासु भोगेहि परियोधाय वत्तति, सोत्थिं अत्तानं करोति। अयं ततियो भोगानं आदियो।&lt;br&gt;&#xA;‘‘पुन चपरं, गहपति, अरियसावको उट्ठानवीरियाधिगतेहि भोगेहि बाहाबलपरिचितेहि सेदावक्खित्तेहि धम्मिकेहि धम्मलद्धेहि पञ्चबलिं कत्ता होति। ञातिबलिं, अतिथिबलिं, पुब्बपेतबलिं, राजबलिं, देवताबलिं – अयं चतुत्थो भोगानं आदियो।&lt;br&gt;&#xA;‘‘पुन चपरं, गहपति, अरियसावको उट्ठानवीरियाधिगतेहि भोगेहि बाहाबलपरिचितेहि सेदावक्खित्तेहि धम्मिकेहि धम्मलद्धेहि ये ते समणब्राह्मणा मदप्पमादा पटिविरता खन्तिसोरच्चे निविट्ठा एकमत्तानं दमेन्ति एकमत्तानं समेन्ति एकमत्तानं परिनिब्बापेन्ति, तथारूपेसु समणब्राह्मणेसु उद्धग्गिकं दक्खिणं पतिट्ठापेति सोवग्गिकं सुखविपाकं सग्गसंवत्तनिकं। अयं पञ्चमो भोगानं आदियो। इमे खो, गहपति, पञ्च भोगानं आदिया।&lt;br&gt;&#xA;‘‘तस्स चे, गहपति, अरियसावकस्स इमे पञ्च भोगानं आदिये आदियतो भोगा परिक्खयं गच्छन्ति, तस्स एवं होति – ‘ये वत भोगानं आदिया ते चाहं आदियामि भोगा च मे परिक्खयं गच्छन्ती’ति। इतिस्स होति अविप्पटिसारो। तस्स चे, गहपति, अरियसावकस्स इमे पञ्च भोगानं आदिये आदियतो भोगा अभिवड्ढन्ति , तस्स एवं होति – ‘ये वत भोगानं आदिया ते चाहं आदियामि भोगा च मे अभिवड्ढन्ती’ति। इतिस्स होति [इतिस्स होति अविप्पटिसारो, (सी॰ स्या॰)] उभयेनेव अविप्पटिसारो’’ति।&lt;br&gt;&#xA;‘‘भुत्ता भोगा भता भच्चा [गता तच्छा (क॰)], वितिण्णा आपदासु मे।&lt;br&gt;&#xA;उद्धग्गा दक्खिणा दिन्ना, अथो पञ्चबलीकता।&lt;br&gt;&#xA;उपट्ठिता सीलवन्तो, सञ्ञता ब्रह्मचारयो॥&lt;br&gt;&#xA;‘‘यदत्थं भोगं इच्छेय्य, पण्डितो घरमावसं।&lt;br&gt;&#xA;सो मे अत्थो अनुप्पत्तो, कतं अननुतापियं॥&lt;br&gt;&#xA;‘‘एतं [एवं (क॰)] अनुस्सरं मच्चो, अरियधम्मे ठितो नरो।&lt;br&gt;&#xA;इधेव नं पसंसन्ति, पेच्च सग्गे पमोदती’’ति [पेच्च सग्गे च मोदतीति (सी॰ स्या॰)]॥ पठमं।&lt;/p&gt;</description>
    </item>
  </channel>
</rss>
