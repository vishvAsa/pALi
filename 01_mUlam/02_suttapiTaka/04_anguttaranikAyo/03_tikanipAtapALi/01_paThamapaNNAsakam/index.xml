<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>१. पठमपण्णासकम् on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/01_paThamapaNNAsakam/</link>
    <description>Recent content in १. पठमपण्णासकम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/01_paThamapaNNAsakam/index.xml" rel="self" type="application/rss+xml" />
    <item>
      <title>०१. बालवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/01_paThamapaNNAsakam/01_bAlavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/01_paThamapaNNAsakam/01_bAlavaggo/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;अङ्गुत्तरनिकायो&lt;br&gt;&#xA;तिकनिपातपाळि&lt;br&gt;&#xA;१. पठमपण्णासकं&lt;br&gt;&#xA;१. बालवग्गो&lt;/p&gt;&#xA;&lt;h2 id=&#34;१-भयसतत&#34;&gt;१. भयसुत्तं&lt;/h2&gt;&#xA;&lt;p&gt;१. एवं मे सुतं – एकं समयं भगवा सावत्थियं विहरति जेतवने अनाथपिण्डिकस्स आरामे। तत्र खो भगवा भिक्खू आमन्तेसि – ‘‘भिक्खवो’’ति। ‘‘भदन्ते [भद्दन्ते (क॰)]’’ति ते भिक्खू भगवतो पच्चस्सोसुं। भगवा एतदवोच –&lt;br&gt;&#xA;‘‘यानि कानिचि, भिक्खवे, भयानि उप्पज्जन्ति सब्बानि तानि बालतो उप्पज्जन्ति, नो पण्डिततो। ये केचि उपद्दवा उप्पज्जन्ति सब्बे ते बालतो उप्पज्जन्ति, नो पण्डिततो। ये केचि उपसग्गा उप्पज्जन्ति सब्बे ते बालतो उप्पज्जन्ति, नो पण्डिततो। सेय्यथापि, भिक्खवे, नळागारा वा तिणागारा वा [नळागारं वा तिणागारं वा (सी॰)] अग्गि मुत्तो [अग्गिमुक्को (सी॰), अग्गि मुक्को (स्या॰ कं॰ पी॰)] कूटागारानिपि डहति उल्लित्तावलित्तानि निवातानि फुसितग्गळानि पिहितवातपानानि; एवमेवं खो, भिक्खवे, यानि कानिचि भयानि उप्पज्जन्ति सब्बानि तानि बालतो उप्पज्जन्ति, नो पण्डिततो। ये केचि उपद्दवा उप्पज्जन्ति सब्बे ते बालतो उप्पज्जन्ति, नो पण्डिततो। ये केचि उपसग्गा उप्पज्जन्ति सब्बे ते बालतो उप्पज्जन्ति, नो पण्डिततो।&lt;br&gt;&#xA;‘‘इति खो, भिक्खवे, सप्पटिभयो बालो, अप्पटिभयो पण्डितो। सउपद्दवो बालो, अनुपद्दवो पण्डितो। सउपसग्गो बालो, अनुपसग्गो पण्डितो। नत्थि, भिक्खवे, पण्डिततो भयं, नत्थि पण्डिततो उपद्दवो, नत्थि पण्डिततो उपसग्गो।&lt;br&gt;&#xA;‘‘तस्मातिह, भिक्खवे, एवं सिक्खितब्बं – ‘येहि तीहि धम्मेहि समन्नागतो बालो वेदितब्बो ते तयो धम्मे अभिनिवज्जेत्वा, येहि तीहि धम्मेहि समन्नागतो पण्डितो वेदितब्बो ते तयो धम्मे समादाय वत्तिस्सामा’ति। एवञ्हि वो, भिक्खवे, सिक्खितब्ब’’न्ति। पठमं।&lt;/p&gt;</description>
    </item>
    <item>
      <title>०२. रथकारवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/01_paThamapaNNAsakam/02_rathakAravaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/01_paThamapaNNAsakam/02_rathakAravaggo/</guid>
      <description>&lt;p&gt;२. रथकारवग्गो&lt;/p&gt;&#xA;&lt;h2 id=&#34;१-ञतसतत&#34;&gt;१. ञातसुत्तं&lt;/h2&gt;&#xA;&lt;p&gt;११. ‘‘तीहि , भिक्खवे, धम्मेहि समन्नागतो ञातो भिक्खु बहुजनअहिताय पटिपन्नो होति बहुजनदुक्खाय, बहुनो जनस्स अनत्थाय अहिताय दुक्खाय देवमनुस्सानं। कतमेहि तीहि? अननुलोमिके कायकम्मे समादपेति, अननुलोमिके वचीकम्मे समादपेति, अननुलोमिकेसु धम्मेसु समादपेति। इमेहि खो, भिक्खवे, तीहि धम्मेहि समन्नागतो ञातो भिक्खु बहुजनअहिताय पटिपन्नो होति बहुजनदुक्खाय, बहुनो जनस्स अनत्थाय अहिताय दुक्खाय देवमनुस्सानं।&lt;br&gt;&#xA;‘‘तीहि, भिक्खवे, धम्मेहि समन्नागतो ञातो भिक्खु बहुजनहिताय पटिपन्नो होति बहुजनसुखाय, बहुनो जनस्स अत्थाय हिताय सुखाय देवमनुस्सानं। कतमेहि तीहि? अनुलोमिके कायकम्मे समादपेति, अनुलोमिके वचीकम्मे समादपेति, अनुलोमिकेसु धम्मेसु समादपेति। इमेहि खो, भिक्खवे, तीहि धम्मेहि समन्नागतो ञातो भिक्खु बहुजनहिताय पटिपन्नो होति बहुजनसुखाय, बहुनो जनस्स अत्थाय हिताय सुखाय देवमनुस्सान’’न्ति। पठमं।&lt;/p&gt;</description>
    </item>
    <item>
      <title>०३. पुग्गलवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/01_paThamapaNNAsakam/03_puggalavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/01_paThamapaNNAsakam/03_puggalavaggo/</guid>
      <description>&lt;p&gt;३. पुग्गलवग्गो&lt;/p&gt;&#xA;&lt;h2 id=&#34;१-समदधसतत&#34;&gt;१. समिद्धसुत्तं&lt;/h2&gt;&#xA;&lt;p&gt;२१. एवं मे सुतं – एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो आयस्मा च समिद्धो [सविट्ठो (सी॰ स्या॰ कं॰ पी॰)] आयस्मा च महाकोट्ठिको [महाकोट्ठितो (सी॰ स्या॰ कं॰ पी॰)] येनायस्मा सारिपुत्तो तेनुपसङ्कमिंसु; उपसङ्कमित्वा आयस्मता सारिपुत्तेन सद्धिं सम्मोदिंसु। सम्मोदनीयं कथं सारणीयं वीतिसारेत्वा एकमन्तं निसीदिंसु। एकमन्तं निसिन्नं खो आयस्मन्तं समिद्धं आयस्मा सारिपुत्तो एतदवोच –&lt;br&gt;&#xA;‘‘तयोमे, आवुसो समिद्ध, पुग्गला सन्तो संविज्जमाना लोकस्मिं। कतमे तयो? कायसक्खी, दिट्ठिप्पत्तो [दिट्ठप्पत्तो (क॰)], सद्धाविमुत्तो। इमे खो, आवुसो, तयो पुग्गला सन्तो संविज्जमाना लोकस्मिं। इमेसं, आवुसो, तिण्णं पुग्गलानं कतमो ते पुग्गलो खमति अभिक्कन्ततरो च पणीततरो चा’’ति?&lt;br&gt;&#xA;‘‘तयोमे, आवुसो सारिपुत्त, पुग्गला सन्तो संविज्जमाना लोकस्मिं। कतमे तयो? कायसक्खी, दिट्ठिप्पत्तो, सद्धाविमुत्तो। इमे खो, आवुसो, तयो पुग्गला सन्तो संविज्जमाना लोकस्मिं। इमेसं, आवुसो, तिण्णं पुग्गलानं य्वायं [योयं (क॰)] पुग्गलो सद्धाविमुत्तो, अयं मे पुग्गलो खमति इमेसं तिण्णं पुग्गलानं अभिक्कन्ततरो च पणीततरो च। तं किस्स हेतु? इमस्स, आवुसो, पुग्गलस्स सद्धिन्द्रियं अधिमत्त’’न्ति।&lt;br&gt;&#xA;अथ खो आयस्मा सारिपुत्तो आयस्मन्तं महाकोट्ठिकं एतदवोच – ‘‘तयोमे, आवुसो कोट्ठिक, पुग्गला सन्तो संविज्जमाना लोकस्मिं । कतमे तयो? कायसक्खी, दिट्ठिप्पत्तो, सद्धाविमुत्तो। इमे खो, आवुसो, तयो पुग्गला सन्तो संविज्जमाना लोकस्मिं। इमेसं , आवुसो, तिण्णं पुग्गलानं कतमो ते पुग्गलो खमति अभिक्कन्ततरो च पणीततरो चा’’ति?&lt;br&gt;&#xA;‘‘तयोमे , आवुसो सारिपुत्त, पुग्गला सन्तो संविज्जमाना लोकस्मिं। कतमे तयो? कायसक्खी, दिट्ठिप्पत्तो, सद्धाविमुत्तो। इमे खो, आवुसो, तयो पुग्गला सन्तो संविज्जमाना लोकस्मिं। इमेसं, आवुसो, तिण्णं पुग्गलानं य्वायं पुग्गलो कायसक्खी, अयं मे पुग्गलो खमति इमेसं तिण्णं पुग्गलानं अभिक्कन्ततरो च पणीततरो च। तं किस्स हेतु? इमस्स, आवुसो, पुग्गलस्स समाधिन्द्रियं अधिमत्त’’न्ति।&lt;br&gt;&#xA;अथ खो आयस्मा महाकोट्ठिको आयस्मन्तं सारिपुत्तं एतदवोच – ‘‘तयोमे, आवुसो सारिपुत्त, पुग्गला सन्तो संविज्जमाना लोकस्मिं। कतमे तयो? कायसक्खी , दिट्ठिप्पत्तो, सद्धाविमुत्तो। इमे खो, आवुसो, तयो पुग्गला सन्तो संविज्जमाना लोकस्मिं। इमेसं, आवुसो, तिण्णं पुग्गलानं कतमो ते पुग्गलो खमति अभिक्कन्ततरो च पणीततरो चा’’ति?&lt;br&gt;&#xA;‘‘तयोमे, आवुसो कोट्ठिक, पुग्गला सन्तो संविज्जमाना लोकस्मिं। कतमे तयो? कायसक्खी, दिट्ठिप्पत्तो, सद्धाविमुत्तो। इमे खो, आवुसो, तयो पुग्गला सन्तो संविज्जमाना लोकस्मिं। इमेसं, आवुसो, तिण्णं पुग्गलानं य्वायं पुग्गलो दिट्ठिप्पत्तो, अयं मे पुग्गलो खमति इमेसं तिण्णं पुग्गलानं अभिक्कन्ततरो च पणीततरो च। तं किस्स हेतु? इमस्स, आवुसो, पुग्गलस्स पञ्ञिन्द्रियं अधिमत्त’’न्ति।&lt;br&gt;&#xA;अथ खो आयस्मा सारिपुत्तो आयस्मन्तञ्च समिद्धं आयस्मन्तञ्च महाकोट्ठिकं एतदवोच – ‘‘ब्याकतं खो, आवुसो, अम्हेहि सब्बेहेव यथासकं पटिभानं। आयामावुसो, येन भगवा तेनुपसङ्कमिस्साम; उपसङ्कमित्वा भगवतो एतमत्थं आरोचेस्साम। यथा नो भगवा ब्याकरिस्सति तथा नं धारेस्सामा’’ति। ‘‘एवमावुसो’’ति खो आयस्मा च समिद्धो आयस्मा च महाकोट्ठिको आयस्मतो सारिपुत्तस्स पच्चस्सोसुं। अथ खो आयस्मा च सारिपुत्तो आयस्मा च समिद्धो आयस्मा च महाकोट्ठिको येन भगवा तेनुपसङ्कमिंसु; उपसङ्कमित्वा भगवन्तं अभिवादेत्वा एकमन्तं निसीदिंसु। एकमन्तं निसिन्नो खो आयस्मा सारिपुत्तो यावतको अहोसि आयस्मता च समिद्धेन आयस्मता च महाकोट्ठिकेन सद्धिं कथासल्लापो तं सब्बं भगवतो आरोचेसि।&lt;br&gt;&#xA;‘‘न ख्वेत्थ, सारिपुत्त, सुकरं एकंसेन ब्याकातुं – ‘अयं इमेसं तिण्णं पुग्गलानं अभिक्कन्ततरो च पणीततरो चा’ति। ठानञ्हेतं, सारिपुत्त, विज्जति य्वायं पुग्गलो सद्धाविमुत्तो स्वास्स [स्वायं (स्या॰ कं॰ पी॰), सोयं (क॰)] अरहत्ताय पटिपन्नो, य्वायं पुग्गलो कायसक्खी स्वास्स सकदागामी वा अनागामी वा, यो चायं पुग्गलो दिट्ठिप्पत्तो सोपस्स [सोयं (क॰)] सकदागामी वा अनागामी वा।&lt;br&gt;&#xA;‘‘न ख्वेत्थ, सारिपुत्त, सुकरं एकंसेन ब्याकातुं – ‘अयं इमेसं तिण्णं पुग्गलानं अभिक्कन्ततरो च पणीततरो चा’ति। ठानञ्हेतं, सारिपुत्त, विज्जति य्वायं पुग्गलो कायसक्खी स्वास्स अरहत्ताय पटिपन्नो, य्वायं पुग्गलो सद्धाविमुत्तो स्वास्स सकदागामी वा अनागामी वा, यो चायं पुग्गलो दिट्ठिप्पत्तो सोपस्स सकदागामी वा अनागामी वा।&lt;br&gt;&#xA;‘‘न ख्वेत्थ, सारिपुत्त, सुकरं एकंसेन ब्याकातुं – ‘अयं इमेसं तिण्णं पुग्गलानं अभिक्कन्ततरो च पणीततरो चा’ति। ठानञ्हेतं, सारिपुत्त, विज्जति य्वायं पुग्गलो दिट्ठिप्पत्तो स्वास्स अरहत्ताय पटिपन्नो, य्वायं पुग्गलो सद्धाविमुत्तो स्वास्स सकदागामी वा अनागामी वा, यो चायं पुग्गलो कायसक्खी सोपस्स सकदागामी वा अनागामी वा।&lt;br&gt;&#xA;‘‘न ख्वेत्थ, सारिपुत्त, सुकरं एकंसेन ब्याकातुं – ‘अयं इमेसं तिण्णं पुग्गलानं अभिक्कन्ततरो च पणीततरो चा’’’ति। पठमं।&lt;/p&gt;</description>
    </item>
    <item>
      <title>०४. देवदूतवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/01_paThamapaNNAsakam/04_devadUtavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/01_paThamapaNNAsakam/04_devadUtavaggo/</guid>
      <description>&lt;p&gt;४. देवदूतवग्गो&lt;/p&gt;&#xA;&lt;h2 id=&#34;१सबरहमकसतत&#34;&gt;१.सब्रह्मकसुत्तं&lt;/h2&gt;&#xA;&lt;p&gt;३१. ‘‘सब्रह्मकानि , भिक्खवे, तानि कुलानि येसं पुत्तानं मातापितरो अज्झागारे पूजिता होन्ति। सपुब्बाचरियकानि, भिक्खवे, तानि कुलानि येसं पुत्तानं मातापितरो अज्झागारे पूजिता होन्ति। साहुनेय्यानि , भिक्खवे, तानि कुलानि येसं पुत्तानं मातापितरो अज्झागारे पूजिता होन्ति। ‘ब्रह्मा’ति, भिक्खवे, मातापितूनं एतं अधिवचनं। ‘पुब्बाचरिया’ति, भिक्खवे, मातापितूनं एतं अधिवचनं। ‘आहुनेय्या’ति , भिक्खवे, मातापितूनं एतं अधिवचनं। तं किस्स हेतु? बहुकारा, भिक्खवे, मातापितरो पुत्तानं, आपादका पोसका, इमस्स लोकस्स दस्सेतारोति।&lt;br&gt;&#xA;‘‘ब्रह्माति मातापितरो, पुब्बाचरियाति वुच्चरे।&lt;br&gt;&#xA;आहुनेय्या च पुत्तानं, पजाय अनुकम्पका॥&lt;br&gt;&#xA;‘‘तस्मा हि ने नमस्सेय्य, सक्करेय्य च पण्डितो।&lt;br&gt;&#xA;अन्नेन अथ पानेन, वत्थेन सयनेन च।&lt;br&gt;&#xA;उच्छादनेन न्हापनेन [नहापनेन (सी॰)], पादानं धोवनेन च॥&lt;br&gt;&#xA;‘‘ताय नं पारिचरियाय, मातापितूसु पण्डिता।&lt;br&gt;&#xA;इधेव [इध चेव (सी॰)] नं पसंसन्ति, पेच्च सग्गे पमोदती’’ति [सग्गे च मोदतीति (सी॰) इतिवु॰ १०६ इतिवुत्तके]॥ पठमं।&lt;/p&gt;</description>
    </item>
    <item>
      <title>०५. चूळवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/01_paThamapaNNAsakam/05_chULavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/01_paThamapaNNAsakam/05_chULavaggo/</guid>
      <description>&lt;p&gt;५. चूळवग्गो&lt;/p&gt;&#xA;&lt;h2 id=&#34;१-सममखभवसतत&#34;&gt;१. सम्मुखीभावसुत्तं&lt;/h2&gt;&#xA;&lt;p&gt;४१. ‘‘तिण्णं , भिक्खवे, सम्मुखीभावा सद्धो कुलपुत्तो बहुं पुञ्ञं पसवति। कतमेसं तिण्णं? सद्धाय, भिक्खवे, सम्मुखीभावा सद्धो कुलपुत्तो बहुं पुञ्ञं पसवति। देय्यधम्मस्स, भिक्खवे, सम्मुखीभावा सद्धो कुलपुत्तो बहुं पुञ्ञं पसवति। दक्खिणेय्यानं, भिक्खवे, सम्मुखीभावा सद्धो कुलपुत्तो बहुं पुञ्ञं पसवति। इमेसं खो, भिक्खवे, तिण्णं सम्मुखीभावा सद्धो कुलपुत्तो बहुं पुञ्ञं पसवती’’ति। पठमं।&lt;/p&gt;&#xA;&lt;h2 id=&#34;२-तठनसतत&#34;&gt;२. तिठानसुत्तं&lt;/h2&gt;&#xA;&lt;p&gt;४२. ‘‘तीहि , भिक्खवे, ठानेहि सद्धो पसन्नो वेदितब्बो। कतमेहि तीहि? सीलवन्तानं दस्सनकामो होति, सद्धम्मं सोतुकामो होति , विगतमलमच्छेरेन चेतसा अगारं अज्झावसति मुत्तचागो पयतपाणि वोस्सग्गरतो याचयोगो दानसंविभागरतो। इमेहि खो, भिक्खवे, तीहि ठानेहि सद्धो पसन्नो वेदितब्बो’’।&lt;br&gt;&#xA;‘‘दस्सनकामो सीलवतं, सद्धम्मं सोतुमिच्छति।&lt;br&gt;&#xA;विनये मच्छेरमलं, स वे सद्धोति वुच्चती’’ति॥ दुतियं।&lt;/p&gt;</description>
    </item>
  </channel>
</rss>
