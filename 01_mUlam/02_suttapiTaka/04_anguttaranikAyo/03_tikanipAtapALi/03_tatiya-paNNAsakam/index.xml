<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>३. ततियपण्णासकं   on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/</link>
    <description>Recent content in ३. ततियपण्णासकं   on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/index.xml" rel="self" type="application/rss+xml" />
    <item>
      <title>(११) १. सम्बोधवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/11_1_sambodhavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/11_1_sambodhavaggo/</guid>
      <description>&lt;p&gt;(११) १. सम्बोधवग्गो&lt;/p&gt;&#xA;&lt;h2 id=&#34;१-पबबवसमबधसतत&#34;&gt;१. पुब्बेवसम्बोधसुत्तं&lt;/h2&gt;&#xA;&lt;p&gt;१०४. ‘‘पुब्बेव मे, भिक्खवे, सम्बोधा अनभिसम्बुद्धस्स बोधिसत्तस्सेव सतो एतदहोसि – ‘को नु खो लोके अस्सादो, को आदीनवो, किं निस्सरण’न्ति? तस्स मय्हं, भिक्खवे, एतदहोसि – ‘यं खो लोकं [लोके (सी॰ स्या॰ कं॰ पी॰)] पटिच्च उप्पज्जति सुखं सोमनस्सं, अयं लोके अस्सादो। यं लोको [लोके (पी॰ क॰)] अनिच्चो दुक्खो विपरिणामधम्मो, अयं लोके आदीनवो। यो लोके छन्दरागविनयो छन्दरागप्पहानं, इदं लोके निस्सरण’न्ति [लोकनिस्सरणं (अट्ठ॰) ‘‘लोके निस्सरण’’न्ति पदेन संसन्दितब्बं]। यावकीवञ्चाहं, भिक्खवे, एवं लोकस्स अस्सादञ्च अस्सादतो आदीनवञ्च आदीनवतो निस्सरणञ्च निस्सरणतो यथाभूतं नाब्भञ्ञासिं, नेव तावाहं, भिक्खवे, सदेवके लोके समारके सब्रह्मके सस्समणब्राह्मणिया पजाय सदेवमनुस्साय ‘अनुत्तरं सम्मासम्बोधिं अभिसम्बुद्धो’ति [अभिसम्बुद्धो (सी॰ स्या॰ कं॰ क॰)] पच्चञ्ञासिं। यतो च ख्वाहं [खो अहं (सी॰ पी॰), खोहं (स्या॰ कं॰ क॰)], भिक्खवे, एवं लोकस्स अस्सादञ्च अस्सादतो आदीनवञ्च आदीनवतो निस्सरणञ्च निस्सरणतो यथाभूतं अब्भञ्ञासिं, अथाहं, भिक्खवे, सदेवके लोके समारके सब्रह्मके सस्समणब्राह्मणिया पजाय सदेवमनुस्साय ‘अनुत्तरं सम्मासम्बोधिं अभिसम्बुद्धो’ति पच्चञ्ञासिं। ञाणञ्च पन मे दस्सनं उदपादि – ‘अकुप्पा मे विमुत्ति [चेतोविमुत्ति (सी॰ पी॰ क॰)], अयमन्तिमा जाति, नत्थि दानि पुनब्भवो’’’ति। पठमं।&lt;/p&gt;</description>
    </item>
    <item>
      <title>(१२) २. आपायिकवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/12_2_ApAyikavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/12_2_ApAyikavaggo/</guid>
      <description>&lt;p&gt;(१२) २. आपायिकवग्गो&lt;/p&gt;&#xA;&lt;h2 id=&#34;१-आपयकसतत&#34;&gt;१. आपायिकसुत्तं&lt;/h2&gt;&#xA;&lt;p&gt;११४. ‘‘तयोमे , भिक्खवे, आपायिका नेरयिका इदमप्पहाय। कतमे तयो? यो च अब्रह्मचारी ब्रह्मचारिपटिञ्ञो, यो च सुद्धं ब्रह्मचरियं चरन्तं अमूलकेन [अभूतेन (क॰)] अब्रह्मचरियेन अनुद्धंसेति, यो चायं एवंवादी एवंदिट्ठि – ‘नत्थि कामेसु दोसो’ति, सो ताय कामेसु पातब्यतं आपज्जति। इमे खो, भिक्खवे, तयो आपायिका नेरयिका इदमप्पहाया’’ति। पठमं।&lt;/p&gt;&#xA;&lt;h2 id=&#34;२-दललभसतत&#34;&gt;२. दुल्लभसुत्तं&lt;/h2&gt;&#xA;&lt;p&gt;११५. ‘‘तिण्णं, भिक्खवे, पातुभावो दुल्लभो लोकस्मिं। कतमेसं तिण्णं? तथागतस्स, भिक्खवे, अरहतो सम्मासम्बुद्धस्स पातुभावो दुल्लभो लोकस्मिं, तथागतप्पवेदितस्स धम्मविनयस्स देसेता पुग्गलो दुल्लभो लोकस्मिं, कतञ्ञू कतवेदी पुग्गलो दुल्लभो लोकस्मिं। इमेसं खो, भिक्खवे, तिण्णं पातुभावो दुल्लभो लोकस्मि’’न्ति। दुतियं।&lt;/p&gt;</description>
    </item>
    <item>
      <title>(१३) ३. कुसिनारवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/13_3_kusinAravaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/13_3_kusinAravaggo/</guid>
      <description>&lt;p&gt;(१३) ३. कुसिनारवग्गो&lt;/p&gt;&#xA;&lt;h2 id=&#34;१-कसनरसतत&#34;&gt;१. कुसिनारसुत्तं&lt;/h2&gt;&#xA;&lt;p&gt;१२४. एकं समयं भगवा कुसिनारायं विहरति बलिहरणे वनसण्डे। तत्र खो भगवा भिक्खू आमन्तेसि – ‘‘भिक्खवो’’ति। ‘‘भदन्ते’’ति ते भिक्खू भगवतो पच्चस्सोसुं। भगवा एतदवोच –&lt;br&gt;&#xA;‘‘इध, भिक्खवे, भिक्खु अञ्ञतरं गामं वा निगमं वा उपनिस्साय विहरति। तमेनं गहपति वा गहपतिपुत्तो वा उपसङ्कमित्वा स्वातनाय भत्तेन निमन्तेति । आकङ्खमानो, भिक्खवे, भिक्खु अधिवासेति। सो तस्सा रत्तिया अच्चयेन पुब्बण्हसमयं निवासेत्वा पत्तचीवरमादाय येन तस्स गहपतिस्स वा गहपतिपुत्तस्स वा निवेसनं तेनुपसङ्कमति; उपसङ्कमित्वा पञ्ञत्ते आसने निसीदति। तमेनं सो गहपति वा गहपतिपुत्तो वा पणीतेन खादनीयेन भोजनीयेन सहत्था सन्तप्पेति सम्पवारेति।&lt;br&gt;&#xA;‘‘तस्स एवं होति – ‘साधु वत म्यायं गहपति वा गहपतिपुत्तो वा पणीतेन खादनीयेन भोजनीयेन सहत्था सन्तप्पेति सम्पवारेती’ति। एवम्पिस्स होति – ‘अहो वत मायं गहपति वा गहपतिपुत्तो वा आयतिम्पि एवरूपेन पणीतेन खादनीयेन भोजनीयेन सहत्था सन्तप्पेय्य सम्पवारेय्या’ति! सो तं पिण्डपातं गथितो [गधितो (स्या॰ कं॰ क॰)] मुच्छितो अज्झोसन्नो [अज्झापन्नो (सी॰ क॰) अज्झोपन्नो (टीका)] अनादीनवदस्सावी अनिस्सरणपञ्ञो परिभुञ्जति। सो तत्थ कामवितक्कम्पि वितक्केति, ब्यापादवितक्कम्पि वितक्केति, विहिंसावितक्कम्पि वितक्केति। एवरूपस्साहं, भिक्खवे, भिक्खुनो दिन्नं न महप्फलन्ति वदामि। तं किस्स हेतु? पमत्तो हि, भिक्खवे, भिक्खु विहरति।&lt;br&gt;&#xA;‘‘इध पन, भिक्खवे, भिक्खु अञ्ञतरं गामं वा निगमं वा उपनिस्साय विहरति। तमेनं गहपति वा गहपतिपुत्तो वा उपसङ्कमित्वा स्वातनाय भत्तेन निमन्तेति। आकङ्खमानो, भिक्खवे, भिक्खु अधिवासेति। सो तस्सा रत्तिया अच्चयेन पुब्बण्हसमयं निवासेत्वा पत्तचीवरमादाय येन तस्स गहपतिस्स वा गहपतिपुत्तस्स वा निवेसनं तेनुपसङ्कमति; उपसङ्कमित्वा पञ्ञत्ते आसने निसीदति। तमेनं सो गहपति वा गहपतिपुत्तो वा पणीतेन खादनीयेन भोजनीयेन सहत्था सन्तप्पेति सम्पवारेति।&lt;br&gt;&#xA;‘‘तस्स न एवं होति – ‘साधु वत म्यायं गहपति वा गहपतिपुत्तो वा पणीतेन खादनीयेन भोजनीयेन सहत्था सन्तप्पेति सम्पवारेती’ति। एवम्पिस्स न होति – ‘अहो वत मायं गहपति वा गहपतिपुत्तो वा आयतिम्पि एवरूपेन पणीतेन खादनीयेन भोजनीयेन सहत्था सन्तप्पेय्य सम्पवारेय्या’ति! सो तं पिण्डपातं अगथितो अमुच्छितो अनज्झोसन्नो आदीनवदस्सावी निस्सरणपञ्ञो परिभुञ्जति। सो तत्थ नेक्खम्मवितक्कम्पि वितक्केति, अब्यापादवितक्कम्पि वितक्केति, अविहिंसावितक्कम्पि वितक्केति। एवरूपस्साहं, भिक्खवे, भिक्खुनो दिन्नं महप्फलन्ति वदामि। तं किस्स हेतु? अप्पमत्तो हि, भिक्खवे, भिक्खु विहरती’’ति। पठमं।&lt;/p&gt;</description>
    </item>
    <item>
      <title>(१४) ४. योधाजीववग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/14_4_yodhAjIvavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/14_4_yodhAjIvavaggo/</guid>
      <description>&lt;p&gt;(१४) ४. योधाजीववग्गो&lt;/p&gt;&#xA;&lt;h2 id=&#34;१-यधजवसतत&#34;&gt;१. योधाजीवसुत्तं&lt;/h2&gt;&#xA;&lt;p&gt;१३४. ‘‘तीहि , भिक्खवे, अङ्गेहि समन्नागतो योधाजीवो राजारहो होति राजभोग्गो, रञ्ञो अङ्गन्तेव सङ्ख्यं गच्छति। कतमेहि तीहि ? इध, भिक्खवे, योधाजीवो दूरे पाती च होति अक्खणवेधी च महतो च कायस्स पदालेता। इमेहि, खो, भिक्खवे, तीहि अङ्गेहि समन्नागतो योधाजीवो राजारहो होति राजभोग्गो, रञ्ञो अङ्गन्तेव सङ्ख्यं गच्छति। एवमेवं खो, भिक्खवे, तीहि अङ्गेहि समन्नागतो भिक्खु आहुनेय्यो होति…पे॰… अनुत्तरं पुञ्ञक्खेत्तं लोकस्स। कतमेहि तीहि? इध, भिक्खवे, भिक्खु दूरे पाती च होति अक्खणवेधी च महतो च कायस्स पदालेता।&lt;br&gt;&#xA;‘‘कथञ्च, भिक्खवे, भिक्खु दूरे पाती होति? इध, भिक्खवे, भिक्खु यं किञ्चि रूपं अतीतानागतपच्चुप्पन्नं अज्झत्तं वा बहिद्धा वा ओळारिकं वा सुखुमं वा हीनं वा पणीतं वा यं दूरे सन्तिके वा, सब्बं रूपं – ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय पस्सति। या काचि वेदना अतीतानागतपच्चुप्पन्ना अज्झत्ता वा बहिद्धा वा ओळारिका वा सुखुमा वा हीना वा पणीता वा या दूरे सन्तिके वा, सब्बं वेदनं [सब्बा वेदना (स्या॰ कं॰ पी॰ क॰)] – ‘नेतं मम, नेसोहमस्म्स्म्मि , न मेसो अत्ता’ति एवमेतं यथाभूतं सम्मप्पञ्ञाय पस्सति। या काचि सञ्ञा अतीतानागतपच्चुप्पन्ना अज्झत्ता वा बहिद्धा वा ओळारिका वा सुखुमा वा हीना वा पणीता वा या दूरे सन्तिके वा, सब्बं सञ्ञं [सब्बा सञ्ञा (स्या॰ कं॰ पी॰ क॰)] – ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय पस्सति। ये केचि सङ्खारा अतीतानागतपच्चुप्पन्ना अज्झत्ता वा बहिद्धा वा ओळारिका वा सुखुमा वा हीना वा पणीता वा ये दूरे सन्तिके वा, सब्बे सङ्खारे – ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय पस्सति। यं किञ्चि विञ्ञाणं अतीतानागतपच्चुप्पन्नं अज्झत्तं वा बहिद्धा वा ओळारिकं वा सुखुमं वा हीनं वा पणीतं वा यं दूरे सन्तिके वा, सब्बं विञ्ञाणं – ‘नेतं मम, नेसोहमस्मि, न मेसो अत्ता’ति एवमेतं यथाभूतं सम्मप्पञ्ञाय पस्सति। एवं खो, भिक्खवे, भिक्खु दूरे पाती होति।&lt;br&gt;&#xA;‘‘कथञ्च, भिक्खवे, भिक्खु अक्खणवेधी होति? इध, भिक्खवे, भिक्खु ‘इदं दुक्ख’न्ति यथाभूतं पजानाति; ‘अयं दुक्खसमुदयो’ति यथाभूतं पजानाति; ‘अयं दुक्खनिरोधो’ति यथाभूतं पजानाति; ‘अयं दुक्खनिरोधगामिनी पटिपदा’ति यथाभूतं पजानाति। एवं खो, भिक्खवे, भिक्खु अक्खणवेधी होति।&lt;br&gt;&#xA;‘‘कथञ्च, भिक्खवे, भिक्खु महतो कायस्स पदालेता होति? इध, भिक्खवे, भिक्खु महन्तं अविज्जाक्खन्धं पदालेति। एवं खो, भिक्खवे, भिक्खु महतो कायस्स पदालेता होति। इमेहि खो, भिक्खवे, तीहि धम्मेहि समन्नागतो भिक्खु आहुनेय्यो होति…पे॰… अनुत्तरं पुञ्ञक्खेत्तं लोकस्सा’’ति। पठमं।&lt;/p&gt;</description>
    </item>
    <item>
      <title>(१५) ५. मङ्गलवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/15_5_mangalavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/15_5_mangalavaggo/</guid>
      <description>&lt;p&gt;(१५) ५. मङ्गलवग्गो&lt;/p&gt;&#xA;&lt;h2 id=&#34;१-अकसलसतत&#34;&gt;१. अकुसलसुत्तं&lt;/h2&gt;&#xA;&lt;p&gt;१४७. ‘‘तीहि , भिक्खवे, धम्मेहि समन्नागतो यथाभतं निक्खित्तो एवं निरये। कतमेहि तीहि? अकुसलेन कायकम्मेन, अकुसलेन वचीकम्मेन, अकुसलेन मनोकम्मेन – इमेहि खो, भिक्खवे, तीहि धम्मेहि समन्नागतो यथाभतं निक्खित्तो एवं निरये।&lt;br&gt;&#xA;‘‘तीहि, भिक्खवे, धम्मेहि समन्नागतो यथाभतं निक्खित्तो एवं सग्गे। कतमेहि तीहि? कुसलेन कायकम्मेन, कुसलेन वचीकम्मेन, कुसलेन मनोकम्मेन – इमेहि खो , भिक्खवे, तीहि धम्मेहि समन्नागतो यथाभतं निक्खित्तो एवं सग्गे’’ति। पठमं।&lt;/p&gt;&#xA;&lt;h2 id=&#34;२-सवजजसतत&#34;&gt;२. सावज्जसुत्तं&lt;/h2&gt;&#xA;&lt;p&gt;१४८. ‘‘तीहि, भिक्खवे, धम्मेहि समन्नागतो यथाभतं निक्खित्तो एवं निरये। कतमेहि तीहि? सावज्जेन कायकम्मेन, सावज्जेन वचीकम्मेन, सावज्जेन मनोकम्मेन – इमेहि खो, भिक्खवे, तीहि धम्मेहि समन्नागतो यथाभतं निक्खित्तो एवं निरये।&lt;br&gt;&#xA;‘‘तीहि, भिक्खवे, धम्मेहि समन्नागतो यथाभतं निक्खित्तो एवं सग्गे। कतमेहि तीहि? अनवज्जेन कायकम्मेन, अनवज्जेन वचीकम्मेन, अनवज्जेन मनोकम्मेन – इमेहि खो…पे॰… एवं सग्गे’’ति। दुतियं।&lt;/p&gt;</description>
    </item>
    <item>
      <title>(१६) ६. अचेलकवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/16_6_achelakavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/16_6_achelakavaggo/</guid>
      <description>&lt;p&gt;(१६) ६. अचेलकवग्गो&lt;br&gt;&#xA;१५७-१६३. ‘‘तिस्सो इमा, भिक्खवे, पटिपदा। कतमा तिस्सो? आगाळ्हा पटिपदा, निज्झामा पटिपदा, मज्झिमा पटिपदा। कतमा च, भिक्खवे, आगाळ्हा पटिपदा? इध, भिक्खवे, एकच्चो एवंवादी होति एवंदिट्ठि – ‘नत्थि कामेसु दोसो’ति। सो कामेसु पातब्यतं आपज्जति। अयं वुच्चति, भिक्खवे, आगाळ्हा पटिपदा।&lt;br&gt;&#xA;‘‘कतमा च, भिक्खवे, निज्झामा पटिपदा? इध, भिक्खवे, एकच्चो अचेलको होति मुत्ताचारो, हत्थापलेखनो [हत्थावलेखनो (स्या॰ कं॰) दी॰ नि॰ १.३९४; म॰ नि॰ १.१५५ पस्सितब्बं], न एहिभदन्तिको, न तिट्ठभदन्तिको, नाभिहटं न उद्दिस्सकतं न निमन्तनं सादियति। सो न कुम्भिमुखा पटिग्गण्हाति, न कळोपिमुखा [खळोपिमुखा (सी॰ स्या॰ कं॰)] पटिग्गण्हाति न एळकमन्तरं न दण्डमन्तरं न मुसलमन्तरं न द्विन्नं भुञ्जमानानं न गब्भिनिया न पायमानाय न पुरिसन्तरगताय न सङ्कित्तीसु न यत्थ सा उपट्ठितो होति न यत्थ मक्खिका सण्डसण्डचारिनी न मच्छं न मंसं न सुरं न मेरयं, न थुसोदकं पिवति। सो एकागारिको वा होति एकालोपिको, द्वागारिको वा होति द्वालोपिको… सत्तागारिको वा होति सत्तालोपिको; एकिस्सापि दत्तिया यापेति, द्वीहिपि दत्तीहि यापेति… सत्तहिपि दत्तीहि यापेति; एकाहिकम्पि आहारं आहारेति, द्वाहिकम्पि आहारं आहारेति… सत्ताहिकम्पि आहारं आहारेति – इति एवरूपं अद्धमासिकम्पि परियायभत्तभोजनानुयोगमनुयुत्तो विहरति।&lt;br&gt;&#xA;सो साकभक्खोपि होति, सामाकभक्खोपि होति, नीवारभक्खोपि होति, दद्दुलभक्खोपि होति, हटभक्खोपि होति , कण्हभक्खोपि होति, आचामभक्खोपि होति, पिञ्ञाकभक्खोपि होति, तिणभक्खोपि होति, गोमयभक्खोपि होति, वनमूलफलाहारो यापेति पवत्तफलभोजी।&lt;br&gt;&#xA;सो साणानिपि धारेति, मसाणानिपि धारेति, छवदुस्सानिपि धारेति, पंसुकूलानिपि धारेति, तिरीटानिपि धारेति, अजिनम्पि धारेति, अजिनक्खिपम्पि धारेति, कुसचीरम्पि धारेति , वाकचीरम्पि धारेति, फलकचीरम्पि धारेति, केसकम्बलम्पि धारेति, वाळकम्बलम्पि धारेति, उलूकपक्खिकम्पि धारेति, केसमस्सुलोचकोपि होति केसमस्सुलोचनानुयोगमनुयुत्तो, उब्भट्ठकोपि होति आसनपटिक्खित्तो, उक्कुटिकोपि होति उक्कुटिकप्पधानमनुयुत्तो, कण्टकापस्सयिकोपि होति कण्टकापस्सये सेय्यं कप्पेति, सायततियकम्पि उदकोरोहनानुयोगमनुयुत्तो विहरति – इति एवरूपं अनेकविहितं कायस्स आतापनपरितापनानुयोगमनुयुत्तो विहरति। अयं वुच्चति, भिक्खवे, निज्झामा पटिपदा।&lt;br&gt;&#xA;‘‘कतमा च, भिक्खवे, मज्झिमा पटिपदा? इध, भिक्खवे, भिक्खु काये कायानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं; वेदनासु…पे॰… चित्ते…पे॰… धम्मेसु धम्मानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं। अयं वुच्चति, भिक्खवे, मज्झिमा पटिपदा। इमा खो, भिक्खवे, तिस्सो पटिपदा’’ति।&lt;br&gt;&#xA;‘‘तिस्सो इमा, भिक्खवे, पटिपदा। कतमा तिस्सो? आगाळ्हा पटिपदा, निज्झामा पटिपदा, मज्झिमा पटिपदा। कतमा च, भिक्खवे, आगाळ्हा पटिपदा…पे॰… अयं वुच्चति, भिक्खवे, आगाळ्हा पटिपदा।&lt;br&gt;&#xA;‘‘कतमा च, भिक्खवे, निज्झामा पटिपदा…पे॰… अयं वुच्चति, भिक्खवे, निज्झामा पटिपदा।&lt;br&gt;&#xA;‘‘कतमा च, भिक्खवे, मज्झिमा पटिपदा? इध, भिक्खवे, भिक्खु अनुप्पन्नानं पापकानं अकुसलानं धम्मानं अनुप्पादाय छन्दं जनेति वायमति वीरियं आरभति चित्तं पग्गण्हाति पदहति; उप्पन्नानं पापकानं अकुसलानं धम्मानं पहानाय छन्दं जनेति वायमति वीरियं आरभति चित्तं पग्गण्हाति पदहति; अनुप्पन्नानं कुसलानं धम्मानं उप्पादाय छन्दं जनेति वायमति वीरियं आरभति चित्तं पग्गण्हाति पदहति; उप्पन्नानं कुसलानं धम्मानं ठितिया असम्मोसाय भिय्योभावाय वेपुल्लाय भावनाय पारिपूरिया छन्दं जनेति वायमति वीरियं आरभति चित्तं पग्गण्हाति पदहति…।&lt;br&gt;&#xA;‘‘छन्दसमाधिपधानसङ्खारसमन्नागतं इद्धिपादं भावेति वीरियसमाधि…पे॰… चित्तसमाधि…पे॰… वीमंसासमाधिपधानसङ्खारसमन्नागतं इद्धिपादं भावेति…पे॰…।&lt;br&gt;&#xA;‘‘सद्धिन्द्रियं भावेति… वीरियिन्द्रियं भावेति… सतिन्द्रियं भावेति… समाधिन्द्रियं भावेति… पञ्ञिन्द्रियं भावेति…।&lt;br&gt;&#xA;‘‘सद्धाबलं भावेति… वीरियबलं भावेति… सतिबलं भावेति… समाधिबलं भावेति… पञ्ञाबलं भावेति…।&lt;br&gt;&#xA;‘‘सतिसम्बोज्झङ्गं भावेति… धम्मविचयसम्बोज्झङ्गं भावेति… वीरियसम्बोज्झङ्गं भावेति… पीतिसम्बोज्झङ्गं भावेति… पस्सद्धिसम्बोज्झङ्गं भावेति… समाधिसम्बोज्झङ्गं भावेति… उपेक्खासम्बोज्झङ्गं भावेति…।&lt;br&gt;&#xA;‘‘सम्मादिट्ठिं भावेति… सम्मासङ्कप्पं भावेति… सम्मावाचं भावेति… सम्माकम्मन्तं भावेति … सम्माआजीवं भावेति… सम्मावायामं भावेति… सम्मासतिं भावेति… सम्मासमाधिं भावेति…। अयं वुच्चति, भिक्खवे, मज्झिमा पटिपदा। इमा खो, भिक्खवे, तिस्सो पटिपदा’’ति।&lt;br&gt;&#xA;अचेलकवग्गो छट्ठो।&lt;br&gt;&#xA;तस्सुद्दानं –&lt;br&gt;&#xA;सतिपट्ठानं सम्मप्पधानं, इद्धिपादिन्द्रियेन च।&lt;br&gt;&#xA;बलं बोज्झङ्गो मग्गो च, पटिपदाय योजयेति॥&lt;/p&gt;</description>
    </item>
    <item>
      <title>(१७) ७. कम्मपथपेय्यालं</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/17_7_kammapathapeyyAlaM/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/03_tikanipAtapALi/03_tatiya-paNNAsakam/17_7_kammapathapeyyAlaM/</guid>
      <description>&lt;p&gt;(१७) ७. कम्मपथपेय्यालं&lt;br&gt;&#xA;१६४-१८३. ‘‘तीहि , भिक्खवे, धम्मेहि समन्नागतो यथाभतं निक्खित्तो एवं निरये। कतमेहि तीहि? अत्तना च पाणातिपाती होति, परञ्च पाणातिपाते समादपेति, पाणातिपाते च समनुञ्ञो होति। इमेहि खो, भिक्खवे, तीहि धम्मेहि समन्नागतो यथाभतं निक्खित्तो एवं निरये।&lt;br&gt;&#xA;‘‘तीहि, भिक्खवे, धम्मेहि समन्नागतो यथाभतं निक्खित्तो एवं सग्गे। कतमेहि तीहि? अत्तना च पाणातिपाता पटिविरतो होति, परञ्च पाणातिपाता वेरमणिया समादपेति, पाणातिपाता वेरमणिया च समनुञ्ञो होति…।&lt;br&gt;&#xA;‘‘अत्तना च अदिन्नादायी होति, परञ्च अदिन्नादाने समादपेति, अदिन्नादाने च समनुञ्ञो होति…।&lt;br&gt;&#xA;‘‘अत्तना च अदिन्नादाना पटिविरतो होति, परञ्च अदिन्नादाना वेरमणिया समादपेति, अदिन्नादाना वेरमणिया च समनुञ्ञो होति…।&lt;br&gt;&#xA;‘‘अत्तना च कामेसुमिच्छाचारी होति, परञ्च कामेसुमिच्छाचारे समादपेति, कामेसुमिच्छाचारे च समनुञ्ञो होति…।&lt;br&gt;&#xA;‘‘अत्तना च कामेसुमिच्छाचारा पटिविरतो होति, परञ्च कामेसुमिच्छाचारा वेरमणिया समादपेति, कामेसुमिच्छाचारा वेरमणिया च समनुञ्ञो होति…।&lt;br&gt;&#xA;‘‘अत्तना च मुसावादी होति, परञ्च मुसावादे समादपेति, मुसावादे च समनुञ्ञो होति…।&lt;br&gt;&#xA;‘‘अत्तना च मुसावादा पटिविरतो होति, परञ्च मुसावादा वेरमणिया समादपेति, मुसावादा वेरमणिया च समनुञ्ञो होति…।&lt;br&gt;&#xA;‘‘अत्तना च पिसुणवाचो होति, परञ्च पिसुणाय वाचाय समादपेति, पिसुणाय वाचाय च समनुञ्ञो होति…।&lt;br&gt;&#xA;‘‘अत्तना च पिसुणाय वाचाय पटिविरतो होति, परञ्च पिसुणाय वाचाय वेरमणिया समादपेति, पिसुणाय वाचाय वेरमणिया च समनुञ्ञो होति…।&lt;br&gt;&#xA;‘‘अत्तना च फरुसवाचो होति, परञ्च फरुसाय वाचाय समादपेति, फरुसाय वाचाय च समनुञ्ञो होति…।&lt;br&gt;&#xA;‘‘अत्तना च फरुसाय वाचाय पटिविरतो होति, परञ्च फरुसाय वाचाय वेरमणिया समादपेति, फरुसाय वाचाय वेरमणिया च समनुञ्ञो होति…।&lt;br&gt;&#xA;‘‘अत्तना च सम्फप्पलापी होति, परञ्च सम्फप्पलापे समादपेति, सम्फप्पलापे च समनुञ्ञो होति…।&lt;br&gt;&#xA;‘‘अत्तना च सम्फप्पलापा पटिविरतो होति, परञ्च सम्फप्पलापा वेरमणिया समादपेति, सम्फप्पलापा वेरमणिया च समनुञ्ञो होति…।&lt;br&gt;&#xA;‘‘अत्तना च अभिज्झालु होति, परञ्च अभिज्झाय समादपेति, अभिज्झाय च समनुञ्ञो होति…।&lt;br&gt;&#xA;‘‘अत्तना च अनभिज्झालु होति, परञ्च अनभिज्झाय समादपेति, अनभिज्झाय च समनुञ्ञो होति…।&lt;br&gt;&#xA;‘‘अत्तना च ब्यापन्नचित्तो होति, परञ्च ब्यापादे समादपेति, ब्यापादे च समनुञ्ञो होति…।&lt;br&gt;&#xA;‘‘अत्तना च अब्यापन्नचित्तो होति, परञ्च अब्यापादे समादपेति, अब्यापादे च समनुञ्ञो होति…।&lt;br&gt;&#xA;‘‘अत्तना च मिच्छादिट्ठिको होति, परञ्च मिच्छादिट्ठिया समादपेति, मिच्छादिट्ठिया च समनुञ्ञो होति …।&lt;br&gt;&#xA;‘‘अत्तना च सम्मादिट्ठिको होति, परञ्च सम्मादिट्ठिया समादपेति, सम्मादिट्ठिया च समनुञ्ञो होति। इमेहि खो, भिक्खवे, तीहि धम्मेहि समन्नागतो यथाभतं निक्खित्तो एवं सग्गे’’ति।&lt;br&gt;&#xA;कम्मपथपेय्यालं निट्ठितं।&lt;br&gt;&#xA;तस्सुद्दानं –&lt;br&gt;&#xA;पाणं अदिन्नमिच्छा च, मुसावादी च पिसुणा।&lt;br&gt;&#xA;फरुसा सम्फप्पलापो च, अभिज्झा ब्यापाददिट्ठि च।&lt;br&gt;&#xA;कम्मपथेसु पेय्यालं, तिककेन नियोजयेति॥&lt;/p&gt;</description>
    </item>
  </channel>
</rss>
