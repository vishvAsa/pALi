<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>२. दुतियपण्णासकं on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/02_dutiyapaNNAsakam/</link>
    <description>Recent content in २. दुतियपण्णासकं on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/02_dutiyapaNNAsakam/index.xml" rel="self" type="application/rss+xml" />
    <item>
      <title>(१०) ५. असुरवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/02_dutiyapaNNAsakam/10_5_asuravaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/02_dutiyapaNNAsakam/10_5_asuravaggo/</guid>
      <description>&lt;p&gt;(१०) ५. असुरवग्गो&lt;/p&gt;&#xA;&lt;h2 id=&#34;१-असरसतत&#34;&gt;१. असुरसुत्तं&lt;/h2&gt;&#xA;&lt;p&gt;९१. ‘‘चत्तारोमे , भिक्खवे, पुग्गला सन्तो संविज्जमाना लोकस्मिं। कतमे चत्तारो? असुरो असुरपरिवारो, असुरो देवपरिवारो, देवो असुरपरिवारो, देवो देवपरिवारो।&lt;br&gt;&#xA;‘‘कथञ्च , भिक्खवे, पुग्गलो असुरो होति असुरपरिवारो? इध, भिक्खवे, एकच्चो पुग्गलो दुस्सीलो होति पापधम्मो, परिसापिस्स होति दुस्सीला पापधम्मा। एवं खो, भिक्खवे, पुग्गलो असुरो होति असुरपरिवारो।&lt;br&gt;&#xA;‘‘कथञ्च, भिक्खवे, पुग्गलो असुरो होति देवपरिवारो? इध, भिक्खवे, एकच्चो पुग्गलो दुस्सीलो होति पापधम्मो, परिसा च ख्वस्स होति सीलवती कल्याणधम्मा। एवं खो, भिक्खवे, पुग्गलो असुरो होति देवपरिवारो।&lt;br&gt;&#xA;‘‘कथञ्च, भिक्खवे, पुग्गलो देवो होति असुरपरिवारो? इध , भिक्खवे, एकच्चो पुग्गलो सीलवा होति कल्याणधम्मो, परिसा च ख्वस्स होति दुस्सीला पापधम्मा। एवं खो, भिक्खवे, पुग्गलो देवो होति असुरपरिवारो।&lt;br&gt;&#xA;‘‘कथञ्च, भिक्खवे, पुग्गलो देवो होति देवपरिवारो? इध, भिक्खवे, एकच्चो पुग्गलो सीलवा होति कल्याणधम्मो, परिसापिस्स होति सीलवती कल्याणधम्मा। एवं खो, भिक्खवे, पुग्गलो देवो होति, देवपरिवारो। इमे खो, भिक्खवे, चत्तारो पुग्गला सन्तो संविज्जमाना लोकस्मि’’न्ति। पठमं।&lt;/p&gt;</description>
    </item>
    <item>
      <title>(६) १. पुञ्ञाभिसन्दवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/02_dutiyapaNNAsakam/6_1_pu~n~nAbhisandavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/02_dutiyapaNNAsakam/6_1_pu~n~nAbhisandavaggo/</guid>
      <description>&lt;p&gt;(६) १. पुञ्ञाभिसन्दवग्गो&lt;/p&gt;&#xA;&lt;h2 id=&#34;१-पठमपञञभसनदसतत&#34;&gt;१. पठमपुञ्ञाभिसन्दसुत्तं&lt;/h2&gt;&#xA;&lt;p&gt;५१. सावत्थिनिदानं । चत्तारोमे , भिक्खवे, पुञ्ञाभिसन्दा कुसलाभिसन्दा सुखस्साहारा सोवग्गिका सुखविपाका सग्गसंवत्तनिका इट्ठाय कन्ताय मनापाय हिताय सुखाय संवत्तन्ति। कतमे चत्तारो? यस्स, भिक्खवे, भिक्खु चीवरं परिभुञ्जमानो अप्पमाणं चेतोसमाधिं उपसम्पज्ज विहरति, अप्पमाणो तस्स पुञ्ञाभिसन्दो कुसलाभिसन्दो सुखस्साहारो सोवग्गिको सुखविपाको सग्गसंवत्तनिको इट्ठाय कन्ताय मनापाय हिताय सुखाय संवत्तति।&lt;br&gt;&#xA;‘‘यस्स, भिक्खवे, भिक्खु पिण्डपातं परिभुञ्जमानो अप्पमाणं चेतोसमाधिं उपसम्पज्ज विहरति, अप्पमाणो तस्स पुञ्ञाभिसन्दो कुसलाभिसन्दो सुखस्साहारो सोवग्गिको सुखविपाको सग्गसंवत्तनिको इट्ठाय कन्ताय मनापाय हिताय सुखाय संवत्तति।&lt;br&gt;&#xA;‘‘यस्स , भिक्खवे, भिक्खु सेनासनं परिभुञ्जमानो अप्पमाणं चेतोसमाधिं उपसम्पज्ज विहरति, अप्पमाणो तस्स पुञ्ञाभिसन्दो कुसलाभिसन्दो सुखस्साहारो सोवग्गिको सुखविपाको सग्गसंवत्तनिको इट्ठाय कन्ताय मनापाय हिताय सुखाय संवत्तति।&lt;br&gt;&#xA;‘‘यस्स, भिक्खवे, भिक्खु गिलानप्पच्चयभेसज्जपरिक्खारं परिभुञ्जमानो अप्पमाणं चेतोसमाधिं उपसम्पज्ज विहरति, अप्पमाणो तस्स पुञ्ञाभिसन्दो कुसलाभिसन्दो सुखस्साहारो सोवग्गिको सुखविपाको सग्गसंवत्तनिको इट्ठाय कन्ताय मनापाय हिताय सुखाय संवत्तति। इमे खो, भिक्खवे, चत्तारो पुञ्ञाभिसन्दा कुसलाभिसन्दा सुखस्साहारा सोवग्गिका सुखविपाका सग्गसंवत्तनिका इट्ठाय कन्ताय मनापाय हिताय सुखाय संवत्तन्ति।&lt;br&gt;&#xA;‘‘इमेहि च पन, भिक्खवे, चतूहि पुञ्ञाभिसन्देहि कुसलाभिसन्देहि समन्नागतस्स अरियसावकस्स न सुकरं पुञ्ञस्स पमाणं गहेतुं [गणेतुं (क॰)] – ‘एत्तको पुञ्ञाभिसन्दो कुसलाभिसन्दो सुखस्साहारो सोवग्गिको सुखविपाको सग्गसंवत्तनिको इट्ठाय कन्ताय मनापाय हिताय सुखाय संवत्तती’ति। अथ खो असङ्ख्येय्यो [असङ्खेय्यो (सी॰ स्या॰ कं॰ पी॰)] अप्पमेय्यो महापुञ्ञक्खन्धोत्वेव सङ्ख्यं [सङ्खं (सी॰ स्या॰ कं॰ पी॰)] गच्छति।&lt;br&gt;&#xA;‘‘सेय्यथापि, भिक्खवे, महासमुद्दे न सुकरं उदकस्स पमाणं गहेतुं – ‘एत्तकानि उदकाळ्हकानीति वा, एत्तकानि उदकाळ्हकसतानीति वा, एत्तकानि उदकाळ्हकसहस्सानीति वा, एत्तकानि उदकाळ्हकसतसहस्सानीति वा’, अथ खो असङ्ख्येय्यो अप्पमेय्यो महाउदकक्खन्धोत्वेव सङ्ख्यं गच्छति; एवमेवं खो, भिक्खवे, इमेहि चतूहि पुञ्ञाभिसन्देहि कुसलाभिसन्देहि समन्नागतस्स अरियसावकस्स न सुकरं पुञ्ञस्स पमाणं गहेतुं – ‘एत्तको पुञ्ञाभिसन्दो कुसलाभिसन्दो सुखस्साहारो सोवग्गिको सुखविपाको सग्गसंवत्तनिको इट्ठाय कन्ताय मनापाय हिताय सुखाय संवत्तती’ति। अथ खो असङ्ख्येय्यो अप्पमेय्यो महापुञ्ञक्खन्धोत्वेव सङ्ख्यं गच्छती’’ति।&lt;br&gt;&#xA;‘‘महोदधिं अपरिमितं महासरं,&lt;br&gt;&#xA;बहुभेरवं रतनवरानमालयं [रतनगणानमालयं (सी॰ स्या॰ कं॰ पी॰)]।&lt;br&gt;&#xA;नज्जो यथा नरगणसङ्घसेविता [मच्छगणसंघसेविता (स्या॰ कं॰)],&lt;br&gt;&#xA;पुथू सवन्ती उपयन्ति सागरं॥&lt;br&gt;&#xA;‘‘एवं नरं अन्नदपानवत्थदं [अन्नपानवत्थं (क॰)],&lt;br&gt;&#xA;सेय्यानिसज्जत्थरणस्स दायकं।&lt;br&gt;&#xA;पुञ्ञस्स धारा उपयन्ति पण्डितं,&lt;br&gt;&#xA;नज्जो यथा वारिवहाव सागर’’न्ति॥ पठमं।&lt;/p&gt;</description>
    </item>
    <item>
      <title>(७) २. पत्तकम्मवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/02_dutiyapaNNAsakam/7_2_pattakammavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/02_dutiyapaNNAsakam/7_2_pattakammavaggo/</guid>
      <description>&lt;p&gt;(७) २. पत्तकम्मवग्गो&lt;/p&gt;&#xA;&lt;h2 id=&#34;१-पततकममसतत&#34;&gt;१. पत्तकम्मसुत्तं&lt;/h2&gt;&#xA;&lt;p&gt;६१. अथ खो अनाथपिण्डिको गहपति येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो अनाथपिण्डिकं गहपतिं भगवा एतदवोच –&lt;br&gt;&#xA;‘‘चत्तारोमे , गहपति, धम्मा इट्ठा कन्ता मनापा दुल्लभा लोकस्मिं। कतमे चत्तारो? भोगा मे उप्पज्जन्तु सहधम्मेनाति, अयं पठमो धम्मो इट्ठो कन्तो मनापो दुल्लभो लोकस्मिं।&lt;br&gt;&#xA;‘‘भोगे लद्धा सहधम्मेन यसो मे आगच्छतु सह ञातीहि सह उपज्झायेहीति, अयं दुतियो धम्मो इट्ठो कन्तो मनापो दुल्लभो लोकस्मिं।&lt;br&gt;&#xA;‘‘भोगे लद्धा सहधम्मेन यसं लद्धा सह ञातीहि सह उपज्झायेहि चिरं जीवामि दीघमायुं पालेमीति, अयं ततियो धम्मो इट्ठो कन्तो मनापो दुल्लभो लोकस्मिं।&lt;br&gt;&#xA;‘‘भोगे लद्धा सहधम्मेन यसं लद्धा सह ञातीहि सह उपज्झायेहि चिरं जीवित्वा दीघमायुं पालेत्वा कायस्स भेदा परं मरणा सुगतिं सग्गं लोकं उपपज्जामीति, अयं चतुत्थो धम्मो इट्ठो कन्तो मनापो दुल्लभो लोकस्मिं। इमे खो, गहपति, चत्तारो धम्मा इट्ठा कन्ता मनापा दुल्लभा लोकस्मिं।&lt;br&gt;&#xA;‘‘इमेसं खो, गहपति, चतुन्नं धम्मानं इट्ठानं कन्तानं मनापानं दुल्लभानं लोकस्मिं चत्तारो धम्मा पटिलाभाय संवत्तन्ति। कतमे चत्तारो? सद्धासम्पदा, सीलसम्पदा, चागसम्पदा, पञ्ञासम्पदा।&lt;br&gt;&#xA;‘‘कतमा च, गहपति, सद्धासम्पदा? इध, गहपति, अरियसावको सद्धो होति, सद्दहति तथागतस्स बोधिं – ‘इतिपि सो भगवा अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो पुरिसदम्मसारथि, सत्था देवमनुस्सानं बुद्धो भगवा’ति। अयं वुच्चति, गहपति, सद्धासम्पदा।&lt;br&gt;&#xA;‘‘कतमा च, गहपति, सीलसम्पदा? इध, गहपति, अरियसावको पाणातिपाता पटिविरतो होति…पे॰… सुरामेरयमज्जपमादट्ठाना पटिविरतो होति। अयं वुच्चति, गहपति, सीलसम्पदा।&lt;br&gt;&#xA;‘‘कतमा च, गहपति, चागसम्पदा? इध, गहपति, अरियसावको विगतमलमच्छेरेन चेतसा अगारं अज्झावसति मुत्तचागो पयतपाणि वोसग्गरतो याचयोगो दानसंविभागरतो। अयं वुच्चति, गहपति, चागसम्पदा।&lt;br&gt;&#xA;‘‘कतमा च, गहपति, पञ्ञासम्पदा? अभिज्झाविसमलोभाभिभूतेन , गहपति, चेतसा विहरन्तो अकिच्चं करोति, किच्चं अपराधेति। अकिच्चं करोन्तो किच्चं अपराधेन्तो यसा च सुखा च धंसति। ब्यापादाभिभूतेन, गहपति, चेतसा विहरन्तो अकिच्चं करोति, किच्चं अपराधेति। अकिच्चं करोन्तो किच्चं अपराधेन्तो यसा च सुखा च धंसति। थिनमिद्धाभिभूतेन, गहपति, चेतसा विहरन्तो अकिच्चं करोति किच्चं अपराधेति। अकिच्चं करोन्तो किच्चं अपराधेन्तो यसा च सुखा च धंसति। उद्धच्चकुक्कुच्चाभिभूतेन, गहपति, चेतसा विहरन्तो अकिच्चं करोति, किच्चं अपराधेति। अकिच्चं करोन्तो किच्चं अपराधेन्तो यसा च सुखा च धंसति। विचिकिच्छाभिभूतेन, गहपति, चेतसा विहरन्तो अकिच्चं करोति, किच्चं अपराधेति। अकिच्चं करोन्तो किच्चं अपराधेन्तो यसा च सुखा च धंसति।&lt;br&gt;&#xA;‘‘स खो सो, गहपति, अरियसावको अभिज्झाविसमलोभो चित्तस्स उपक्किलेसोति, इति विदित्वा अभिज्झाविसमलोभं चित्तस्स उपक्किलेसं पजहति। ब्यापादो चित्तस्स उपक्किलेसोति, इति विदित्वा ब्यापादं चित्तस्स उपक्किलेसं पजहति। थिनमिद्धं चित्तस्स उपक्किलेसोति, इति विदित्वा थिनमिद्धं चित्तस्स उपक्किलेसं पजहति। उद्धच्चकुक्कुच्चं चित्तस्स उपक्किलेसोति, इति विदित्वा उद्धच्चकुक्कुच्चं चित्तस्स उपक्किलेसं पजहति। विचिकिच्छा चित्तस्स उपक्किलेसोति, इति विदित्वा विचिकिच्छं चित्तस्स उपक्किलेसं पजहति।&lt;br&gt;&#xA;‘‘यतो च खो, गहपति, अरियसावकस्स अभिज्झाविसमलोभो चित्तस्स उपक्किलेसोति, इति विदित्वा अभिज्झाविसमलोभो चित्तस्स उपक्किलेसो पहीनो होति। ब्यापादो चित्तस्स उपक्किलेसोति, इति विदित्वा ब्यापादो चित्तस्स उपक्किलेसो पहीनो होति। थिनमिद्धं चित्तस्स उपक्किलेसोति, इति विदित्वा थिनमिद्धं चित्तस्स उपक्किलेसो पहीनो होति। उद्धच्चकुक्कुच्चं चित्तस्स उपक्किलेसोति, इति विदित्वा उद्धच्चकुक्कुच्चं चित्तस्स उपक्किलेसो पहीनो होति। विचिकिच्छा चित्तस्स उपक्किलेसोति, इति विदित्वा विचिकिच्छा चित्तस्स उपक्किलेसो पहीनो होति। अयं वुच्चति, गहपति, अरियसावको महापञ्ञो पुथुपञ्ञो आपातदसो [आपाथदसो (सी॰ स्या॰ कं॰ पी॰)] पञ्ञासम्पन्नो [हासपञ्ञो (क॰)]। अयं वुच्चति, गहपति , पञ्ञासम्पदा। इमेसं खो, गहपति, चतुन्नं धम्मानं इट्ठानं कन्तानं मनापानं दुल्लभानं लोकस्मिं इमे चत्तारो धम्मा पटिलाभाय संवत्तन्ति।&lt;br&gt;&#xA;‘‘स खो सो, गहपति, अरियसावको उट्ठानवीरियाधिगतेहि भोगेहि बाहाबलपरिचितेहि सेदावक्खित्तेहि धम्मिकेहि धम्मलद्धेहि चत्तारि पत्तकम्मानि कत्ता होति। कतमानि चत्तारि? इध गहपति, अरियसावको उट्ठानवीरियाधिगतेहि भोगेहि बाहाबलपरिचितेहि सेदावक्खित्तेहि धम्मिकेहि धम्मलद्धेहि अत्तानं सुखेति पीणेति सम्मा सुखं परिहरति। मातापितरो सुखेति पीणेति सम्मा सुखं परिहरति। पुत्तदारदासकम्मकरपोरिसे सुखेति पीणेति सम्मा सुखं परिहरति। मित्तामच्चे सुखेति पीणेति सम्मा सुखं परिहरति। इदमस्स पठमं ठानगतं होति पत्तगतं आयतनसो परिभुत्तं।&lt;br&gt;&#xA;‘‘पुन चपरं, गहपति, अरियसावको उट्ठानवीरियाधिगतेहि भोगेहि बाहाबलपरिचितेहि सेदावक्खित्तेहि धम्मिकेहि धम्मलद्धेहि या ता होन्ति आपदा अग्गितो वा उदकतो वा राजतो वा चोरतो वा अप्पियतो वा दायादतो [अ॰ नि॰ ५.४१], तथारूपासु आपदासु परियोधाय संवत्तति। सोत्थिं अत्तानं करोति। इदमस्स दुतियं ठानगतं होति पत्तगतं आयतनसो परिभुत्तं।&lt;br&gt;&#xA;‘‘पुन चपरं, गहपति, अरियसावको उट्ठानवीरियाधिगतेहि भोगेहि बाहाबलपरिचितेहि सेदावक्खित्तेहि धम्मिकेहि धम्मलद्धेहि पञ्चबलिं कत्ता होति – ञातिबलिं, अतिथिबलिं, पुब्बपेतबलिं, राजबलिं, देवताबलिं। इदमस्स ततियं ठानगतं होति पत्तगतं आयतनसो परिभुत्तं।&lt;br&gt;&#xA;‘‘पुन चपरं, गहपति, अरियसावको उट्ठानवीरियाधिगतेहि भोगेहि बाहाबलपरिचितेहि सेदावक्खित्तेहि धम्मिकेहि धम्मलद्धेहि ये ते समणब्राह्मणा मदप्पमादा पटिविरता खन्तिसोरच्चे निविट्ठा एकमत्तानं दमेन्ति, एकमत्तानं समेन्ति, एकमत्तानं परिनिब्बापेन्ति, तथारूपेसु समणब्राह्मणेसु उद्धग्गिकं दक्खिणं पतिट्ठापेति सोवग्गिकं सुखविपाकं सग्गसंवत्तनिकं । इदमस्स चतुत्थं ठानगतं होति पत्तगतं आयतनसो परिभुत्तं।&lt;br&gt;&#xA;‘‘स खो सो, गहपति, अरियसावको उट्ठानवीरियाधिगतेहि भोगेहि बाहाबलपरिचितेहि सेदावक्खित्तेहि धम्मिकेहि धम्मलद्धेहि इमानि चत्तारि पत्तकम्मानि कत्ता होति। यस्स कस्सचि, गहपति, अञ्ञत्र इमेहि चतूहि पत्तकम्मेहि भोगा परिक्खयं गच्छन्ति, इमे वुच्चन्ति, गहपति, भोगा अट्ठानगता अपत्तगता अनायतनसो परिभुत्ता। यस्स कस्सचि, गहपति, इमेहि चतूहि पत्तकम्मेहि भोगा परिक्खयं गच्छन्ति, इमे वुच्चन्ति, गहपति, भोगा ठानगता पत्तगता आयतनसो परिभुत्ता’’ति।&lt;br&gt;&#xA;‘‘भुत्ता भोगा भता भच्चा [गता भूता (क॰) भटा भच्चा (स्या॰ कं॰)], वितिण्णा आपदासु मे।&lt;br&gt;&#xA;उद्धग्गा दक्खिणा दिन्ना, अथो पञ्चबली कता।&lt;br&gt;&#xA;उपट्ठिता सीलवन्तो, सञ्ञता ब्रह्मचारयो॥&lt;br&gt;&#xA;‘‘यदत्थं भोगं इच्छेय्य, पण्डितो घरमावसं।&lt;br&gt;&#xA;सो मे अत्थो अनुप्पत्तो, कतं अननुतापियं॥&lt;br&gt;&#xA;‘‘एतं [एवं (क॰)] अनुस्सरं मच्चो, अरियधम्मे ठितो नरो।&lt;br&gt;&#xA;इधेव नं पसंसन्ति, पेच्च सग्गे पमोदती’’ति॥ पठमं।&lt;/p&gt;</description>
    </item>
    <item>
      <title>(८) ३. अपण्णकवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/02_dutiyapaNNAsakam/8_3_apaNNakavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/02_dutiyapaNNAsakam/8_3_apaNNakavaggo/</guid>
      <description>&lt;p&gt;(८) ३. अपण्णकवग्गो&lt;/p&gt;&#xA;&lt;h2 id=&#34;१-पधनसतत&#34;&gt;१. पधानसुत्तं&lt;/h2&gt;&#xA;&lt;p&gt;७१. ‘‘चतूहि , भिक्खवे, धम्मेहि समन्नागतो भिक्खु अपण्णकप्पटिपदं पटिपन्नो होति, योनि चस्स आरद्धा होति आसवानं खयाय। कतमेहि चतूहि? इध, भिक्खवे, भिक्खु सीलवा होति, बहुस्सुतो होति, आरद्धवीरियो होति, पञ्ञवा होति। इमेहि खो, भिक्खवे, चतूहि धम्मेहि समन्नागतो भिक्खु अपण्णकप्पटिपदं पटिपन्नो होति, योनि चस्स आरद्धा होति आसवानं खयाया’’ति। पठमं।&lt;/p&gt;&#xA;&lt;h2 id=&#34;२-सममदटठसतत&#34;&gt;२. सम्मादिट्ठिसुत्तं&lt;/h2&gt;&#xA;&lt;p&gt;७२. ‘‘चतूहि, भिक्खवे, धम्मेहि समन्नागतो भिक्खु अपण्णकप्पटिपदं पटिपन्नो होति, योनि चस्स आरद्धा होति आसवानं खयाय। कतमेहि चतूहि? नेक्खम्मवितक्केन, अब्यापादवितक्केन, अविहिंसावितक्केन, सम्मादिट्ठिया – इमेहि खो, भिक्खवे, चतूहि धम्मेहि समन्नागतो भिक्खु अपण्णकप्पटिपदं पटिपन्नो होति, योनि चस्स आरद्धा होति आसवानं खयाया’’ति। दुतियं।&lt;/p&gt;</description>
    </item>
    <item>
      <title>(९) ४. मचलवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/02_dutiyapaNNAsakam/9_4_machalavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/02_dutiyapaNNAsakam/9_4_machalavaggo/</guid>
      <description>&lt;p&gt;(९) ४. मचलवग्गो&lt;/p&gt;&#xA;&lt;h2 id=&#34;१-पणतपतसतत&#34;&gt;१. पाणातिपातसुत्तं&lt;/h2&gt;&#xA;&lt;p&gt;८१. ‘‘चतूहि , भिक्खवे, धम्मेहि समन्नागतो यथाभतं निक्खित्तो एवं निरये। कतमेहि चतूहि? पाणातिपाती होति, अदिन्नादायी होति , कामेसुमिच्छाचारी होति, मुसावादी होति – इमेहि खो, भिक्खवे, चतूहि धम्मेहि समन्नागतो यथाभतं निक्खित्तो एवं निरये।&lt;br&gt;&#xA;‘‘चतूहि, भिक्खवे, धम्मेहि समन्नागतो यथाभतं निक्खित्तो एवं सग्गे। कतमेहि चतूहि? पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति, मुसावादा पटिविरतो होति – इमेहि खो, भिक्खवे, चतूहि धम्मेहि समन्नागतो यथाभतं निक्खित्तो एवं सग्गे’’ति। पठमं।&lt;/p&gt;</description>
    </item>
  </channel>
</rss>
