<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>१. पठमपण्णासकम् on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/01_paThamapaNNAsakam/</link>
    <description>Recent content in १. पठमपण्णासकम् on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/01_paThamapaNNAsakam/index.xml" rel="self" type="application/rss+xml" />
    <item>
      <title>०१. भण्डगामवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/01_paThamapaNNAsakam/01_bhaNDagAmavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/01_paThamapaNNAsakam/01_bhaNDagAmavaggo/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;अङ्गुत्तरनिकायो&lt;br&gt;&#xA;चतुक्कनिपातपाळि&lt;br&gt;&#xA;१. पठमपण्णासकं&lt;br&gt;&#xA;१. भण्डगामवग्गो&lt;/p&gt;&#xA;&lt;h2 id=&#34;१-अनबदधसतत&#34;&gt;१. अनुबुद्धसुत्तं&lt;/h2&gt;&#xA;&lt;p&gt;१. एवं मे सुतं – एकं समयं भगवा वज्जीसु विहरति भण्डगामे। तत्र खो भगवा भिक्खू आमन्तेसि – ‘‘भिक्खवो’’ति। ‘‘भदन्ते’’ति ते भिक्खू भगवतो पच्चस्सोसुं। भगवा एतदवोच –&lt;br&gt;&#xA;‘‘चतुन्नं, भिक्खवे, धम्मानं अननुबोधा अप्पटिवेधा एवमिदं दीघमद्धानं सन्धावितं संसरितं ममञ्चेव तुम्हाकञ्च। कतमेसं चतुन्नं? अरियस्स, भिक्खवे, सीलस्स अननुबोधा अप्पटिवेधा एवमिदं दीघमद्धानं सन्धावितं संसरितं ममञ्चेव तुम्हाकञ्च। अरियस्स, भिक्खवे, समाधिस्स अननुबोधा अप्पटिवेधा एवमिदं दीघमद्धानं सन्धावितं संसरितं ममञ्चेव तुम्हाकञ्च। अरियाय, भिक्खवे, पञ्ञाय अननुबोधा अप्पटिवेधा एवमिदं दीघमद्धानं सन्धावितं संसरितं ममञ्चेव तुम्हाकञ्च । अरियाय, भिक्खवे, विमुत्तिया अननुबोधा अप्पटिवेधा एवमिदं दीघमद्धानं सन्धावितं संसरितं ममञ्चेव तुम्हाकञ्च। तयिदं, भिक्खवे, अरियं सीलं अनुबुद्धं पटिविद्धं, अरियो समाधि अनुबुद्धो पटिविद्धो, अरिया पञ्ञा अनुबुद्धा पटिविद्धा, अरिया विमुत्ति अनुबुद्धा पटिविद्धा, उच्छिन्ना भवतण्हा, खीणा भवनेत्ति, नत्थि दानि पुनब्भवो’’ति।&lt;br&gt;&#xA;इदमवोच भगवा। इदं वत्वान सुगतो अथापरं एतदवोच सत्था –&lt;br&gt;&#xA;‘‘सीलं समाधि पञ्ञा च, विमुत्ति च अनुत्तरा।&lt;br&gt;&#xA;अनुबुद्धा इमे धम्मा, गोतमेन यसस्सिना॥&lt;br&gt;&#xA;‘‘इति बुद्धो अभिञ्ञाय, धम्ममक्खासि भिक्खुनं।&lt;br&gt;&#xA;दुक्खस्सन्तकरो सत्था, चक्खुमा परिनिब्बुतो’’ति॥ पठमं।&lt;/p&gt;</description>
    </item>
    <item>
      <title>०२. चरवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/01_paThamapaNNAsakam/02_charavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/01_paThamapaNNAsakam/02_charavaggo/</guid>
      <description>&lt;p&gt;२. चरवग्गो&lt;/p&gt;&#xA;&lt;h2 id=&#34;१-चरसतत&#34;&gt;१. चरसुत्तं&lt;/h2&gt;&#xA;&lt;p&gt;११. [इतिवु॰ ११०] ‘‘चरतो चेपि, भिक्खवे, भिक्खुनो उप्पज्जति कामवितक्को वा ब्यापादवितक्को वा विहिंसावितक्को वा। तं चे भिक्खु अधिवासेति, नप्पजहति न विनोदेति न ब्यन्तीकरोति [ब्यन्तिकरोति (पी॰), ब्यन्तिं करोति (क॰)] न अनभावं गमेति, चरम्पि, भिक्खवे, भिक्खु एवंभूतो ‘अनातापी अनोत्तापी सततं समितं कुसीतो हीनवीरियो’ति वुच्चति।&lt;br&gt;&#xA;‘‘ठितस्स चेपि, भिक्खवे, भिक्खुनो उप्पज्जति कामवितक्को वा ब्यापादवितक्को वा विहिंसावितक्को वा। तं चे भिक्खु अधिवासेति, नप्पजहति न विनोदेति न ब्यन्तीकरोति न अनभावं गमेति, ठितोपि, भिक्खवे, भिक्खु एवंभूतो ‘अनातापी अनोत्तापी सततं समितं कुसीतो हीनवीरियो’ति वुच्चति।&lt;br&gt;&#xA;‘‘निसिन्नस्स चेपि, भिक्खवे, भिक्खुनो उप्पज्जति कामवितक्को वा ब्यापादवितक्को वा विहिंसावितक्को वा। तं चे भिक्खु अधिवासेति, नप्पजहति न विनोदेति न ब्यन्तीकरोति न अनभावं गमेति, निसिन्नोपि, भिक्खवे, भिक्खु एवंभूतो ‘अनातापी अनोत्तापी सततं समितं कुसीतो हीनवीरियो’ति वुच्चति।&lt;br&gt;&#xA;‘‘सयानस्स चेपि, भिक्खवे, भिक्खुनो जागरस्स उप्पज्जति कामवितक्को वा ब्यापादवितक्को वा विहिंसावितक्को वा। तं चे भिक्खु अधिवासेति, नप्पजहति न विनोदेति न ब्यन्तीकरोति न अनभावं गमेति, सयानोपि, भिक्खवे, भिक्खु जागरो एवंभूतो ‘अनातापी अनोत्तापी सततं समितं कुसीतो हीनवीरियो’ति वुच्चति।&lt;br&gt;&#xA;‘‘चरतो चेपि, भिक्खवे, भिक्खुनो उप्पज्जति कामवितक्को वा ब्यापादवितक्को वा विहिंसावितक्को वा। तं चे भिक्खु नाधिवासेति, पजहति विनोदेति ब्यन्तीकरोति अनभावं गमेति, चरम्पि, भिक्खवे, भिक्खु एवंभूतो ‘आतापी ओत्तापी सततं समितं आरद्धवीरियो पहितत्तो’ति वुच्चति।&lt;br&gt;&#xA;‘‘ठितस्स चेपि, भिक्खवे, भिक्खुनो उप्पज्जति कामवितक्को वा ब्यापादवितक्को वा विहिंसावितक्को वा। तं चे भिक्खु नाधिवासेति, पजहति विनोदेति ब्यन्तीकरोति अनभावं गमेति, ठितोपि, भिक्खवे, भिक्खु एवंभूतो ‘आतापी ओत्तापी सततं समितं आरद्धवीरियो पहितत्तो’ति वुच्चति।&lt;br&gt;&#xA;‘‘निसिन्नस्स चेपि, भिक्खवे, भिक्खुनो उप्पज्जति कामवितक्को वा ब्यापादवितक्को वा विहिंसावितक्को वा। तं चे भिक्खु नाधिवासेति, पजहति विनोदेति ब्यन्तीकरोति अनभावं गमेति, निसिन्नोपि, भिक्खवे, भिक्खु एवंभूतो ‘आतापी ओत्तापी सततं समितं आरद्धवीरियो पहितत्तो’ति वुच्चति।&lt;br&gt;&#xA;‘‘सयानस्स चेपि, भिक्खवे, भिक्खुनो जागरस्स उप्पज्जति कामवितक्को वा ब्यापादवितक्को वा विहिंसावितक्को वा। तं चे भिक्खु नाधिवासेति, पजहति विनोदेति ब्यन्तीकरोति अनभावं गमेति, सयानोपि, भिक्खवे, भिक्खु जागरो एवंभूतो ‘आतापी ओत्तापी सततं समितं आरद्धवीरियो पहितत्तो’ति वुच्चती’’ति।&lt;br&gt;&#xA;‘‘चरं वा यदि वा तिट्ठं, निसिन्नो उद वा सयं।&lt;br&gt;&#xA;यो वितक्कं वितक्केति, पापकं गेहनिस्सितं॥&lt;br&gt;&#xA;‘‘कुम्मग्गप्पटिपन्नो सो, मोहनेय्येसु मुच्छितो।&lt;br&gt;&#xA;अभब्बो तादिसो भिक्खु, फुट्ठुं सम्बोधिमुत्तमं॥&lt;br&gt;&#xA;‘‘यो च चरं वा तिट्ठं वा, निसिन्नो उद वा सयं।&lt;br&gt;&#xA;वितक्कं समयित्वान, वितक्कूपसमे रतो।&lt;br&gt;&#xA;भब्बो सो तादिसो भिक्खु, फुट्ठुं सम्बोधिमुत्तम’’न्ति॥ पठमं।&lt;/p&gt;</description>
    </item>
    <item>
      <title>०३. उरुवेलवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/01_paThamapaNNAsakam/03_uruvelavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/01_paThamapaNNAsakam/03_uruvelavaggo/</guid>
      <description>&lt;p&gt;३. उरुवेलवग्गो&lt;/p&gt;&#xA;&lt;h2 id=&#34;१-पठमउरवलसतत&#34;&gt;१. पठमउरुवेलसुत्तं&lt;/h2&gt;&#xA;&lt;p&gt;२१. एवं मे सुतं [सं॰ नि॰ १.१७३ आगतं] – एकं समयं भगवा सावत्थियं विहरति जेतवने अनाथपिण्डिकस्स आरामे। तत्र खो भगवा भिक्खू आमन्तेसि – ‘‘भिक्खवो’’ति। ‘‘भदन्ते’’ति ते भिक्खू भगवतो पच्चस्सोसुं। भगवा एतदवोच –&lt;br&gt;&#xA;‘‘एकमिदाहं , भिक्खवे, समयं उरुवेलायं विहरामि नज्जा नेरञ्जराय तीरे अजपालनिग्रोधे पठमाभिसम्बुद्धो। तस्स मय्हं, भिक्खवे, रहोगतस्स पटिसल्लीनस्स एवं चेतसो परिवितक्को उदपादि – ‘दुक्खं खो अगारवो विहरति अप्पतिस्सो। किं नु खो अहं समणं वा ब्राह्मणं वा सक्कत्वा गरुं कत्वा [गरुकत्वा (सी॰ पी॰)] उपनिस्साय विहरेय्य’’’न्ति?&lt;br&gt;&#xA;‘‘तस्स मय्हं, भिक्खवे, एतदहोसि – अपरिपूरस्स खो अहं सीलक्खन्धस्स पारिपूरिया अञ्ञं समणं वा ब्राह्मणं वा सक्कत्वा गरुं कत्वा उपनिस्साय विहरेय्यं। न खो पनाहं पस्सामि सदेवके लोके समारके सब्रह्मके सस्समणब्राह्मणिया पजाय सदेवमनुस्साय अञ्ञं समणं वा ब्राह्मणं वा अत्तना सीलसम्पन्नतरं, यमहं सक्कत्वा गरुं कत्वा उपनिस्साय विहरेय्यं।&lt;br&gt;&#xA;‘‘अपरिपूरस्स खो अहं समाधिक्खन्धस्स पारिपूरिया अञ्ञं समणं वा ब्राह्मणं वा सक्कत्वा गरुं कत्वा उपनिस्साय विहरेय्यं। न खो पनाहं पस्सामि सदेवके लोके समारके सब्रह्मके सस्समणब्राह्मणिया पजाय सदेवमनुस्साय अञ्ञं समणं वा ब्राह्मणं वा अत्तना समाधिसम्पन्नतरं, यमहं सक्कत्वा गरुं कत्वा उपनिस्साय विहरेय्यं।&lt;br&gt;&#xA;‘‘अपरिपूरस्स खो अहं पञ्ञाक्खन्धस्स पारिपूरिया अञ्ञं समणं वा ब्राह्मणं वा सक्कत्वा गरुं कत्वा उपनिस्साय विहरेय्यं। न खो पनाहं पस्सामि सदेवके लोके समारके सब्रह्मके सस्समणब्राह्मणिया पजाय सदेवमनुस्साय अञ्ञं समणं वा ब्राह्मणं वा अत्तना पञ्ञासम्पन्नतरं, यमहं सक्कत्वा गरुं कत्वा उपनिस्साय विहरेय्यं।&lt;br&gt;&#xA;‘‘अपरिपूरस्स खो अहं विमुत्तिक्खन्धस्स पारिपूरिया अञ्ञं समणं वा ब्राह्मणं वा सक्कत्वा गरुं कत्वा उपनिस्साय विहरेय्यं। न खो पनाहं पस्सामि सदेवके लोके समारके सब्रह्मके सस्समणब्राह्मणिया पजाय सदेवमनुस्साय अञ्ञं समणं वा ब्राह्मणं वा अत्तना विमुत्तिसम्पन्नतरं, यमहं सक्कत्वा गरुं कत्वा उपनिस्साय विहरेय्य’’न्ति।&lt;br&gt;&#xA;‘‘तस्स मय्हं, भिक्खवे, एतदहोसि – ‘यंनूनाहं य्वायं [योपायं (सी॰ स्या॰ कं॰ पी॰)] धम्मो मया अभिसम्बुद्धो तमेव धम्मं सक्कत्वा गरुं कत्वा उपनिस्साय विहरेय्य’’’न्ति।&lt;br&gt;&#xA;‘‘अथ खो, भिक्खवे, ब्रह्मा सहम्पति मम चेतसा चेतोपरिवितक्कमञ्ञाय – सेय्यथापि नाम बलवा पुरिसो समिञ्जितं [सम्मिञ्जितं (सी॰ स्या॰ कं॰ पी॰)] वा बाहं पसारेय्य, पसारितं वा बाहं समिञ्जेय्य, एवमेवं – ब्रह्मलोके अन्तरहितो मम पुरतो पातुरहोसि। अथ खो, भिक्खवे, ब्रह्मा सहम्पति एकंसं उत्तरासङ्गं करित्वा दक्खिणं जाणुमण्डलं पथवियं निहन्त्वा येनाहं तेनञ्जलिं पणामेत्वा मं एतदवोच – ‘एवमेतं भगवा, एवमेतं सुगत! येपि ते, भन्ते, अहेसुं अतीतमद्धानं अरहन्तो सम्मासम्बुद्धा तेपि भगवन्तो धम्मंयेव सक्कत्वा गरुं कत्वा उपनिस्साय विहरिंसु; येपि ते, भन्ते, भविस्सन्ति अनागतमद्धानं अरहन्तो सम्मासम्बुद्धा तेपि भगवन्तो धम्मंयेव सक्कत्वा गरुं कत्वा उपनिस्साय विहरिस्सन्ति; भगवापि, भन्ते, एतरहि अरहं सम्मासम्बुद्धो धम्मंयेव सक्कत्वा गरुं कत्वा उपनिस्साय विहरतू’’’ति। इदमवोच ब्रह्मा सहम्पति। इदं वत्वा अथापरं एतदवोच –&lt;br&gt;&#xA;‘‘ये च अतीता [ये चब्भतीता (सी॰ पी॰ क॰)] सम्बुद्धा, ये च बुद्धा अनागता।&lt;br&gt;&#xA;यो चेतरहि सम्बुद्धो, बहूनं [बहुन्नं (सी॰ स्या॰ कं॰ पी॰) सं॰ नि॰ १.१७३] सोकनासनो॥&lt;br&gt;&#xA;‘‘सब्बे सद्धम्मगरुनो, विहंसु [विहरिंसु (स्या॰ कं॰)] विहरन्ति च।&lt;br&gt;&#xA;अथोपि विहरिस्सन्ति, एसा बुद्धान धम्मता॥&lt;br&gt;&#xA;‘‘तस्मा हि अत्तकामेन [अत्थकामेन (सी॰ क॰)], महत्तमभिकङ्खता।&lt;br&gt;&#xA;सद्धम्मो गरुकातब्बो, सरं बुद्धान सासन’’न्ति॥&lt;br&gt;&#xA;‘‘इदमवोच, भिक्खवे, ब्रह्मा सहम्पति। इदं वत्वा मं अभिवादेत्वा पदक्खिणं कत्वा तत्थेवन्तरधायि। अथ ख्वाहं, भिक्खवे, ब्रह्मुनो च अज्झेसनं विदित्वा अत्तनो च पतिरूपं य्वायं [योपायं (सब्बत्थ)] धम्मो मया अभिसम्बुद्धो तमेव धम्मं सक्कत्वा गरुं कत्वा उपनिस्साय विहासिं। यतो च खो, भिक्खवे, सङ्घोपि महत्तेन समन्नागतो, अथ मे सङ्घेपि गारवो’’ति। पठमं।&lt;/p&gt;</description>
    </item>
    <item>
      <title>०४. चक्कवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/01_paThamapaNNAsakam/04_chakkavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/01_paThamapaNNAsakam/04_chakkavaggo/</guid>
      <description>&lt;p&gt;४. चक्कवग्गो&lt;/p&gt;&#xA;&lt;h2 id=&#34;१-चककसतत&#34;&gt;१. चक्कसुत्तं&lt;/h2&gt;&#xA;&lt;p&gt;३१. ‘‘चत्तारिमानि , भिक्खवे, चक्कानि, येहि समन्नागतानं देवमनुस्सानं चतुचक्कं वत्तति, येहि समन्नागता देवमनुस्सा नचिरस्सेव महन्तत्तं वेपुल्लत्तं पापुणन्ति भोगेसु। कतमानि चत्तारि? पतिरूपदेसवासो, सप्पुरिसावस्सयो [सप्पुरिसूपस्सयो (सी॰ स्या॰ कं॰ पी॰)], अत्तसम्मापणिधि, पुब्बे च कतपुञ्ञता – इमानि खो, भिक्खवे, चत्तारि चक्कानि, येहि समन्नागतानं देवमनुस्सानं चतुचक्कं वत्तति, येहि समन्नागता देवमनुस्सा नचिरस्सेव महन्तत्तं वेपुल्लत्तं पापुणन्ति भोगेसू’’ति।&lt;br&gt;&#xA;‘‘पतिरूपे वसे देसे, अरियमित्तकरो सिया।&lt;br&gt;&#xA;सम्मापणिधिसम्पन्नो, पुब्बे पुञ्ञकतो नरो।&lt;br&gt;&#xA;धञ्ञं धनं यसो कित्ति, सुखञ्चेतंधिवत्तती’’ति॥ पठमं।&lt;/p&gt;&#xA;&lt;h2 id=&#34;२-सङगहसतत&#34;&gt;२. सङ्गहसुत्तं&lt;/h2&gt;&#xA;&lt;p&gt;३२. ‘‘चत्तारिमानि, भिक्खवे, सङ्गहवत्थूनि। कतमानि चत्तारि? दानं, पेय्यवज्जं, अत्थचरिया, समानत्तता – इमानि खो, भिक्खवे, चत्तारि सङ्गहवत्थूनी’’ति।&lt;br&gt;&#xA;‘‘दानञ्च पेय्यवज्जञ्च [सङ्गहे (अट्ठकथायं पाठन्तरं) दी॰ नि॰ ३.२७३ पस्सितब्बं], अत्थचरिया च या इध।&lt;br&gt;&#xA;समानत्तता च धम्मेसु, तत्थ तत्थ यथारहं।&lt;br&gt;&#xA;एते खो सङ्गहा लोके, रथस्साणीव यायतो॥&lt;br&gt;&#xA;‘‘एते च सङ्गहा नास्सु, न माता पुत्तकारणा।&lt;br&gt;&#xA;लभेथ मानं पूजं वा, पिता वा पुत्तकारणा॥&lt;br&gt;&#xA;‘‘यस्मा च सङ्गहा [सङ्गहे (अट्ठकथायं पाठन्तरं) दी॰ नि॰ ३.२७३ पस्सितब्बं] एते, समवेक्खन्ति पण्डिता।&lt;br&gt;&#xA;तस्मा महत्तं पप्पोन्ति, पासंसा च भवन्ति ते’’ति॥ दुतियं।&lt;/p&gt;</description>
    </item>
    <item>
      <title>०५. रोहितस्सवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/01_paThamapaNNAsakam/05_rohitassavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/04_chatukkanipAtapALi/01_paThamapaNNAsakam/05_rohitassavaggo/</guid>
      <description>&lt;p&gt;५. रोहितस्सवग्गो&lt;/p&gt;&#xA;&lt;h2 id=&#34;१-समधभवनसतत&#34;&gt;१. समाधिभावनासुत्तं&lt;/h2&gt;&#xA;&lt;p&gt;४१. ‘‘चतस्सो इमा, भिक्खवे, समाधिभावना। कतमा चतस्सो? अत्थि, भिक्खवे, समाधिभावना भाविता बहुलीकता दिट्ठधम्मसुखविहाराय संवत्तति; अत्थि, भिक्खवे, समाधिभावना भाविता बहुलीकता ञाणदस्सनप्पटिलाभाय संवत्तति; अत्थि, भिक्खवे, समाधिभावना भाविता बहुलीकता सतिसम्पजञ्ञाय संवत्तति; अत्थि, भिक्खवे, समाधिभावना भाविता बहुलीकता आसवानं खयाय संवत्तति।&lt;br&gt;&#xA;‘‘कतमा च, भिक्खवे, समाधिभावना भाविता बहुलीकता दिट्ठधम्मसुखविहाराय संवत्तति? इध, भिक्खवे, भिक्खु विविच्चेव कामेहि… चतुत्थं झानं उपसम्पज्ज विहरति। अयं, भिक्खवे, समाधिभावना भाविता बहुलीकता दिट्ठधम्मसुखविहाराय संवत्तति।&lt;br&gt;&#xA;‘‘कतमा च, भिक्खवे, समाधिभावना भाविता बहुलीकता ञाणदस्सनप्पटिलाभाय संवत्तति? इध, भिक्खवे, भिक्खु आलोकसञ्ञं मनसि करोति, दिवासञ्ञं अधिट्ठाति – यथा दिवा तथा रत्तिं, यथा रत्तिं तथा दिवा। इति विवटेन चेतसा अपरियोनद्धेन सप्पभासं चित्तं भावेति। अयं, भिक्खवे, समाधिभावना भाविता बहुलीकता ञाणदस्सनप्पटिलाभाय संवत्तति।&lt;br&gt;&#xA;‘‘कतमा च, भिक्खवे, समाधिभावना भाविता बहुलीकता सतिसम्पजञ्ञाय संवत्तति? इध, भिक्खवे, भिक्खुनो विदिता वेदना उप्पज्जन्ति, विदिता उपट्ठहन्ति, विदिता अब्भत्थं गच्छन्ति; विदिता सञ्ञा…पे॰… विदिता वितक्का उप्पज्जन्ति, विदिता उपट्ठहन्ति, विदिता अब्भत्थं गच्छन्ति। अयं, भिक्खवे, समाधिभावना भाविता बहुलीकता सतिसम्पजञ्ञाय संवत्तति।&lt;br&gt;&#xA;‘‘कतमा च, भिक्खवे, समाधिभावना भाविता बहुलीकता आसवानं खयाय संवत्तति? इध, भिक्खवे, भिक्खु पञ्चसु उपादानक्खन्धेसु उदयब्बयानुपस्सी विहरति – ‘इति रूपं, इति रूपस्स समुदयो, इति रूपस्स अत्थङ्गमो [अत्थगमो (सी॰ पी॰)]; इति वेदना, इति वेदनाय समुदयो, इति वेदनाय अत्थङ्गमो; इति सञ्ञा, इति सञ्ञाय समुदयो, इति सञ्ञाय अत्थङ्गमो; इति सङ्खारा, इति सङ्खारानं समुदयो, इति सङ्खारानं अत्थङ्गमो; इति विञ्ञाणं, इति विञ्ञाणस्स समुदयो, इति विञ्ञाणस्स अत्थङ्गमो’ति। अयं, भिक्खवे, समाधिभावना भाविता बहुलीकता आसवानं खयाय संवत्तति। इमा खो, भिक्खवे, चतस्सो समाधिभावना। इदञ्च पन मेतं, भिक्खवे, सन्धाय भासितं पारायने पुण्णकपञ्हे –&lt;br&gt;&#xA;‘‘सङ्खाय लोकस्मिं परोपरानि,&lt;br&gt;&#xA;यस्सिञ्जितं नत्थि कुहिञ्चि लोके।&lt;br&gt;&#xA;सन्तो विधूमो अनीघो निरासो,&lt;br&gt;&#xA;अतारि सो जातिजरन्ति ब्रूमी’’ति [सु॰ नि॰ १०५४; चूळनि॰ पुण्णकमाणवपुच्छा ७३]॥ पठमं।&lt;/p&gt;</description>
    </item>
  </channel>
</rss>
