<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>४. चतुत्थपण्णासकं on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/04_anguttaranikAyo/10_dasakanipAtapALi/04_catuttha-paNNAsakam/</link>
    <description>Recent content in ४. चतुत्थपण्णासकं on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/04_anguttaranikAyo/10_dasakanipAtapALi/04_catuttha-paNNAsakam/index.xml" rel="self" type="application/rss+xml" />
    <item>
      <title>(१६) १. पुग्गलवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/10_dasakanipAtapALi/04_catuttha-paNNAsakam/16_1_puggalavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/10_dasakanipAtapALi/04_catuttha-paNNAsakam/16_1_puggalavaggo/</guid>
      <description>&lt;p&gt;(१६) १. पुग्गलवग्गो&lt;/p&gt;&#xA;&lt;h2 id=&#34;१-सवतबबसतत&#34;&gt;१. सेवितब्बसुत्तं&lt;/h2&gt;&#xA;&lt;p&gt;१५५. ‘‘दसहि , भिक्खवे, धम्मेहि समन्नागतो पुग्गलो न सेवितब्बो। कतमेहि दसहि? मिच्छादिट्ठिको होति, मिच्छासङ्कप्पो होति, मिच्छावाचो होति, मिच्छाकम्मन्तो होति, मिच्छाआजीवो होति, मिच्छावायामो होति, मिच्छासति होति, मिच्छासमाधि होति, मिच्छाञाणी होति, मिच्छाविमुत्ति होति – इमेहि खो, भिक्खवे, दसहि धम्मेहि समन्नागतो पुग्गलो न सेवितब्बो।&lt;br&gt;&#xA;‘‘दसहि, भिक्खवे, धम्मेहि समन्नागतो पुग्गलो सेवितब्बो। कतमेहि दसहि? सम्मादिट्ठिको होति, सम्मासङ्कप्पो होति, सम्मावाचो होति, सम्माकम्मन्तो होति, सम्माआजीवो होति, सम्मावायामो होति, सम्मासति होति, सम्मासमाधि होति, सम्माञाणी होति, सम्माविमुत्ति होति – इमेहि खो, भिक्खवे, दसहि धम्मेहि समन्नागतो पुग्गलो सेवितब्बो’’ति।&lt;/p&gt;</description>
    </item>
    <item>
      <title>(१७) २. जाणुस्सोणिवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/10_dasakanipAtapALi/04_catuttha-paNNAsakam/17_2_jANussoNivaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/10_dasakanipAtapALi/04_catuttha-paNNAsakam/17_2_jANussoNivaggo/</guid>
      <description>&lt;p&gt;(१७) २. जाणुस्सोणिवग्गो&lt;/p&gt;&#xA;&lt;h2 id=&#34;१-बरहमणपचचरहणसतत&#34;&gt;१. ब्राह्मणपच्चोरोहणीसुत्तं&lt;/h2&gt;&#xA;&lt;p&gt;१६७. तेन खो पन समयेन जाणुस्सोणि ब्राह्मणो तदहुपोसथे सीसंन्हातो नवं खोमयुगं निवत्थो अल्लकुसमुट्ठिं आदाय भगवतो अविदूरे एकमन्तं ठितो होति।&lt;br&gt;&#xA;अद्दसा खो भगवा जाणुस्सोणिं ब्राह्मणं तदहुपोसथे सीसंन्हातं नवं खोमयुगं निवत्थं अल्लकुसमुट्ठिं आदाय एकमन्तं ठितं। दिस्वान जाणुस्सोणिं ब्राह्मणं एतदवोच – ‘‘किं नु त्वं, ब्राह्मण, तदहुपोसथे सीसंन्हातो नवं खोमयुगं निवत्थो अल्लकुसमुट्ठिं आदाय एकमन्तं ठितो? किं न्वज्ज ब्राह्मणकुलस्सा’’ति? ‘‘पच्चोरोहणी, भो गोतम, अज्ज ब्राह्मणकुलस्सा’’ति ।&lt;br&gt;&#xA;‘‘यथा कथं पन, ब्राह्मण, ब्राह्मणानं पच्चोरोहणी होती’’ति? ‘‘इध, भो गोतम, ब्राह्मणा तदहुपोसथे सीसंन्हाता नवं खोमयुगं निवत्था अल्लेन गोमयेन पथविं ओपुञ्जित्वा हरितेहि कुसेहि पत्थरित्वा अन्तरा च वेलं अन्तरा च अग्यागारं सेय्यं कप्पेन्ति। ते तं रत्तिं तिक्खत्तुं पच्चुट्ठाय पञ्जलिका अग्गिं नमस्सन्ति – ‘पच्चोरोहाम भवन्तं, पच्चोरोहाम भवन्त’न्ति। बहुकेन च सप्पितेलनवनीतेन अग्गिं सन्तप्पेन्ति। तस्सा च रत्तिया अच्चयेन पणीतेन खादनीयेन भोजनीयेन ब्राह्मणे सन्तप्पेन्ति। एवं, भो गोतम, ब्राह्मणानं पच्चोरोहणी होती’’ति।&lt;br&gt;&#xA;‘‘अञ्ञथा खो, ब्राह्मण, ब्राह्मणानं पच्चोरोहणी होति, अञ्ञथा च पन अरियस्स विनये पच्चोरोहणी होती’’ति। ‘‘यथा कथं पन, भो गोतम, अरियस्स विनये पच्चोरोहणी होति? साधु मे भवं गोतमो तथा धम्मं देसेतु यथा अरियस्स विनये पच्चोरोहणी होती’’ति।&lt;br&gt;&#xA;‘‘तेन हि, ब्राह्मण, सुणाहि, साधुकं मनसि करोहि; भासिस्सामी’’ति। ‘‘एवं, भो’’ति खो जाणुस्सोणि ब्राह्मणो भगवतो पच्चस्सोसि। भगवा एतदवोच –&lt;br&gt;&#xA;‘‘इध, ब्राह्मण, अरियसावको इति पटिसञ्चिक्खति – ‘पाणातिपातस्स खो पापको विपाको दिट्ठे चेव धम्मे अभिसम्परायञ्चा’ ति। सो इति पटिसङ्खाय पाणातिपातं पजहति; पाणातिपाता पच्चोरोहति।&lt;br&gt;&#xA;…अदिन्नादानस्स खो पापको विपाको – दिट्ठे चेव धम्मे अभिसम्परायञ्चाति। सो इति पटिसङ्खाय अदिन्नादानं पजहति; अदिन्नादाना पच्चोरोहति।&lt;br&gt;&#xA;…कामेसुमिच्छाचारस्स खो पापको विपाको – दिट्ठे चेव धम्मे अभिसम्परायञ्चाति। सो इति पटिसङ्खाय कामेसुमिच्छाचारं पजहति; कामेसुमिच्छाचारा पच्चोरोहति।&lt;br&gt;&#xA;…मुसावादस्स खो पापको विपाको – दिट्ठे चेव धम्मे अभिसम्परायञ्चाति। सो इति पटिसङ्खाय मुसावादं पजहति; मुसावादा पच्चोरोहति।&lt;br&gt;&#xA;…पिसुणाय वाचाय खो पापको विपाको – दिट्ठे चेव धम्मे अभिसम्परायञ्चाति। सो इति पटिसङ्खाय पिसुणं वाचं पजहति; पिसुणाय वाचाय पच्चोरोहति।&lt;br&gt;&#xA;…फरुसाय वाचाय खो पापको विपाको – दिट्ठे चेव धम्मे अभिसम्परायञ्चाति। सो इति पटिसङ्खाय फरुसं वाचं पजहति; फरुसाय वाचाय पच्चोरोहति।&lt;br&gt;&#xA;…सम्फप्पलापस्स खो पापको विपाको – दिट्ठे चेव धम्मे अभिसम्परायञ्चाति। सो इति पटिसङ्खाय सम्फप्पलापं पजहति; सम्फप्पलापा पच्चोरोहति।&lt;br&gt;&#xA;…अभिज्झाय खो पापको विपाको – दिट्ठे चेव धम्मे अभिसम्परायञ्चाति। सो इति पटिसङ्खाय अभिज्झं पजहति; अभिज्झाय पच्चोरोहति।&lt;br&gt;&#xA;…ब्यापादस्स खो पापको विपाको – दिट्ठे चेव धम्मे अभिसम्परायञ्चाति। सो इति पटिसङ्खाय ब्यापादं पजहति; ब्यापादा पच्चोरोहति।&lt;br&gt;&#xA;…मिच्छादिट्ठिया खो पापको विपाको – दिट्ठे चेव धम्मे अभिसम्परायञ्चा’ति। सो इति पटिसङ्खाय मिच्छादिट्ठिं पजहति; मिच्छादिट्ठिया पच्चोरोहति। एवं खो, ब्राह्मण, अरियस्स विनये पच्चोरोहणी होती’’ति।&lt;br&gt;&#xA;‘‘अञ्ञथा खो, भो गोतम, ब्राह्मणानं पच्चोरोहणी होति, अञ्ञथा च पन अरियस्स विनये पच्चोरोहणी होति। इमिस्सा, भो गोतम, अरियस्स विनये पच्चोरोहणिया ब्राह्मणानं पच्चोरोहणी कलं नाग्घति सोळसिं। अभिक्कन्तं, भो गोतम…पे॰… उपासकं मं भवं गोतमो धारेतु अज्जतग्गे पाणुपेतं सरणं गत’’न्ति। पठमं।&lt;/p&gt;</description>
    </item>
    <item>
      <title>(१८) ३. साधुवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/10_dasakanipAtapALi/04_catuttha-paNNAsakam/18_3_sAdhuvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/10_dasakanipAtapALi/04_catuttha-paNNAsakam/18_3_sAdhuvaggo/</guid>
      <description>&lt;p&gt;(१८) ३. साधुवग्गो&lt;/p&gt;&#xA;&lt;h2 id=&#34;१-सधसतत&#34;&gt;१. साधुसुत्तं&lt;/h2&gt;&#xA;&lt;p&gt;१७८. [अ॰ नि॰ १०.१३४] ‘‘साधुञ्च वो, भिक्खवे, देसेस्सामि असाधुञ्च। तं सुणाथ, साधुकं मनसि करोथ; भासिस्सामी’’ति। ‘‘एवं, भन्ते’’ति खो ते भिक्खू भगवतो पच्चस्सोसुं। भगवा एतदवोच –&lt;br&gt;&#xA;‘‘कतमञ्च, भिक्खवे, असाधु? पाणातिपातो, अदिन्नादानं, कामेसुमिच्छाचारो, मुसावादो, पिसुणा वाचा, फरुसा वाचा, सम्फप्पलापो, अभिज्झा, ब्यापादो, मिच्छादिट्ठि – इदं वुच्चति, भिक्खवे, असाधु।&lt;br&gt;&#xA;‘‘कतमञ्च, भिक्खवे, साधु? पाणातिपाता वेरमणी, अदिन्नादाना वेरमणी, कामेसुमिच्छाचारा वेरमणी, मुसावादा वेरमणी, पिसुणाय वाचाय वेरमणी, फरुसाय वाचाय वेरमणी, सम्फप्पलापा वेरमणी, अनभिज्झा, अब्यापादो, सम्मादिट्ठि – इदं वुच्चति, भिक्खवे, साधू’’ति। पठमं।&lt;/p&gt;</description>
    </item>
    <item>
      <title>(१९) ४. अरियमग्गवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/10_dasakanipAtapALi/04_catuttha-paNNAsakam/19_4_ariyamaggavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/10_dasakanipAtapALi/04_catuttha-paNNAsakam/19_4_ariyamaggavaggo/</guid>
      <description>&lt;p&gt;(१९) ४. अरियमग्गवग्गो&lt;/p&gt;&#xA;&lt;h2 id=&#34;१-अरयमगगसतत&#34;&gt;१. अरियमग्गसुत्तं&lt;/h2&gt;&#xA;&lt;p&gt;१८९. ‘‘अरियमग्गञ्च वो, भिक्खवे, देसेस्सामि अनरियमग्गञ्च। तं सुणाथ…पे॰… कतमो च, भिक्खवे, अनरियो मग्गो? पाणातिपातो…पे॰… मिच्छादिट्ठि – अयं वुच्चति, भिक्खवे, अनरियो मग्गो।&lt;br&gt;&#xA;‘‘कतमो च , भिक्खवे, अरियो मग्गो? पाणातिपाता वेरमणी…पे॰… सम्मादिट्ठि – अयं वुच्चति, भिक्खवे, अरियो मग्गो’’ति। पठमं।&lt;/p&gt;&#xA;&lt;h2 id=&#34;२-कणहमगगसतत&#34;&gt;२. कण्हमग्गसुत्तं&lt;/h2&gt;&#xA;&lt;p&gt;१९०. ‘‘कण्हमग्गञ्च वो, भिक्खवे, देसेस्सामि सुक्कमग्गञ्च। तं सुणाथ…पे॰… कतमो च, भिक्खवे, कण्हो मग्गो? पाणातिपातो…पे॰… मिच्छादिट्ठि – अयं वुच्चति, भिक्खवे, कण्हो मग्गो।&lt;br&gt;&#xA;‘‘कतमो च, भिक्खवे, सुक्को मग्गो? पाणातिपाता वेरमणी…पे॰… सम्मादिट्ठि – अयं वुच्चति, भिक्खवे, सुक्को मग्गो’’ति। दुतियं।&lt;/p&gt;</description>
    </item>
    <item>
      <title>(२०) ५. अपरपुग्गलवग्गो</title>
      <link>https://vishvAsa.github.io/pALi/01_mUlam/02_suttapiTaka/04_anguttaranikAyo/10_dasakanipAtapALi/04_catuttha-paNNAsakam/20_5_aparapuggalavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/04_anguttaranikAyo/10_dasakanipAtapALi/04_catuttha-paNNAsakam/20_5_aparapuggalavaggo/</guid>
      <description>&lt;p&gt;(२०) ५. अपरपुग्गलवग्गो&lt;/p&gt;&#xA;&lt;h2 id=&#34;नसवतबबदसततन&#34;&gt;नसेवितब्बादिसुत्तानि&lt;/h2&gt;&#xA;&lt;p&gt;१९९. ‘‘दसहि , भिक्खवे, धम्मेहि समन्नागतो पुग्गलो न सेवितब्बो। कतमेहि दसहि? पाणातिपाती होति, अदिन्नादायी होति, कामेसुमिच्छाचारी होति, मुसावादी होति, पिसुणवाचो होति, फरुसवाचो होति, सम्फप्पलापी होति, अभिज्झालु होति, ब्यापन्नचित्तो होति, मिच्छादिट्ठिको होति – इमेहि खो, भिक्खवे, दसहि धम्मेहि समन्नागतो पुग्गलो न सेवितब्बो।&lt;br&gt;&#xA;‘‘दसहि, भिक्खवे, धम्मेहि समन्नागतो पुग्गलो सेवितब्बो। कतमेहि दसहि? पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति, मुसावादा पटिविरतो होति, पिसुणाय वाचाय पटिविरतो होति, फरुसाय वाचाय पटिविरतो होति, सम्फप्पलापा पटिविरतो होति, अनभिज्झालु होति, अब्यापन्नचित्तो होति, सम्मादिट्ठिको होति – इमेहि खो, भिक्खवे, दसहि धम्मेहि समन्नागतो पुग्गलो सेवितब्बो’’।&lt;br&gt;&#xA;२००-२०९. ‘‘दसहि, भिक्खवे, धम्मेहि समन्नागतो पुग्गलो न भजितब्बो…पे॰… भजितब्बो… न पयिरुपासितब्बो… पयिरुपासितब्बो… न पुज्जो होति… पुज्जो होति… न पासंसो होति… पासंसो होति… अगारवो होति… गारवो होति… अप्पतिस्सो होति… सप्पतिस्सो होति… न आराधको होति… आराधको होति… न विसुज्झति… विसुज्झति… मानं नाधिभोति [नाभिभोति (सी॰) अ॰ नि॰ १०.१५६-१६६] … मानं अधिभोति… पञ्ञाय न वड्ढति… पञ्ञाय वड्ढति…पे॰…।&lt;br&gt;&#xA;२१०. ‘‘दसहि , भिक्खवे, धम्मेहि समन्नागतो पुग्गलो बहुं अपुञ्ञं पसवति… बहुं पुञ्ञं पसवति। कतमेहि दसहि? पाणातिपाता पटिविरतो होति, अदिन्नादाना पटिविरतो होति , कामेसुमिच्छाचारा पटिविरतो होति, मुसावादा पटिविरतो होति, पिसुणाय वाचाय पटिविरतो होति, फरुसाय वाचाय पटिविरतो होति, सम्फप्पलापा पटिविरतो होति, अनभिज्झालु होति , अब्यापन्नचित्तो होति, सम्मादिट्ठिको होति – इमेहि खो, भिक्खवे, दसहि धम्मेहि समन्नागतो पुग्गलो बहुं पुञ्ञं पसवती’’ति।&lt;br&gt;&#xA;अपरपुग्गलवग्गो पञ्चमो।&lt;br&gt;&#xA;चतुत्थपण्णासकं समत्तं।&lt;/p&gt;</description>
    </item>
  </channel>
</rss>
