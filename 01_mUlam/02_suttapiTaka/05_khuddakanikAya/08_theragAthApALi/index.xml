<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८ थेरगाथापाळि on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/</link>
    <description>Recent content in &#43;०८ थेरगाथापाळि on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/index.xml" rel="self" type="application/rss+xml" />
    <item>
      <title>०१. एककनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/01_ekakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/01_ekakanipAto/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;खुद्दकनिकाये&lt;br&gt;&#xA;थेरगाथापाळि&lt;br&gt;&#xA;निदानगाथा&lt;br&gt;&#xA;सीहानंव नदन्तानं, दाठीनं गिरिगब्भरे।&lt;br&gt;&#xA;सुणाथ भावितत्तानं, गाथा अत्थूपनायिका [अत्तूपनायिका (सी॰ क॰)]॥&lt;br&gt;&#xA;यथानामा यथागोत्ता, यथाधम्मविहारिनो।&lt;br&gt;&#xA;यथाधिमुत्ता सप्पञ्ञा, विहरिंसु अतन्दिता॥&lt;br&gt;&#xA;तत्थ तत्थ विपस्सित्वा, फुसित्वा अच्चुतं पदम्।&lt;br&gt;&#xA;कतन्तं पच्चवेक्खन्ता, इममत्थमभासिसुं॥&lt;br&gt;&#xA;१. एककनिपातो&lt;br&gt;&#xA;१. पठमवग्गो&lt;/p&gt;&#xA;&lt;h2 id=&#34;१-सभततथरगथ&#34;&gt;१. सुभूतित्थेरगाथा&lt;/h2&gt;&#xA;&lt;p&gt;१.&lt;br&gt;&#xA;‘‘छन्ना मे कुटिका सुखा निवाता, वस्स देव यथासुखम्।&lt;br&gt;&#xA;चित्तं मे सुसमाहितं विमुत्तं, आतापी विहरामि वस्स देवा’’ति॥&lt;br&gt;&#xA;इत्थं सुदं [इत्थं सुमं (क॰ अट्ठ॰)] आयस्मा सुभूतित्थेरो गाथं अभासित्थाति।&lt;/p&gt;&#xA;&lt;h2 id=&#34;२-महकटठकतथरगथ&#34;&gt;२. महाकोट्ठिकत्थेरगाथा&lt;/h2&gt;&#xA;&lt;p&gt;२.&lt;br&gt;&#xA;‘‘उपसन्तो उपरतो, मन्तभाणी अनुद्धतो।&lt;br&gt;&#xA;धुनाति पापके धम्मे, दुमपत्तंव मालुतो’’ति॥&lt;br&gt;&#xA;इत्थं सुदं आयस्मा महाकोट्ठिको [महाकोट्ठितो (सी॰ स्या॰)] थेरो गाथं अभासित्थाति।&lt;/p&gt;</description>
    </item>
    <item>
      <title>०२. दुकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/02_dukanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/02_dukanipAto/</guid>
      <description>&lt;p&gt;२. दुकनिपातो&lt;br&gt;&#xA;१. पठमवग्गो&lt;/p&gt;&#xA;&lt;h2 id=&#34;१-उततरतथरगथ&#34;&gt;१. उत्तरत्थेरगाथा&lt;/h2&gt;&#xA;&lt;p&gt;१२१.&lt;br&gt;&#xA;‘‘नत्थि कोचि भवो निच्चो, सङ्खारा वापि सस्सता।&lt;br&gt;&#xA;उप्पज्जन्ति च ते खन्धा, चवन्ति अपरापरं॥&lt;br&gt;&#xA;१२२.&lt;br&gt;&#xA;‘‘एतमादीनं ञत्वा, भवेनम्हि अनत्थिको।&lt;br&gt;&#xA;निस्सटो सब्बकामेहि, पत्तो मे आसवक्खयो’’ति॥&lt;br&gt;&#xA;इत्थं सुदं आयस्मा उत्तरो थेरो गाथायो अभासित्थाति।&lt;/p&gt;&#xA;&lt;h2 id=&#34;२-पणडलभरदवजतथरगथ&#34;&gt;२. पिण्डोलभारद्वाजत्थेरगाथा&lt;/h2&gt;&#xA;&lt;p&gt;१२३.&lt;br&gt;&#xA;‘‘नयिदं अनयेन जीवितं, नाहारो हदयस्स सन्तिको।&lt;br&gt;&#xA;आहारट्ठितिको समुस्सयो, इति दिस्वान चरामि एसनं॥&lt;br&gt;&#xA;१२४.&lt;br&gt;&#xA;‘‘पङ्कोति हि नं पवेदयुं, यायं वन्दनपूजना कुलेसु।&lt;br&gt;&#xA;सुखुमं सल्लं दुरुब्बहं, सक्कारो कापुरिसेन दुज्जहो’’ति॥&lt;br&gt;&#xA;इत्थं सुदं आयस्मा पिण्डोलभारद्वाजो थेरो गाथायो अभासित्थाति।&lt;/p&gt;</description>
    </item>
    <item>
      <title>०३. तिकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/03_tikanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/03_tikanipAto/</guid>
      <description>&lt;p&gt;३. तिकनिपातो&lt;/p&gt;&#xA;&lt;h2 id=&#34;१-अङगणकभरदवजतथरगथ&#34;&gt;१. अङ्गणिकभारद्वाजत्थेरगाथा&lt;/h2&gt;&#xA;&lt;p&gt;२१९.&lt;br&gt;&#xA;‘‘अयोनि सुद्धिमन्वेसं, अग्गिं परिचरिं वने।&lt;br&gt;&#xA;सुद्धिमग्गं अजानन्तो, अकासिं अमरं तपं [अकासिं अपरं तपं (स्या॰), अकासिं अमतं तपं (क॰)]॥&lt;br&gt;&#xA;२२०.&lt;br&gt;&#xA;‘‘तं सुखेन सुखं लद्धं, पस्स धम्मसुधम्मतम्।&lt;br&gt;&#xA;तिस्सो विज्जा अनुप्पत्ता, कतं बुद्धस्स सासनं॥&lt;br&gt;&#xA;२२१.&lt;br&gt;&#xA;‘‘ब्रह्मबन्धु पुरे आसिं, इदानि खोम्हि ब्राह्मणो।&lt;br&gt;&#xA;तेविज्जो न्हातको [नहातको (सी॰ अट्ठ॰)] चम्हि, सोत्तियो चम्हि वेदगू’’ति॥&lt;br&gt;&#xA;… अङ्गणिकभारद्वाजो थेरो…।&lt;/p&gt;&#xA;&lt;h2 id=&#34;२-पचचयतथरगथ&#34;&gt;२. पच्चयत्थेरगाथा&lt;/h2&gt;&#xA;&lt;p&gt;२२२.&lt;br&gt;&#xA;‘‘पञ्चाहाहं पब्बजितो, सेखो अप्पत्तमानसो,&lt;br&gt;&#xA;विहारं मे पविट्ठस्स, चेतसो पणिधी अहु॥&lt;br&gt;&#xA;२२३.&lt;br&gt;&#xA;‘‘नासिस्सं न पिविस्सामि, विहारतो न निक्खमे।&lt;br&gt;&#xA;नपि पस्सं निपातेस्सं, तण्हासल्ले अनूहते॥&lt;br&gt;&#xA;२२४.&lt;br&gt;&#xA;‘‘तस्स मेवं विहरतो, पस्स वीरियपरक्कमम्।&lt;br&gt;&#xA;तिस्सो विज्जा अनुप्पत्ता, कतं बुद्धस्स सासन’’न्ति॥&lt;br&gt;&#xA;… पच्चयो थेरो…।&lt;/p&gt;</description>
    </item>
    <item>
      <title>०४. चतुकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/04_chatukanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/04_chatukanipAto/</guid>
      <description>&lt;p&gt;४. चतुकनिपातो&lt;/p&gt;&#xA;&lt;h2 id=&#34;१-नगसमलतथरगथ&#34;&gt;१. नागसमालत्थेरगाथा&lt;/h2&gt;&#xA;&lt;p&gt;२६७.&lt;br&gt;&#xA;‘‘अलङ्कता सुवसना, मालिनी चन्दनुस्सदा।&lt;br&gt;&#xA;मज्झे महापथे नारी, तुरिये नच्चति नट्टकी॥&lt;br&gt;&#xA;२६८.&lt;br&gt;&#xA;‘‘पिण्डिकाय पविट्ठोहं, गच्छन्तो नं उदिक्खिसम्।&lt;br&gt;&#xA;अलङ्कतं सुवसनं, मच्चुपासंव ओड्डितं॥&lt;br&gt;&#xA;२६९.&lt;br&gt;&#xA;‘‘ततो मे मनसीकारो, योनिसो उदपज्जथ।&lt;br&gt;&#xA;आदीनवो पातुरहु, निब्बिदा समतिट्ठथ [सम्पतिट्ठथ (क॰)]॥&lt;br&gt;&#xA;२७०.&lt;br&gt;&#xA;‘‘ततो चित्तं विमुच्चि मे, पस्स धम्मसुधम्मतम्।&lt;br&gt;&#xA;तिस्सो विज्जा अनुप्पत्ता, कतं बुद्धस्स सासन’’न्ति॥&lt;br&gt;&#xA;… नागसमालो थेरो…।&lt;/p&gt;&#xA;&lt;h2 id=&#34;२-भगतथरगथ&#34;&gt;२. भगुत्थेरगाथा&lt;/h2&gt;&#xA;&lt;p&gt;२७१.&lt;br&gt;&#xA;‘‘अहं मिद्धेन पकतो, विहारा उपनिक्खमिम्।&lt;br&gt;&#xA;चङ्कमं अभिरुहन्तो, तत्थेव पपतिं छमा॥&lt;br&gt;&#xA;२७२.&lt;br&gt;&#xA;‘‘गत्तानि परिमज्जित्वा, पुनपारुय्ह चङ्कमम्।&lt;br&gt;&#xA;चङ्कमे चङ्कमिं सोहं, अज्झत्तं सुसमाहितो॥&lt;br&gt;&#xA;२७३.&lt;br&gt;&#xA;‘‘ततो मे मनसीकारो, योनिसो उदपज्जथ।&lt;br&gt;&#xA;आदीनवो पातुरहु, निब्बिदा समतिट्ठथ॥&lt;br&gt;&#xA;२७४.&lt;br&gt;&#xA;‘‘ततो चित्तं विमुच्चि मे, पस्स धम्मसुधम्मतम्।&lt;br&gt;&#xA;तिस्सो विज्जा अनुप्पत्ता, कतं बुद्धस्स सासन’’न्ति॥&lt;br&gt;&#xA;… भगुत्थेरो…।&lt;/p&gt;</description>
    </item>
    <item>
      <title>०५. पञ्चकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/05_panchakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/05_panchakanipAto/</guid>
      <description>&lt;p&gt;५. पञ्चकनिपातो&lt;/p&gt;&#xA;&lt;h2 id=&#34;१-रजदतततथरगथ&#34;&gt;१. राजदत्तत्थेरगाथा&lt;/h2&gt;&#xA;&lt;p&gt;३१५.&lt;br&gt;&#xA;‘‘भिक्खु सिवथिकं [सीवथिकं (सी॰ स्या॰ पी॰)] गन्त्वा, अद्दस इत्थिमुज्झितम्।&lt;br&gt;&#xA;अपविद्धं सुसानस्मिं, खज्जन्तिं किमिही फुटं॥&lt;br&gt;&#xA;३१६.&lt;br&gt;&#xA;‘‘यञ्हि एके जिगुच्छन्ति, मतं दिस्वान पापकम्।&lt;br&gt;&#xA;कामरागो पातुरहु, अन्धोव सवती [वसती (सी॰)] अहुं॥&lt;br&gt;&#xA;३१७.&lt;br&gt;&#xA;‘‘ओरं ओदनपाकम्हा, तम्हा ठाना अपक्कमिम्।&lt;br&gt;&#xA;सतिमा सम्पजानोहं, एकमन्तं उपाविसिं॥&lt;br&gt;&#xA;३१८.&lt;br&gt;&#xA;‘‘ततो मे मनसीकारो, योनिसो उदपज्जथ।&lt;br&gt;&#xA;आदीनवो पातुरहु, निब्बिदा समतिट्ठथ॥&lt;br&gt;&#xA;३१९.&lt;br&gt;&#xA;‘‘ततो चित्तं विमुच्चि मे, पस्स धम्मसुधम्मतम्।&lt;br&gt;&#xA;तिस्सो विज्जा अनुप्पत्ता, कतं बुद्धस्स सासन’’न्ति॥&lt;br&gt;&#xA;… राजदत्तो थेरो…।&lt;/p&gt;&#xA;&lt;h2 id=&#34;२-सभततथरगथ&#34;&gt;२. सुभूतत्थेरगाथा&lt;/h2&gt;&#xA;&lt;p&gt;३२०.&lt;br&gt;&#xA;‘‘अयोगे युञ्जमत्तानं, पुरिसो किच्चमिच्छको [किच्चमिच्छतो (सी॰), किच्चमिच्छयं (कत्थचि)]।&lt;br&gt;&#xA;चरं चे नाधिगच्छेय्य, ‘तं मे दुब्भगलक्खणं’॥&lt;br&gt;&#xA;३२१.&lt;br&gt;&#xA;‘‘अब्बूळ्हं अघगतं विजितं, एकञ्चे ओस्सजेय्य कलीव सिया।&lt;br&gt;&#xA;सब्बानिपि चे ओस्सजेय्य अन्धोव सिया, समविसमस्स अदस्सनतो॥&lt;br&gt;&#xA;३२२.&lt;br&gt;&#xA;‘‘यञ्हि कयिरा तञ्हि वदे, यं न कयिरा न तं वदे।&lt;br&gt;&#xA;अकरोन्तं भासमानं, परिजानन्ति पण्डिता॥&lt;br&gt;&#xA;३२३.&lt;br&gt;&#xA;[ध॰ प॰ ५१ धम्मपदेपि] ‘‘यथापि रुचिरं पुप्फं, वण्णवन्तं अगन्धकम्।&lt;br&gt;&#xA;एवं सुभासिता वाचा, अफला होति अकुब्बतो॥&lt;br&gt;&#xA;३२४.&lt;br&gt;&#xA;[ध॰ प॰ ५२] ‘‘यथापि रुचिरं पुप्फं, वण्णवन्तं सुगन्धकं [सगन्धकं (सी॰ स्या॰ पी॰)]।&lt;br&gt;&#xA;एवं सुभासिता वाचा, सफला होति कुब्बतो’’ति [सकुब्बतो (सी॰ पी॰), सुकुब्बतो (स्या॰)]॥&lt;br&gt;&#xA;… सुभूतो थेरो…।&lt;/p&gt;</description>
    </item>
    <item>
      <title>०६. छक्कनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/06_ChakkanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/06_ChakkanipAto/</guid>
      <description>&lt;p&gt;६. छक्कनिपातो&lt;/p&gt;&#xA;&lt;h2 id=&#34;१-उरवळकससपतथरगथ&#34;&gt;१. उरुवेळकस्सपत्थेरगाथा&lt;/h2&gt;&#xA;&lt;p&gt;३७५.&lt;br&gt;&#xA;‘‘दिस्वान पाटिहीरानि, गोतमस्स यसस्सिनो।&lt;br&gt;&#xA;न तावाहं पणिपतिं, इस्सामानेन वञ्चितो॥&lt;br&gt;&#xA;३७६.&lt;br&gt;&#xA;‘‘मम सङ्कप्पमञ्ञाय, चोदेसि नरसारथि।&lt;br&gt;&#xA;ततो मे आसि संवेगो, अब्भुतो लोमहंसनो॥&lt;br&gt;&#xA;३७७.&lt;br&gt;&#xA;‘‘पुब्बे जटिलभूतस्स, या मे सिद्धि परित्तिका।&lt;br&gt;&#xA;ताहं तदा निराकत्वा [निरंकत्वा (स्या॰ क॰)], पब्बजिं जिनसासने॥&lt;br&gt;&#xA;३७८.&lt;br&gt;&#xA;‘‘पुब्बे यञ्ञेन सन्तुट्ठो, कामधातुपुरक्खतो।&lt;br&gt;&#xA;पच्छा रागञ्च दोसञ्च, मोहञ्चापि समूहनिं॥&lt;br&gt;&#xA;३७९.&lt;br&gt;&#xA;‘‘पुब्बेनिवासं जानामि, दिब्बचक्खु विसोधितम्।&lt;br&gt;&#xA;इद्धिमा परचित्तञ्ञू, दिब्बसोतञ्च पापुणिं॥&lt;br&gt;&#xA;३८०.&lt;br&gt;&#xA;‘‘यस्स चत्थाय पब्बजितो, अगारस्मानगारियम्।&lt;br&gt;&#xA;सो मे अत्थो अनुप्पत्तो, सब्बसंयोजनक्खयो’’ति॥&lt;br&gt;&#xA;… उरुवेळकस्सपो थेरो…।&lt;/p&gt;</description>
    </item>
    <item>
      <title>०७. सत्तकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/07_sattakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/07_sattakanipAto/</guid>
      <description>&lt;p&gt;७. सत्तकनिपातो&lt;/p&gt;&#xA;&lt;h2 id=&#34;१-सनदरसमददतथरगथ&#34;&gt;१. सुन्दरसमुद्दत्थेरगाथा&lt;/h2&gt;&#xA;&lt;p&gt;४५९.&lt;br&gt;&#xA;‘‘अलङ्कता सुवसना, मालधारी [मालाभारी (सी॰), मालभारी (स्या॰)] विभूसिता।&lt;br&gt;&#xA;अलत्तककतापादा, पादुकारुय्ह वेसिका॥&lt;br&gt;&#xA;४६०.&lt;br&gt;&#xA;‘‘पादुका ओरुहित्वान, पुरतो पञ्जलीकता।&lt;br&gt;&#xA;सा मं सण्हेन मुदुना, म्हितपुब्बं [मिहितपुब्बं (सी॰)] अभासथ’’॥&lt;br&gt;&#xA;४६१.&lt;br&gt;&#xA;‘‘युवासि त्वं पब्बजितो, तिट्ठाहि मम सासने।&lt;br&gt;&#xA;भुञ्ज मानुसके कामे, अहं वित्तं ददामि ते।&lt;br&gt;&#xA;सच्चं ते पटिजानामि, अग्गिं वा ते हरामहं॥&lt;br&gt;&#xA;४६२.&lt;br&gt;&#xA;‘‘यदा जिण्णा भविस्साम, उभो दण्डपरायना।&lt;br&gt;&#xA;उभोपि पब्बजिस्साम, उभयत्थ कटग्गहो’’॥&lt;br&gt;&#xA;४६३.&lt;br&gt;&#xA;‘‘तञ्च दिस्वान याचन्तिं, वेसिकं पञ्जलीकतम्।&lt;br&gt;&#xA;अलङ्कतं सुवसनं, मच्चुपासंव ओड्डितं॥&lt;br&gt;&#xA;४६४.&lt;br&gt;&#xA;‘‘ततो मे मनसीकारो…पे॰… निब्बिदा समतिट्ठथ॥&lt;br&gt;&#xA;४६५.&lt;br&gt;&#xA;‘‘ततो चित्तं विमुच्चि मे…पे॰… कतं बुद्धस्स सासन’’न्ति॥&lt;br&gt;&#xA;… सुन्दरसमुद्दो थेरो…।&lt;/p&gt;</description>
    </item>
    <item>
      <title>०८. अट्ठकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/08_aTThakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/08_aTThakanipAto/</guid>
      <description>&lt;p&gt;८. अट्ठकनिपातो&lt;/p&gt;&#xA;&lt;h2 id=&#34;१-महकचचयनतथरगथ&#34;&gt;१. महाकच्चायनत्थेरगाथा&lt;/h2&gt;&#xA;&lt;p&gt;४९४.&lt;br&gt;&#xA;‘‘कम्मं बहुकं न कारये, परिवज्जेय्य जनं न उय्यमे।&lt;br&gt;&#xA;सो उस्सुक्को रसानुगिद्धो, अत्थं रिञ्चति यो सुखाधिवाहो॥&lt;br&gt;&#xA;४९५.&lt;br&gt;&#xA;‘‘पङ्कोति हि नं अवेदयुं, यायं वन्दनपूजना कुलेसु।&lt;br&gt;&#xA;सुखुमं सल्लं दुरुब्बहं, सक्कारो कापुरिसेन दुज्जहो॥&lt;br&gt;&#xA;४९६.&lt;br&gt;&#xA;‘‘न परस्सुपनिधाय, कम्मं मच्चस्स पापकम्।&lt;br&gt;&#xA;अत्तना तं न सेवेय्य, कम्मबन्धूहि मातिया॥&lt;br&gt;&#xA;४९७.&lt;br&gt;&#xA;‘‘न परे वचना चोरो, न परे वचना मुनि।&lt;br&gt;&#xA;अत्ता च नं यथावेदि [यथा वेत्ति (सी॰)], देवापि नं तथा विदू॥&lt;br&gt;&#xA;४९८.&lt;br&gt;&#xA;‘‘परे च न विजानन्ति, मयमेत्थ यमामसे।&lt;br&gt;&#xA;ये च तत्थ विजानन्ति, ततो सम्मन्ति मेधगा॥&lt;br&gt;&#xA;४९९.&lt;br&gt;&#xA;‘‘जीवते वापि सप्पञ्ञो, अपि वित्तपरिक्खयो।&lt;br&gt;&#xA;पञ्ञाय च अलाभेन [अभावेन (सी॰ अट्ठ॰)], वित्तवापि न जीवति॥&lt;br&gt;&#xA;५००.&lt;br&gt;&#xA;‘‘सब्बं सुणाति सोतेन, सब्बं पस्सति चक्खुना।&lt;br&gt;&#xA;न च दिट्ठं सुतं धीरो, सब्बं उज्झितुमरहति॥&lt;br&gt;&#xA;५०१.&lt;br&gt;&#xA;‘‘चक्खुमास्स यथा अन्धो, सोतवा बधिरो यथा।&lt;br&gt;&#xA;पञ्ञवास्स यथा मूगो, बलवा दुब्बलोरिव।&lt;br&gt;&#xA;अथ अत्थे समुप्पन्ने, सयेथ [पस्सेथ (क॰)] मतसायिक’’न्ति॥&lt;br&gt;&#xA;… महाकच्चायनो थेरो…।&lt;/p&gt;</description>
    </item>
    <item>
      <title>०९. नवकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/09_navakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/09_navakanipAto/</guid>
      <description>&lt;p&gt;९. नवकनिपातो&lt;/p&gt;&#xA;&lt;h2 id=&#34;१-भततथरगथ&#34;&gt;१. भूतत्थेरगाथा&lt;/h2&gt;&#xA;&lt;p&gt;५१८.&lt;br&gt;&#xA;‘‘यदा दुक्खं जरामरणन्ति पण्डितो, अविद्दसू यत्थ सिता पुथुज्जना।&lt;br&gt;&#xA;दुक्खं परिञ्ञाय सतोव झायति, ततो रतिं परमतरं न विन्दति॥&lt;br&gt;&#xA;५१९.&lt;br&gt;&#xA;‘‘यदा दुक्खस्सावहनिं विसत्तिकं, पपञ्चसङ्घातदुखाधिवाहिनिम्।&lt;br&gt;&#xA;तण्हं पहन्त्वान सतोव झायति, ततो रतिं परमतरं न विन्दति॥&lt;br&gt;&#xA;५२०.&lt;br&gt;&#xA;‘‘यदा सिवं द्वेचतुरङ्गगामिनं, मग्गुत्तमं सब्बकिलेससोधनम्।&lt;br&gt;&#xA;पञ्ञाय पस्सित्व सतोव झायति, ततो रतिं परमतरं न विन्दति॥&lt;br&gt;&#xA;५२१.&lt;br&gt;&#xA;‘‘यदा असोकं विरजं असङ्खतं, सन्तं पदं सब्बकिलेससोधनम्।&lt;br&gt;&#xA;भावेति सञ्ञोजनबन्धनच्छिदं, ततो रतिं परमतरं न विन्दति॥&lt;br&gt;&#xA;५२२.&lt;br&gt;&#xA;‘‘यदा नभे गज्जति मेघदुन्दुभि, धाराकुला विहगपथे समन्ततो।&lt;br&gt;&#xA;भिक्खू च पब्भारगतोव झायति, ततो रतिं परमतरं न विन्दति॥&lt;br&gt;&#xA;५२३.&lt;br&gt;&#xA;‘‘यदा नदीनं कुसुमाकुलानं, विचित्त-वानेय्य-वटंसकानम्।&lt;br&gt;&#xA;तीरे निसिन्नो सुमनोव झायति, ततो रतिं परमतरं न विन्दति॥&lt;br&gt;&#xA;५२४.&lt;br&gt;&#xA;‘‘यदा निसीथे रहितम्हि कानने, देवे गळन्तम्हि नदन्ति दाठिनो।&lt;br&gt;&#xA;भिक्खू च पब्भारगतोव झायति, ततो रतिं परमतरं न विन्दति॥&lt;br&gt;&#xA;५२५.&lt;br&gt;&#xA;‘‘यदा वितक्के उपरुन्धियत्तनो, नगन्तरे नगविवरं समस्सितो।&lt;br&gt;&#xA;वीतद्दरो वीतखिलोव झायति, ततो रतिं परमतरं न विन्दति॥&lt;br&gt;&#xA;५२६.&lt;br&gt;&#xA;‘‘यदा सुखी मलखिलसोकनासनो, निरग्गळो निब्बनथो विसल्लो।&lt;br&gt;&#xA;सब्बासवे ब्यन्तिकतोव झायति, ततो रतिं परमतरं न विन्दती’’ति॥&lt;br&gt;&#xA;… भूतो थेरो…।&lt;br&gt;&#xA;नवकनिपातो निट्ठितो।&lt;br&gt;&#xA;तत्रुद्दानं –&lt;br&gt;&#xA;भूतो तथद्दसो थेरो, एको खग्गविसाणवा।&lt;br&gt;&#xA;नवकम्हि निपातम्हि, गाथायोपि इमा नवाति॥&lt;/p&gt;</description>
    </item>
    <item>
      <title>१०. दसकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/10_dasakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/10_dasakanipAto/</guid>
      <description>&lt;p&gt;१०. दसकनिपातो&lt;/p&gt;&#xA;&lt;h2 id=&#34;१-कळदयतथरगथ&#34;&gt;१. काळुदायित्थेरगाथा&lt;/h2&gt;&#xA;&lt;p&gt;५२७.&lt;br&gt;&#xA;‘‘अङ्गारिनो दानि दुमा भदन्ते, फलेसिनो छदनं विप्पहाय।&lt;br&gt;&#xA;ते अच्चिमन्तोव पभासयन्ति, समयो महावीर भागी रसानं॥&lt;br&gt;&#xA;५२८.&lt;br&gt;&#xA;‘‘दुमानि फुल्लानि मनोरमानि, समन्ततो सब्बदिसा पवन्ति।&lt;br&gt;&#xA;पत्तं पहाय फलमाससाना [फलमासमानो (क॰)], कालो इतो पक्कमनाय वीर॥&lt;br&gt;&#xA;५२९.&lt;br&gt;&#xA;‘‘नेवातिसीतं न पनातिउण्हं, सुखा उतु अद्धनिया भदन्ते।&lt;br&gt;&#xA;पस्सन्तु तं साकिया कोळिया च, पच्छामुखं रोहिनियं तरन्तं॥&lt;br&gt;&#xA;५३०.&lt;br&gt;&#xA;‘‘आसाय कसते खेत्तं, बीजं आसाय वप्पति।&lt;br&gt;&#xA;आसाय वाणिजा यन्ति, समुद्दं धनहारका।&lt;br&gt;&#xA;याय आसाय तिट्ठामि, सा मे आसा समिज्झतु॥&lt;br&gt;&#xA;५३१.&lt;br&gt;&#xA;[सं॰ नि॰ १.१९८] ‘‘पुनप्पुनं चेव वपन्ति बीजं, पुनप्पुनं वस्सति देवराजा।&lt;br&gt;&#xA;पुनप्पुनं खेत्तं कसन्ति कस्सका, पुनप्पुनं धञ्ञमुपेति रट्ठं॥&lt;br&gt;&#xA;५३२.&lt;br&gt;&#xA;[सं॰ नि॰ १.१९८] ‘‘पुनप्पुनं याचनका चरन्ति, पुनप्पुनं दानपती ददन्ति।&lt;br&gt;&#xA;पुनप्पुनं दानपती ददित्वा, पुनप्पुनं सग्गमुपेन्ति ठानं॥&lt;br&gt;&#xA;५३३.&lt;br&gt;&#xA;‘‘वीरो हवे सत्तयुगं पुनेति, यस्मिं कुले जायति भूरिपञ्ञो।&lt;br&gt;&#xA;मञ्ञामहं सक्कति देवदेवो, तया हि जातो [तयाभिजातो (सी॰)] मुनि सच्चनामो॥&lt;br&gt;&#xA;५३४.&lt;br&gt;&#xA;‘‘सुद्धोदनो नाम पिता महेसिनो, बुद्धस्स माता पन मायनामा।&lt;br&gt;&#xA;या बोधिसत्तं परिहरिय कुच्छिना, कायस्स भेदा तिदिवम्हि मोदति॥&lt;br&gt;&#xA;५३५.&lt;br&gt;&#xA;‘‘सा गोतमी कालकता इतो चुता, दिब्बेहि कामेहि समङ्गिभूता।&lt;br&gt;&#xA;सा मोदति कामगुणेहि पञ्चहि, परिवारिता देवगणेहि तेहि॥&lt;br&gt;&#xA;५३६.&lt;br&gt;&#xA;‘‘बुद्धस्स पुत्तोम्हि असय्हसाहिनो, अङ्गीरसस्सप्पटिमस्स तादिनो।&lt;br&gt;&#xA;पितुपिता मय्हं तुवंसि सक्क, धम्मेन मे गोतम अय्यकोसी’’ति॥&lt;br&gt;&#xA;… काळुदायी थेरो…।&lt;/p&gt;</description>
    </item>
    <item>
      <title>११. एकादसनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/11_ekAdasanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/11_ekAdasanipAto/</guid>
      <description>&lt;p&gt;११. एकादसनिपातो&lt;/p&gt;&#xA;&lt;h2 id=&#34;१-सकचचतथरगथ&#34;&gt;१. संकिच्चत्थेरगाथा&lt;/h2&gt;&#xA;&lt;p&gt;५९७.&lt;br&gt;&#xA;‘‘किं तवत्थो वने तात, उज्जुहानोव पावुसे।&lt;br&gt;&#xA;वेरम्भा रमणीया ते, पविवेको हि झायिनं॥&lt;br&gt;&#xA;५९८.&lt;br&gt;&#xA;‘‘यथा अब्भानि वेरम्भो, वातो नुदति पावुसे।&lt;br&gt;&#xA;सञ्ञा मे अभिकिरन्ति, विवेकपटिसञ्ञुता॥&lt;br&gt;&#xA;५९९.&lt;br&gt;&#xA;‘‘अपण्डरो अण्डसम्भवो, सीवथिकाय निकेतचारिको।&lt;br&gt;&#xA;उप्पादयतेव मे सतिं, सन्देहस्मिं विरागनिस्सितं॥&lt;br&gt;&#xA;६००.&lt;br&gt;&#xA;‘‘यञ्च अञ्ञे न रक्खन्ति, यो च अञ्ञे न रक्खति।&lt;br&gt;&#xA;स वे भिक्खु सुखं सेति, कामेसु अनपेक्खवा॥&lt;br&gt;&#xA;६०१.&lt;br&gt;&#xA;‘‘अच्छोदिका पुथुसिला, गोनङ्गुलमिगायुता।&lt;br&gt;&#xA;अम्बुसेवालसञ्छन्ना, ते सेला रमयन्ति मं॥&lt;br&gt;&#xA;६०२.&lt;br&gt;&#xA;‘‘वसितं मे अरञ्ञेसु, कन्दरासु गुहासु च।&lt;br&gt;&#xA;सेनासनेसु पन्तेसु, वाळमिगनिसेविते॥&lt;br&gt;&#xA;६०३.&lt;br&gt;&#xA;‘‘‘इमे हञ्ञन्तु वज्झन्तु, दुक्खं पप्पोन्तु पाणिनो’।&lt;br&gt;&#xA;सङ्कप्पं नाभिजानामि, अनरियं दोससंहितं॥&lt;br&gt;&#xA;६०४.&lt;br&gt;&#xA;‘‘परिचिण्णो मया सत्था, कतं बुद्धस्स सासनम्।&lt;br&gt;&#xA;ओहितो गरुको भारो, भवनेत्ति समूहता॥&lt;br&gt;&#xA;६०५.&lt;br&gt;&#xA;‘‘यस्स चत्थाय [यस्सत्थाय (सी॰)] पब्बजितो, अगारस्मानगारियम्।&lt;br&gt;&#xA;सो मे अत्थो अनुप्पत्तो, सब्बसंयोजनक्खयो॥&lt;br&gt;&#xA;६०६.&lt;br&gt;&#xA;‘‘नाभिनन्दामि मरणं, नाभिनन्दामि जीवितम्।&lt;br&gt;&#xA;कालञ्च पटिकङ्खामि, निब्बिसं भतको यथा॥&lt;br&gt;&#xA;६०७.&lt;br&gt;&#xA;‘‘नाभिनन्दामि मरणं, नाभिनन्दामि जीवितम्।&lt;br&gt;&#xA;कालञ्च पटिकङ्खामि, सम्पजानो पतिस्सतो’’ति॥&lt;br&gt;&#xA;… संकिच्चो थेरो…।&lt;br&gt;&#xA;एकादसनिपातो निट्ठितो।&lt;br&gt;&#xA;तत्रुद्दानं –&lt;br&gt;&#xA;संकिच्चथेरो एकोव, कतकिच्चो अनासवो।&lt;br&gt;&#xA;एकादसनिपातम्हि, गाथा एकादसेव चाति॥&lt;/p&gt;</description>
    </item>
    <item>
      <title>१२. द्वादसकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/12_dvAdasakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/12_dvAdasakanipAto/</guid>
      <description>&lt;p&gt;१२. द्वादसकनिपातो&lt;/p&gt;&#xA;&lt;h2 id=&#34;१-सलवतथरगथ&#34;&gt;१. सीलवत्थेरगाथा&lt;/h2&gt;&#xA;&lt;p&gt;६०८.&lt;br&gt;&#xA;‘‘सीलमेविध सिक्खेथ, अस्मिं लोके सुसिक्खितम्।&lt;br&gt;&#xA;सीलं हि सब्बसम्पत्तिं, उपनामेति सेवितं॥&lt;br&gt;&#xA;६०९.&lt;br&gt;&#xA;‘‘सीलं रक्खेय्य मेधावी, पत्थयानो तयो सुखे।&lt;br&gt;&#xA;पसंसं वित्तिलाभञ्च, पेच्च सग्गे पमोदनं [पेच्च सग्गे च मोदनं (सी॰ पी॰)]॥&lt;br&gt;&#xA;६१०.&lt;br&gt;&#xA;‘‘सीलवा हि बहू मित्ते, सञ्ञमेनाधिगच्छति।&lt;br&gt;&#xA;दुस्सीलो पन मित्तेहि, धंसते पापमाचरं॥&lt;br&gt;&#xA;६११.&lt;br&gt;&#xA;‘‘अवण्णञ्च अकित्तिञ्च, दुस्सीलो लभते नरो।&lt;br&gt;&#xA;वण्णं कित्तिं पसंसञ्च, सदा लभति सीलवा॥&lt;br&gt;&#xA;६१२.&lt;br&gt;&#xA;‘‘आदि सीलं पतिट्ठा च, कल्याणानञ्च मातुकम्।&lt;br&gt;&#xA;पमुखं सब्बधम्मानं, तस्मा सीलं विसोधये॥&lt;br&gt;&#xA;६१३.&lt;br&gt;&#xA;‘‘वेला च संवरं सीलं [संवरो सीलं (सी॰), संवरसीलं (सी॰ अट्ठ॰)], चित्तस्स अभिहासनम्।&lt;br&gt;&#xA;तित्थञ्च सब्बबुद्धानं, तस्मा सीलं विसोधये॥&lt;br&gt;&#xA;६१४.&lt;br&gt;&#xA;‘‘सीलं बलं अप्पटिमं, सीलं आवुधमुत्तमम्।&lt;br&gt;&#xA;सीलमाभरणं सेट्ठं, सीलं कवचमब्भुतं॥&lt;br&gt;&#xA;६१५.&lt;br&gt;&#xA;‘‘सीलं सेतु महेसक्खो, सीलं गन्धो अनुत्तरो।&lt;br&gt;&#xA;सीलं विलेपनं सेट्ठं, येन वाति दिसोदिसं॥&lt;br&gt;&#xA;६१६.&lt;br&gt;&#xA;‘‘सीलं सम्बलमेवग्गं, सीलं पाथेय्यमुत्तमम्।&lt;br&gt;&#xA;सीलं सेट्ठो अतिवाहो, येन याति दिसोदिसं॥&lt;br&gt;&#xA;६१७.&lt;br&gt;&#xA;‘‘इधेव निन्दं लभति, पेच्चापाये च दुम्मनो।&lt;br&gt;&#xA;सब्बत्थ दुम्मनो बालो, सीलेसु असमाहितो॥&lt;br&gt;&#xA;६१८.&lt;br&gt;&#xA;‘‘इधेव कित्तिं लभति, पेच्च सग्गे च सुम्मनो।&lt;br&gt;&#xA;सब्बत्थ सुमनो धीरो, सीलेसु सुसमाहितो॥&lt;br&gt;&#xA;६१९.&lt;br&gt;&#xA;‘‘सीलमेव इध अग्गं, पञ्ञवा पन उत्तमो।&lt;br&gt;&#xA;मनुस्सेसु च देवेसु, सीलपञ्ञाणतो जय’’न्ति॥&lt;br&gt;&#xA;… सीलवो थेरो…।&lt;/p&gt;</description>
    </item>
    <item>
      <title>१३. तेरसनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/13_terasanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/13_terasanipAto/</guid>
      <description>&lt;p&gt;१३. तेरसनिपातो&lt;/p&gt;&#xA;&lt;h2 id=&#34;१-सणकळवसतथरगथ&#34;&gt;१. सोणकोळिविसत्थेरगाथा&lt;/h2&gt;&#xA;&lt;p&gt;६३२.&lt;br&gt;&#xA;‘‘याहु रट्ठे समुक्कट्ठो, रञ्ञो अङ्गस्स पद्धगू [पत्थगू (स्या॰), पट्ठगू (क॰)]।&lt;br&gt;&#xA;स्वाज्ज धम्मेसु उक्कट्ठो, सोणो दुक्खस्स पारगू॥&lt;br&gt;&#xA;६३३.&lt;br&gt;&#xA;‘‘पञ्च छिन्दे पञ्च जहे, पञ्च चुत्तरि भावये।&lt;br&gt;&#xA;पञ्चसङ्गातिगो भिक्खु, ओघतिण्णोति वुच्चति॥&lt;br&gt;&#xA;६३४.&lt;br&gt;&#xA;‘‘उन्नळस्स पमत्तस्स, बाहिरासस्स [बाहिरासयस्स (क॰)] भिक्खुनो।&lt;br&gt;&#xA;सीलं समाधि पञ्ञा च, पारिपूरिं न गच्छति॥&lt;br&gt;&#xA;६३५.&lt;br&gt;&#xA;‘‘यञ्हि किच्चं अपविद्धं [तदपविद्धं (सी॰ स्या॰)], अकिच्चं पन करीयति।&lt;br&gt;&#xA;उन्नळानं पमत्तानं, तेसं वड्ढन्ति आसवा॥&lt;br&gt;&#xA;६३६.&lt;br&gt;&#xA;‘‘येसञ्च सुसमारद्धा, निच्चं कायगता सति।&lt;br&gt;&#xA;अकिच्चं ते न सेवन्ति, किच्चे सातच्चकारिनो।&lt;br&gt;&#xA;सतानं सम्पजानानं, अत्थं गच्छन्ति आसवा॥&lt;br&gt;&#xA;६३७.&lt;br&gt;&#xA;‘‘उजुमग्गम्हि अक्खाते, गच्छथ मा निवत्तथ।&lt;br&gt;&#xA;अत्तना चोदयत्तानं, निब्बानमभिहारये॥&lt;br&gt;&#xA;६३८.&lt;br&gt;&#xA;‘‘अच्चारद्धम्हि वीरियम्हि, सत्था लोके अनुत्तरो।&lt;br&gt;&#xA;वीणोपमं करित्वा मे, धम्मं देसेसि चक्खुमा।&lt;br&gt;&#xA;तस्साहं वचनं सुत्वा, विहासिं सासने रतो॥&lt;br&gt;&#xA;६३९.&lt;br&gt;&#xA;‘‘समथं पटिपादेसिं, उत्तमत्थस्स पत्तिया।&lt;br&gt;&#xA;तिस्सो विज्जा अनुप्पत्ता, कतं बुद्धस्स सासनं॥&lt;br&gt;&#xA;६४०.&lt;br&gt;&#xA;‘‘नेक्खम्मे [निक्खमे (क॰), नेक्खम्मं (महाव॰ २४४; अ॰ नि॰ ६.५५)] अधिमुत्तस्स, पविवेकञ्च चेतसो।&lt;br&gt;&#xA;अब्यापज्झाधिमुत्तस्स [अब्यापज्झाधिम्हत्तस्स (क॰)], उपादानक्खयस्स च॥&lt;br&gt;&#xA;६४१.&lt;br&gt;&#xA;‘‘तण्हक्खयाधिमुत्तस्स, असम्मोहञ्च चेतसो।&lt;br&gt;&#xA;दिस्वा आयतनुप्पादं, सम्मा चित्तं विमुच्चति॥&lt;br&gt;&#xA;६४२.&lt;br&gt;&#xA;‘‘तस्स सम्मा विमुत्तस्स, सन्तचित्तस्स भिक्खुनो।&lt;br&gt;&#xA;कतस्स पटिचयो नत्थि, करणीयं न विज्जति॥&lt;br&gt;&#xA;६४३.&lt;br&gt;&#xA;‘‘सेलो यथा एकघनो [एकघनो (क॰)], वातेन न समीरति।&lt;br&gt;&#xA;एवं रूपा रसा सद्दा, गन्धा फस्सा च केवला॥&lt;br&gt;&#xA;६४४.&lt;br&gt;&#xA;‘‘इट्ठा धम्मा अनिट्ठा च, नप्पवेधेन्ति तादिनो।&lt;br&gt;&#xA;ठितं चित्तं विसञ्ञुत्तं, वयञ्चस्सानुपस्सती’’ति॥&lt;br&gt;&#xA;… सोणो कोळिविसो थेरो…।&lt;br&gt;&#xA;तेरसनिपातो निट्ठितो।&lt;br&gt;&#xA;तत्रुद्दानं –&lt;br&gt;&#xA;सोणो कोळिविसो थेरो, एकोयेव महिद्धिको।&lt;br&gt;&#xA;तेरसम्हि निपातम्हि, गाथायो चेत्थ तेरसाति॥&lt;/p&gt;</description>
    </item>
    <item>
      <title>१४. चुद्दसकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/14_chuddasakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/14_chuddasakanipAto/</guid>
      <description>&lt;p&gt;१४. चुद्दसकनिपातो&lt;/p&gt;&#xA;&lt;h2 id=&#34;१-खदरवनयरवततथरगथ&#34;&gt;१. खदिरवनियरेवतत्थेरगाथा&lt;/h2&gt;&#xA;&lt;p&gt;६४५.&lt;br&gt;&#xA;‘‘यदा अहं पब्बजितो, अगारस्मानगारियम्।&lt;br&gt;&#xA;नाभिजानामि सङ्कप्पं, अनरियं दोससंहितं॥&lt;br&gt;&#xA;६४६.&lt;br&gt;&#xA;‘‘‘इमे हञ्ञन्तु वज्झन्तु, दुक्खं पप्पोन्तु पाणिनो’।&lt;br&gt;&#xA;सङ्कप्पं नाभिजानामि, इमस्मिं दीघमन्तरे॥&lt;br&gt;&#xA;६४७.&lt;br&gt;&#xA;‘‘मेत्तञ्च अभिजानामि, अप्पमाणं सुभावितम्।&lt;br&gt;&#xA;अनुपुब्बं परिचितं, यथा बुद्धेन देसितं॥&lt;br&gt;&#xA;६४८.&lt;br&gt;&#xA;‘‘सब्बमित्तो सब्बसखो, सब्बभूतानुकम्पको।&lt;br&gt;&#xA;मेत्तचित्तञ्च [मेत्तं चित्तं (सी॰ स्या॰)] भावेमि, अब्यापज्जरतो [अब्यापज्झरतो (सी॰ स्या॰)] सदा॥&lt;br&gt;&#xA;६४९.&lt;br&gt;&#xA;‘‘असंहीरं असंकुप्पं, चित्तं आमोदयामहम्।&lt;br&gt;&#xA;ब्रह्मविहारं भावेमि, अकापुरिससेवितं॥&lt;br&gt;&#xA;६५०.&lt;br&gt;&#xA;‘‘अवितक्कं समापन्नो, सम्मासम्बुद्धसावको।&lt;br&gt;&#xA;अरियेन तुण्हीभावेन, उपेतो होति तावदे॥&lt;br&gt;&#xA;६५१.&lt;br&gt;&#xA;‘‘यथापि पब्बतो सेलो, अचलो सुप्पतिट्ठितो।&lt;br&gt;&#xA;एवं मोहक्खया भिक्खु, पब्बतोव न वेधति॥&lt;br&gt;&#xA;६५२.&lt;br&gt;&#xA;‘‘अनङ्गणस्स पोसस्स, निच्चं सुचिगवेसिनो।&lt;br&gt;&#xA;वालग्गमत्तं पापस्स, अब्भमत्तंव खायति॥&lt;br&gt;&#xA;६५३.&lt;br&gt;&#xA;‘‘नगरं यथा पच्चन्तं, गुत्तं सन्तरबाहिरम्।&lt;br&gt;&#xA;एवं गोपेथ अत्तानं, खणो वो मा उपच्चगा॥&lt;br&gt;&#xA;६५४.&lt;br&gt;&#xA;‘‘नाभिनन्दामि मरणं, नाभिनन्दामि जीवितम्।&lt;br&gt;&#xA;कालञ्च पटिकङ्खामि, निब्बिसं भतको यथा॥&lt;br&gt;&#xA;६५५.&lt;br&gt;&#xA;‘‘नाभिनन्दामि मरणं…पे॰… सम्पजानो पतिस्सतो॥&lt;br&gt;&#xA;६५६.&lt;br&gt;&#xA;‘‘परिचिण्णो मया सत्था, कतं बुद्धस्स सासनम्।&lt;br&gt;&#xA;ओहितो गरुको भारो, भवनेत्ति समूहता॥&lt;br&gt;&#xA;६५७.&lt;br&gt;&#xA;‘‘यस्स चत्थाय पब्बजितो, अगारस्मानगारियम्।&lt;br&gt;&#xA;सो मे अत्थो अनुप्पत्तो, सब्बसंयोजनक्खयो॥&lt;br&gt;&#xA;६५८.&lt;br&gt;&#xA;‘‘सम्पादेथप्पमादेन, एसा मे अनुसासनी।&lt;br&gt;&#xA;हन्दाहं परिनिब्बिस्सं, विप्पमुत्तोम्हि सब्बधी’’ति॥&lt;br&gt;&#xA;… खदिरवनियरेवतो थेरो…।&lt;/p&gt;</description>
    </item>
    <item>
      <title>१५. सोळसकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/15_soLasakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/15_soLasakanipAto/</guid>
      <description>&lt;p&gt;१५. सोळसकनिपातो&lt;/p&gt;&#xA;&lt;h2 id=&#34;१-अञञसकणडञञतथरगथ&#34;&gt;१. अञ्ञासिकोण्डञ्ञत्थेरगाथा&lt;/h2&gt;&#xA;&lt;p&gt;६७३.&lt;br&gt;&#xA;‘‘एस भिय्यो पसीदामि, सुत्वा धम्मं महारसम्।&lt;br&gt;&#xA;विरागो देसितो धम्मो, अनुपादाय सब्बसो॥&lt;br&gt;&#xA;६७४.&lt;br&gt;&#xA;‘‘बहूनि लोके चित्रानि, अस्मिं पथविमण्डले।&lt;br&gt;&#xA;मथेन्ति मञ्ञे सङ्कप्पं, सुभं रागूपसंहितं॥&lt;br&gt;&#xA;६७५.&lt;br&gt;&#xA;‘‘रजमुहतञ्च वातेन, यथा मेघोपसम्मये।&lt;br&gt;&#xA;एवं सम्मन्ति सङ्कप्पा, यदा पञ्ञाय पस्सति॥&lt;br&gt;&#xA;६७६.&lt;br&gt;&#xA;[ध॰ प॰ २७७ धम्मपदे] ‘‘सब्बे सङ्खारा अनिच्चाति, यदा पञ्ञाय पस्सति।&lt;br&gt;&#xA;अथ निब्बिन्दति दुक्खे, एस मग्गो विसुद्धिया॥&lt;br&gt;&#xA;६७७ .&lt;br&gt;&#xA;[ध॰ प॰ २७८ धम्मपदे] ‘‘सब्बे सङ्खारा दुक्खाति, यदा पञ्ञाय पस्सति&lt;br&gt;&#xA;अथ निब्बिन्दति दुक्खे, एस मग्गो विसुद्धिया॥&lt;br&gt;&#xA;६७८.&lt;br&gt;&#xA;[ध॰ प॰ २७९ धम्मपदे] ‘‘सब्बे धम्मा अनत्ताति, यदा पञ्ञाय पस्सति।&lt;br&gt;&#xA;अथ निब्बिन्दति दुक्खे, एस मग्गो विसुद्धिया॥&lt;br&gt;&#xA;६७९.&lt;br&gt;&#xA;‘‘बुद्धानुबुद्धो यो थेरो, कोण्डञ्ञो तिब्बनिक्कमो।&lt;br&gt;&#xA;पहीनजातिमरणो, ब्रह्मचरियस्स केवली॥&lt;br&gt;&#xA;६८०.&lt;br&gt;&#xA;‘‘ओघपासो दळ्हखिलो [दळ्हो खिलो (स्या॰ क॰)], पब्बतो दुप्पदालयो।&lt;br&gt;&#xA;छेत्वा खिलञ्च पासञ्च, सेलं भेत्वान [छेत्वान (क॰)] दुब्भिदम्।&lt;br&gt;&#xA;तिण्णो पारङ्गतो झायी, मुत्तो सो मारबन्धना॥&lt;br&gt;&#xA;६८१.&lt;br&gt;&#xA;‘‘उद्धतो चपलो भिक्खु, मित्ते आगम्म पापके।&lt;br&gt;&#xA;संसीदति महोघस्मिं, ऊमिया पटिकुज्जितो॥&lt;br&gt;&#xA;६८२.&lt;br&gt;&#xA;‘‘अनुद्धतो अचपलो, निपको संवुतिन्द्रियो।&lt;br&gt;&#xA;कल्याणमित्तो मेधावी, दुक्खस्सन्तकरो सिया॥&lt;br&gt;&#xA;६८३.&lt;br&gt;&#xA;‘‘कालपब्बङ्गसङ्कासो, किसो धमनिसन्थतो।&lt;br&gt;&#xA;मत्तञ्ञू अन्नपानस्मिं, अदीनमनसो नरो॥&lt;br&gt;&#xA;६८४.&lt;br&gt;&#xA;‘‘फुट्ठो डंसेहि मकसेहि, अरञ्ञस्मिं ब्रहावने।&lt;br&gt;&#xA;नागो सङ्गामसीसेव, सतो तत्राधिवासये॥&lt;br&gt;&#xA;६८५.&lt;br&gt;&#xA;‘‘नाभिनन्दामि मरणं…पे॰… निब्बिसं भतको यथा॥&lt;br&gt;&#xA;६८६.&lt;br&gt;&#xA;‘‘नाभिनन्दामि मरणं…पे॰… सम्पजानाए पतिस्सतो॥&lt;br&gt;&#xA;६८७.&lt;br&gt;&#xA;‘‘परिचिण्णो मया सत्था…पे॰… भवनेत्ति समूहता॥&lt;br&gt;&#xA;६८८.&lt;br&gt;&#xA;‘‘यस्स चत्थाय पब्बजितो, अगारस्मानगारियम्।&lt;br&gt;&#xA;सो मे अत्थो अनुप्पत्तो, किं मे सद्धिविहारिना’’ति॥&lt;br&gt;&#xA;… अञ्ञासिकोण्डञ्ञो [अञ्ञाकोण्डञ्ञो (सी॰ स्या॰)] थेरो…।&lt;/p&gt;</description>
    </item>
    <item>
      <title>१६. वीसतिनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/16_vIsatinipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/16_vIsatinipAto/</guid>
      <description>&lt;p&gt;१६. वीसतिनिपातो&lt;/p&gt;&#xA;&lt;h2 id=&#34;१-अधमतततथरगथ&#34;&gt;१. अधिमुत्तत्थेरगाथा&lt;/h2&gt;&#xA;&lt;p&gt;७०५.&lt;br&gt;&#xA;‘‘यञ्ञत्थं वा धनत्थं वा, ये हनाम मयं पुरे।&lt;br&gt;&#xA;अवसेसं [अवसे तं (सी॰ अट्ठ॰ मूलपाठो), अवसेसानं (अट्ठ॰?)] भयं होति, वेधन्ति विलपन्ति च॥&lt;br&gt;&#xA;७०६.&lt;br&gt;&#xA;‘‘तस्स ते नत्थि भीतत्तं, भिय्यो वण्णो पसीदति।&lt;br&gt;&#xA;कस्मा न परिदेवेसि, एवरूपे महब्भये॥&lt;br&gt;&#xA;७०७.&lt;br&gt;&#xA;‘‘नत्थि चेतसिकं दुक्खं, अनपेक्खस्स गामणि।&lt;br&gt;&#xA;अतिक्कन्ता भया सब्बे, खीणसंयोजनस्स वे॥&lt;br&gt;&#xA;७०८.&lt;br&gt;&#xA;‘‘खीणाय भवनेत्तिया, दिट्ठे धम्मे यथातथे।&lt;br&gt;&#xA;न भयं मरणे होति, भारनिक्खेपने यथा॥&lt;br&gt;&#xA;७०९.&lt;br&gt;&#xA;‘‘सुचिण्णं ब्रह्मचरियं मे, मग्गो चापि सुभावितो।&lt;br&gt;&#xA;मरणे मे भयं नत्थि, रोगानमिव सङ्खये॥&lt;br&gt;&#xA;७१०.&lt;br&gt;&#xA;‘‘सुचिण्णं ब्रह्मचरियं मे, मग्गो चापि सुभावितो।&lt;br&gt;&#xA;निरस्सादा भवा दिट्ठा, विसं पित्वाव [पीत्वाव (सी॰)] छड्डितं॥&lt;br&gt;&#xA;७११.&lt;br&gt;&#xA;‘‘पारगू अनुपादानो, कतकिच्चो अनासवो।&lt;br&gt;&#xA;तुट्ठो आयुक्खया होति, मुत्तो आघातना यथा॥&lt;br&gt;&#xA;७१२.&lt;br&gt;&#xA;‘‘उत्तमं धम्मतं पत्तो, सब्बलोके अनत्थिको।&lt;br&gt;&#xA;आदित्ताव घरा मुत्तो, मरणस्मिं न सोचति॥&lt;br&gt;&#xA;७१३.&lt;br&gt;&#xA;‘‘यदत्थि सङ्गतं किञ्चि, भवो वा यत्थ लब्भति।&lt;br&gt;&#xA;सब्बं अनिस्सरं एतं, इति वुत्तं महेसिना॥&lt;br&gt;&#xA;७१४.&lt;br&gt;&#xA;‘‘यो तं तथा पजानाति, यथा बुद्धेन देसितम्।&lt;br&gt;&#xA;न गण्हाति भवं किञ्चि, सुतत्तंव अयोगुळं॥&lt;br&gt;&#xA;७१५.&lt;br&gt;&#xA;‘‘न मे होति ‘अहोसि’न्ति, ‘भविस्स’न्ति न होति मे।&lt;br&gt;&#xA;सङ्खारा विगमिस्सन्ति, तत्थ का परिदेवना॥&lt;br&gt;&#xA;७१६.&lt;br&gt;&#xA;‘‘सुद्धं धम्मसमुप्पादं, सुद्धं सङ्खारसन्ततिम्।&lt;br&gt;&#xA;पस्सन्तस्स यथाभूतं, न भयं होति गामणि॥&lt;br&gt;&#xA;७१७.&lt;br&gt;&#xA;‘‘तिणकट्ठसमं लोकं, यदा पञ्ञाय पस्सति।&lt;br&gt;&#xA;ममत्तं सो असंविन्दं, ‘नत्थि मे’ति न सोचति॥&lt;br&gt;&#xA;७१८.&lt;br&gt;&#xA;‘‘उक्कण्ठामि सरीरेन, भवेनम्हि अनत्थिको।&lt;br&gt;&#xA;सोयं भिज्जिस्सति कायो, अञ्ञो च न भविस्सति॥&lt;br&gt;&#xA;७१९.&lt;br&gt;&#xA;‘‘यं वो किच्चं सरीरेन, तं करोथ यदिच्छथ।&lt;br&gt;&#xA;न मे तप्पच्चया तत्थ, दोसो पेमञ्च हेहिति’’॥&lt;br&gt;&#xA;७२०.&lt;br&gt;&#xA;तस्स तं वचनं सुत्वा, अब्भुतं लोमहंसनम्।&lt;br&gt;&#xA;सत्थानि निक्खिपित्वान, माणवा एतदब्रवुं॥&lt;br&gt;&#xA;७२१.&lt;br&gt;&#xA;‘‘किं भदन्ते करित्वान, को वा आचरियो तव।&lt;br&gt;&#xA;कस्स सासनमागम्म, लब्भते तं असोकता’’॥&lt;br&gt;&#xA;७२२.&lt;br&gt;&#xA;‘‘सब्बञ्ञू सब्बदस्सावी, जिनो आचरियो मम।&lt;br&gt;&#xA;महाकारुणिको सत्था, सब्बलोकतिकिच्छको॥&lt;br&gt;&#xA;७२३.&lt;br&gt;&#xA;‘‘तेनायं देसितो धम्मो, खयगामी अनुत्तरो।&lt;br&gt;&#xA;तस्स सासनमागम्म, लब्भते तं असोकता’’॥&lt;br&gt;&#xA;७२४.&lt;br&gt;&#xA;सुत्वान चोरा इसिनो सुभासितं, निक्खिप्प सत्थानि च आवुधानि च।&lt;br&gt;&#xA;तम्हा च कम्मा विरमिंसु एके, एके च पब्बज्जमरोचयिंसु॥&lt;br&gt;&#xA;७२५.&lt;br&gt;&#xA;ते पब्बजित्वा सुगतस्स सासने, भावेत्व बोज्झङ्गबलानि पण्डिता।&lt;br&gt;&#xA;उदग्गचित्ता सुमना कतिन्द्रिया, फुसिंसु निब्बानपदं असङ्खतन्ति॥&lt;br&gt;&#xA;…अधिमुत्तो थेरो…।&lt;/p&gt;</description>
    </item>
    <item>
      <title>१७. तिंसनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/17_tiMsanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/17_tiMsanipAto/</guid>
      <description>&lt;p&gt;१७. तिंसनिपातो&lt;/p&gt;&#xA;&lt;h2 id=&#34;१-फससतथरगथ&#34;&gt;१. फुस्सत्थेरगाथा&lt;/h2&gt;&#xA;&lt;p&gt;९४९.&lt;br&gt;&#xA;पासादिके बहू दिस्वा, भावितत्ते सुसंवुते।&lt;br&gt;&#xA;इसि पण्डरसगोत्तो [पण्डरस्स गोत्तो (सी॰)], अपुच्छि फुस्ससव्हयं॥&lt;br&gt;&#xA;९५०.&lt;br&gt;&#xA;‘‘किंछन्दा किमधिप्पाया, किमाकप्पा भविस्सरे।&lt;br&gt;&#xA;अनागतम्हि कालम्हि, तं मे अक्खाहि पुच्छितो’’॥&lt;br&gt;&#xA;९५१.&lt;br&gt;&#xA;‘‘सुणोहि वचनं मय्हं, इसिपण्डरसव्हय।&lt;br&gt;&#xA;सक्कच्चं उपधारेहि, आचिक्खिस्साम्यनागतं॥&lt;br&gt;&#xA;९५२.&lt;br&gt;&#xA;‘‘कोधना उपनाही च, मक्खी थम्भी सठा बहू।&lt;br&gt;&#xA;उस्सुकी नानावादा च, भविस्सन्ति अनागते॥&lt;br&gt;&#xA;९५३.&lt;br&gt;&#xA;‘‘अञ्ञातमानिनो धम्मे, गम्भीरे तीरगोचरा।&lt;br&gt;&#xA;लहुका अगरु धम्मे, अञ्ञमञ्ञमगारवा॥&lt;br&gt;&#xA;९५४.&lt;br&gt;&#xA;‘‘बहू आदीनवा लोके, उप्पज्जिस्सन्त्यनागते।&lt;br&gt;&#xA;सुदेसितं इमं धम्मं, किलेसेस्सन्ति [किलेसिस्सन्ति (सी॰), किलिसिस्सन्ति (स्या॰ क॰)] दुम्मती॥&lt;br&gt;&#xA;९५५.&lt;br&gt;&#xA;‘‘गुणहीनापि सङ्घम्हि, वोहरन्ता विसारदा।&lt;br&gt;&#xA;बलवन्तो भविस्सन्ति, मुखरा अस्सुताविनो॥&lt;br&gt;&#xA;९५६.&lt;br&gt;&#xA;‘‘गुणवन्तोपि सङ्घम्हि, वोहरन्ता यथात्थतो।&lt;br&gt;&#xA;दुब्बला ते भविस्सन्ति, हिरीमना अनत्थिका॥&lt;br&gt;&#xA;९५७.&lt;br&gt;&#xA;‘‘रजतं जातरूपञ्च, खेत्तं वत्थुमजेळकम्।&lt;br&gt;&#xA;दासिदासञ्च दुम्मेधा, सादियिस्सन्त्यनागते॥&lt;br&gt;&#xA;९५८.&lt;br&gt;&#xA;‘‘उज्झानसञ्ञिनो बाला, सीलेसु असमाहिता।&lt;br&gt;&#xA;उन्नळा विचरिस्सन्ति, कलहाभिरता मगा॥&lt;br&gt;&#xA;९५९.&lt;br&gt;&#xA;‘‘उद्धता च भविस्सन्ति, नीलचीवरपारुता।&lt;br&gt;&#xA;कुहा थद्धा लपा सिङ्गी, चरिस्सन्त्यरिया विय॥&lt;br&gt;&#xA;९६०.&lt;br&gt;&#xA;‘‘तेलसण्ठेहि केसेहि, चपला अञ्जनक्खिका।&lt;br&gt;&#xA;रथियाय गमिस्सन्ति, दन्तवण्णिकपारुता॥&lt;br&gt;&#xA;९६१.&lt;br&gt;&#xA;‘‘अजेगुच्छं विमुत्तेहि, सुरत्तं अरहद्धजम्।&lt;br&gt;&#xA;जिगुच्छिस्सन्ति कासावं, ओदातेसु समुच्छिता [ओदाते सुसमुच्छिता (सी॰)]॥&lt;br&gt;&#xA;९६२.&lt;br&gt;&#xA;‘‘लाभकामा भविस्सन्ति, कुसीता हीनवीरिया।&lt;br&gt;&#xA;किच्छन्ता वनपत्थानि, गामन्तेसु वसिस्सरे॥&lt;br&gt;&#xA;९६३.&lt;br&gt;&#xA;‘‘ये ये लाभं लभिस्सन्ति, मिच्छाजीवरता सदा।&lt;br&gt;&#xA;ते तेव अनुसिक्खन्ता, भजिस्सन्ति असंयता॥&lt;br&gt;&#xA;९६४.&lt;br&gt;&#xA;‘‘ये ये अलाभिनो लाभं, न ते पुज्जा भविस्सरे।&lt;br&gt;&#xA;सुपेसलेपि ते धीरे, सेविस्सन्ति न ते तदा॥&lt;br&gt;&#xA;९६५.&lt;br&gt;&#xA;‘‘मिलक्खुरजनं रत्तं [पिलक्खरजनं रत्तं (?)], गरहन्ता सकं धजम्।&lt;br&gt;&#xA;तित्थियानं धजं केचि, धारिस्सन्त्यवदातकं॥&lt;br&gt;&#xA;९६६.&lt;br&gt;&#xA;‘‘अगारवो च कासावे, तदा तेसं भविस्सति।&lt;br&gt;&#xA;पटिसङ्खा च कासावे, भिक्खूनं न भविस्सति॥&lt;br&gt;&#xA;९६७.&lt;br&gt;&#xA;‘‘अभिभूतस्स दुक्खेन, सल्लविद्धस्स रुप्पतो।&lt;br&gt;&#xA;पटिसङ्खा महाघोरा, नागस्सासि अचिन्तिया॥&lt;br&gt;&#xA;९६८.&lt;br&gt;&#xA;‘‘छद्दन्तो हि तदा दिस्वा, सुरत्तं अरहद्धजम्।&lt;br&gt;&#xA;तावदेव भणी गाथा, गजो अत्थोपसंहिता’’॥&lt;br&gt;&#xA;९६९.&lt;br&gt;&#xA;[ध॰ प॰ ९; जा॰ १.२.१४१; १.१६.१२२] ‘‘अनिक्कसावो कासावं, यो वत्थं परिधस्सति [परिदहिस्सति (सी॰ स्या॰)]।&lt;br&gt;&#xA;अपेतो दमसच्चेन, न सो कासावमरहति॥&lt;br&gt;&#xA;९७०.&lt;br&gt;&#xA;‘‘यो च वन्तकासावस्स, सीलेसु सुसमाहितो।&lt;br&gt;&#xA;उपेतो दमसच्चेन, स वे कासावमरहति॥&lt;br&gt;&#xA;९७१.&lt;br&gt;&#xA;‘‘विपन्नसीलो दुम्मेधो, पाकटो कामकारियो।&lt;br&gt;&#xA;विब्भन्तचित्तो निस्सुक्को, न सो कासावमरहति॥&lt;br&gt;&#xA;९७२.&lt;br&gt;&#xA;‘‘यो च सीलेन सम्पन्नो, वीतरागो समाहितो।&lt;br&gt;&#xA;ओदातमनसङ्कप्पो, स वे कासावमरहति॥&lt;br&gt;&#xA;९७३.&lt;br&gt;&#xA;‘‘उद्धतो उन्नळो बालो, सीलं यस्स न विज्जति।&lt;br&gt;&#xA;ओदातकं अरहति, कासावं किं करिस्सति॥&lt;br&gt;&#xA;९७४.&lt;br&gt;&#xA;‘‘भिक्खू च भिक्खुनियो च, दुट्ठचित्ता अनादरा।&lt;br&gt;&#xA;तादीनं मेत्तचित्तानं, निग्गण्हिस्सन्त्यनागते॥&lt;br&gt;&#xA;९७५.&lt;br&gt;&#xA;‘‘सिक्खापेन्तापि थेरेहि, बाला चीवरधारणम्।&lt;br&gt;&#xA;न सुणिस्सन्ति दुम्मेधा, पाकटा कामकारिया॥&lt;br&gt;&#xA;९७६.&lt;br&gt;&#xA;‘‘ते तथा सिक्खिता बाला, अञ्ञमञ्ञं अगारवा।&lt;br&gt;&#xA;नादियिस्सन्तुपज्झाये, खळुङ्को विय सारथिं॥&lt;br&gt;&#xA;९७७.&lt;br&gt;&#xA;‘‘एवं अनागतद्धानं, पटिपत्ति भविस्सति।&lt;br&gt;&#xA;भिक्खूनं भिक्खुनीनञ्च, पत्ते कालम्हि पच्छिमे॥&lt;br&gt;&#xA;९७८.&lt;br&gt;&#xA;‘‘पुरा आगच्छते एतं, अनागतं महब्भयम्।&lt;br&gt;&#xA;सुब्बचा होथ सखिला, अञ्ञमञ्ञं सगारवा॥&lt;br&gt;&#xA;९७९.&lt;br&gt;&#xA;‘‘मेत्तचित्ता कारुणिका, होथ सीलेसु संवुता।&lt;br&gt;&#xA;आरद्धवीरिया पहितत्ता, निच्चं दळ्हपरक्कमा॥&lt;br&gt;&#xA;९८०.&lt;br&gt;&#xA;‘‘पमादं भयतो दिस्वा, अप्पमादञ्च खेमतो।&lt;br&gt;&#xA;भावेथट्ठङ्गिकं मग्गं, फुसन्ता अमतं पद’’न्ति॥&lt;br&gt;&#xA;… फुस्सो थेरो…।&lt;/p&gt;</description>
    </item>
    <item>
      <title>१८. चत्तालीसनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/18_chattAlIsanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/18_chattAlIsanipAto/</guid>
      <description>&lt;p&gt;१८. चत्तालीसनिपातो&lt;/p&gt;&#xA;&lt;h2 id=&#34;१-महकससपतथरगथ&#34;&gt;१. महाकस्सपत्थेरगाथा&lt;/h2&gt;&#xA;&lt;p&gt;१०५४.&lt;br&gt;&#xA;‘‘न गणेन पुरक्खतो चरे, विमनो होति समाधि दुल्लभो।&lt;br&gt;&#xA;नानाजनसङ्गहो दुखो, इति दिस्वान गणं न रोचये॥&lt;br&gt;&#xA;१०५५.&lt;br&gt;&#xA;‘‘न कुलानि उपब्बजे मुनि, विमनो होति समाधि दुल्लभो।&lt;br&gt;&#xA;सो उस्सुक्को रसानुगिद्धो, अत्थं रिञ्चति यो सुखावहो॥&lt;br&gt;&#xA;१०५६.&lt;br&gt;&#xA;‘‘पङ्कोति हि नं अवेदयुं, यायं वन्दनपूजना कुलेसु।&lt;br&gt;&#xA;सुखुमं सल्ल दुरुब्बहं, सक्कारो कापुरिसेन दुज्जहो॥&lt;br&gt;&#xA;१०५७.&lt;br&gt;&#xA;‘‘सेनासनम्हा ओरुय्ह, नगरं पिण्डाय पाविसिम्।&lt;br&gt;&#xA;भुञ्जन्तं पुरिसं कुट्ठिं, सक्कच्चं तं उपट्ठहिं॥&lt;br&gt;&#xA;१०५८.&lt;br&gt;&#xA;‘‘सो मे [तं (सी॰ क॰)] पक्केन हत्थेन, आलोपं उपनामयि।&lt;br&gt;&#xA;आलोपं पक्खिपन्तस्स, अङ्गुलि चेत्थ [पेत्थ (सी॰ क॰)] छिज्जथ॥&lt;br&gt;&#xA;१०५९.&lt;br&gt;&#xA;‘‘कुट्टमूलञ्च [कुड्डमूलञ्च (सी॰ स्या॰)] निस्साय, आलोपं तं अभुञ्जिसम्।&lt;br&gt;&#xA;भुञ्जमाने वा भुत्ते वा, जेगुच्छं मे न विज्जति॥&lt;br&gt;&#xA;१०६०.&lt;br&gt;&#xA;‘‘उत्तिट्ठपिण्डो आहारो, पूतिमुत्तञ्च ओसधम्।&lt;br&gt;&#xA;सेनासनं रुक्खमूलं, पंसुकूलञ्च चीवरम्।&lt;br&gt;&#xA;यस्सेते अभिसम्भुत्वा [अभिभुञ्जति (?)], स वे चातुद्दिसो नरो॥&lt;br&gt;&#xA;१०६१.&lt;br&gt;&#xA;‘‘यत्थ एके विहञ्ञन्ति, आरुहन्ता सिलुच्चयम्।&lt;br&gt;&#xA;तस्स बुद्धस्स दायादो, सम्पजानो पतिस्सतो।&lt;br&gt;&#xA;इद्धिबलेनुपत्थद्धो , कस्सपो अभिरूहति॥&lt;br&gt;&#xA;१०६२.&lt;br&gt;&#xA;‘‘पिण्डपातपटिक्कन्तो , सेलमारुय्ह कस्सपो।&lt;br&gt;&#xA;झायति अनुपादानो, पहीनभयभेरवो॥&lt;br&gt;&#xA;१०६३.&lt;br&gt;&#xA;‘‘पिण्डपातपटिक्कन्तो, सेलमारुय्ह कस्सपो।&lt;br&gt;&#xA;झायति अनुपादानो, डय्हमानेसु निब्बुतो॥&lt;br&gt;&#xA;१०६४.&lt;br&gt;&#xA;‘‘पिण्डपातपटिक्कन्तो, सेलमारुय्ह कस्सपो।&lt;br&gt;&#xA;झायति अनुपादानो, कतकिच्चो अनासवो॥&lt;br&gt;&#xA;१०६५.&lt;br&gt;&#xA;‘‘करेरिमालावितता , भूमिभागा मनोरमा।&lt;br&gt;&#xA;कुञ्जराभिरुदा रम्मा, ते सेला रमयन्ति मं॥&lt;br&gt;&#xA;१०६६.&lt;br&gt;&#xA;‘‘नीलब्भवण्णा रुचिरा, वारिसीता सुचिन्धरा।&lt;br&gt;&#xA;इन्दगोपकसञ्छन्ना, ते सेला रमयन्ति मं॥&lt;br&gt;&#xA;१०६७.&lt;br&gt;&#xA;‘‘नीलब्भकूटसदिसा, कूटागारवरूपमा।&lt;br&gt;&#xA;वारणाभिरुदा रम्मा, ते सेला रमयन्ति मं॥&lt;br&gt;&#xA;१०६८.&lt;br&gt;&#xA;‘‘अभिवुट्ठा रम्मतला, नगा इसिभि सेविता।&lt;br&gt;&#xA;अब्भुन्नदिता सिखीहि, ते सेला रमयन्ति मं॥&lt;br&gt;&#xA;१०६९.&lt;br&gt;&#xA;‘‘अलं झायितुकामस्स, पहितत्तस्स मे सतो।&lt;br&gt;&#xA;अलं मे अत्थकामस्स [अत्तकामस्स (?)], पहितत्तस्स भिक्खुनो॥&lt;br&gt;&#xA;१०७०.&lt;br&gt;&#xA;‘‘अलं मे फासुकामस्स, पहितत्तस्स भिक्खुनो।&lt;br&gt;&#xA;अलं मे योगकामस्स, पहितत्तस्स तादिनो॥&lt;br&gt;&#xA;१०७१.&lt;br&gt;&#xA;‘‘उमापुप्फेन समाना, गगनावब्भछादिता।&lt;br&gt;&#xA;नानादिजगणाकिण्णा , ते सेला रमयन्ति मं॥&lt;br&gt;&#xA;१०७२.&lt;br&gt;&#xA;‘‘अनाकिण्णा गहट्ठेहि, मिगसङ्घनिसेविता।&lt;br&gt;&#xA;नानादिजगणाकिण्णा, ते सेला रमयन्ति मं॥&lt;br&gt;&#xA;१०७३.&lt;br&gt;&#xA;‘‘अच्छोदिका पुथुसिला, गोनङ्गुलमिगायुता।&lt;br&gt;&#xA;अम्बुसेवालसञ्छन्ना, ते सेला रमयन्ति मं॥&lt;br&gt;&#xA;१०७४.&lt;br&gt;&#xA;‘‘न पञ्चङ्गिकेन तुरियेन, रति मे होति तादिसी।&lt;br&gt;&#xA;यथा एकग्गचित्तस्स, सम्मा धम्मं विपस्सतो॥&lt;br&gt;&#xA;१०७५.&lt;br&gt;&#xA;‘‘कम्मं बहुकं न कारये, परिवज्जेय्य जनं न उय्यमे।&lt;br&gt;&#xA;उस्सुक्को सो रसानुगिद्धो, अत्थं रिञ्चति यो सुखावहो॥&lt;br&gt;&#xA;१०७६.&lt;br&gt;&#xA;‘‘कम्मं बहुकं न कारये, परिवज्जेय्य अनत्तनेय्यमेतम्।&lt;br&gt;&#xA;किच्छति कायो किलमति, दुक्खितो सो समथं न विन्दति॥&lt;br&gt;&#xA;१०७७.&lt;br&gt;&#xA;‘‘ओट्ठप्पहतमत्तेन, अत्तानम्पि न पस्सति।&lt;br&gt;&#xA;पत्थद्धगीवो चरति, अहं सेय्योति मञ्ञति॥&lt;br&gt;&#xA;१०७८.&lt;br&gt;&#xA;‘‘असेय्यो सेय्यसमानं, बालो मञ्ञति अत्तानम्।&lt;br&gt;&#xA;न तं विञ्ञू पसंसन्ति, पत्थद्धमानसं नरं॥&lt;br&gt;&#xA;१०७९.&lt;br&gt;&#xA;‘‘यो च सेय्योहमस्मीति, नाहं सेय्योति वा पन।&lt;br&gt;&#xA;हीनो तंसदिसो [तीनोहं सदिसो (स्या॰)] वाति, विधासु न विकम्पति॥&lt;br&gt;&#xA;१०८०.&lt;br&gt;&#xA;‘‘पञ्ञवन्तं तथा तादिं, सीलेसु सुसमाहितम्।&lt;br&gt;&#xA;चेतोसमथमनुत्तं, तञ्चे विञ्ञू पसंसरे॥&lt;br&gt;&#xA;१०८१.&lt;br&gt;&#xA;‘‘यस्स सब्रह्मचारीसु, गारवो नूपलब्भति।&lt;br&gt;&#xA;आरका होति सद्धम्मा, नभतो पुथवी यथा॥&lt;br&gt;&#xA;१०८२.&lt;br&gt;&#xA;‘‘येसञ्च हिरि ओत्तप्पं, सदा सम्मा उपट्ठितम्।&lt;br&gt;&#xA;विरूळ्हब्रह्मचरिया ते, तेसं खीणा पुनब्भवा॥&lt;br&gt;&#xA;१०८३.&lt;br&gt;&#xA;‘‘उद्धतो चपलो भिक्खु, पंसुकूलेन पारुतो।&lt;br&gt;&#xA;कपीव सीहचम्मेन, न सो तेनुपसोभति॥&lt;br&gt;&#xA;१०८४.&lt;br&gt;&#xA;‘‘अनुद्धतो अचपलो, निपको संवुतिन्द्रियो।&lt;br&gt;&#xA;सोभति पंसुकूलेन, सीहोव गिरिगब्भरे॥&lt;br&gt;&#xA;१०८५.&lt;br&gt;&#xA;‘‘एते सम्बहुला देवा, इद्धिमन्तो यसस्सिनो।&lt;br&gt;&#xA;दसदेवसहस्सानि, सब्बे ते ब्रह्मकायिका॥&lt;br&gt;&#xA;१०८६.&lt;br&gt;&#xA;‘‘धम्मसेनापतिं वीरं, महाझायिं समाहितम्।&lt;br&gt;&#xA;सारिपुत्तं नमस्सन्ता, तिट्ठन्ति पञ्जलीकता॥&lt;br&gt;&#xA;१०८७.&lt;br&gt;&#xA;‘‘‘नमो ते पुरिसाजञ्ञ, नमो ते पुरिसुत्तम।&lt;br&gt;&#xA;यस्स ते नाभिजानाम, यम्पि निस्साय झायति [झायसि (क॰ अट्ठ॰)]॥&lt;br&gt;&#xA;१०८८.&lt;br&gt;&#xA;‘‘‘अच्छेरं वत बुद्धानं, गम्भीरो गोचरो सको।&lt;br&gt;&#xA;ये मयं नाभिजानाम, वालवेधिसमागता’॥&lt;br&gt;&#xA;१०८९.&lt;br&gt;&#xA;‘‘तं तथा देवकायेहि, पूजितं पूजनारहम्।&lt;br&gt;&#xA;सारिपुत्तं तदा दिस्वा, कप्पिनस्स सितं अहु॥&lt;br&gt;&#xA;१०९०.&lt;br&gt;&#xA;‘‘यावता बुद्धखेत्तम्हि, ठपयित्वा महामुनिम्।&lt;br&gt;&#xA;धुतगुणे विसिट्ठोहं, सदिसो मे न विज्जति॥&lt;br&gt;&#xA;१०९१.&lt;br&gt;&#xA;‘‘परिचिण्णो मया सत्था, कतं बुद्धस्स सासनम्।&lt;br&gt;&#xA;ओहितो गरुको भारो, नत्थि दानि पुनब्भवो॥&lt;br&gt;&#xA;१०९२.&lt;br&gt;&#xA;‘‘न चीवरे न सयने, भोजने नुपलिम्पति।&lt;br&gt;&#xA;गोतमो अनप्पमेय्यो, मुळालपुप्फं विमलंव।&lt;br&gt;&#xA;अम्बुना नेक्खम्मनिन्नो, तिभवाभिनिस्सटो॥&lt;br&gt;&#xA;१०९३.&lt;br&gt;&#xA;‘‘सतिपट्ठानगीवो सो, सद्धाहत्थो महामुनि।&lt;br&gt;&#xA;पञ्ञासीसो महाञाणी, सदा चरति निब्बुतो’’ति॥&lt;br&gt;&#xA;… महाकस्सपो थेरो…।&lt;br&gt;&#xA;चत्तालीसनिपातो निट्ठितो।&lt;br&gt;&#xA;तत्रुद्दानं –&lt;br&gt;&#xA;चत्तालीसनिपातम्हि, महाकस्सपसव्हयो।&lt;br&gt;&#xA;एकोव थेरो गाथायो, चत्तासील दुवेपि चाति॥&lt;/p&gt;</description>
    </item>
    <item>
      <title>१९. पञ्ञासनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/19_pa~n~nAsanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/19_pa~n~nAsanipAto/</guid>
      <description>&lt;p&gt;१९. पञ्ञासनिपातो&lt;/p&gt;&#xA;&lt;h2 id=&#34;१-तलपटतथरगथ&#34;&gt;१. तालपुटत्थेरगाथा&lt;/h2&gt;&#xA;&lt;p&gt;१०९४.&lt;br&gt;&#xA;‘‘कदा नुहं पब्बतकन्दरासु, एकाकियो अद्दुतियो विहस्सम्।&lt;br&gt;&#xA;अनिच्चतो सब्बभवं विपस्सं, तं मे इदं तं नु कदा भविस्सति॥&lt;br&gt;&#xA;१०९५.&lt;br&gt;&#xA;‘‘कदा नुहं भिन्नपटन्धरो मुनि, कासाववत्थो अममो निरासो।&lt;br&gt;&#xA;रागञ्च दोसञ्च तथेव मोहं, हन्त्वा सुखी पवनगतो विहस्सं॥&lt;br&gt;&#xA;१०९६.&lt;br&gt;&#xA;‘‘कदा अनिच्चं वधरोगनीळं, कायं इमं मच्चुजरायुपद्दुतम्।&lt;br&gt;&#xA;विपस्समानो वीतभयो विहस्सं, एको वने तं नु कदा भविस्सति॥&lt;br&gt;&#xA;१०९७.&lt;br&gt;&#xA;‘‘कदा नुहं भयजननिं दुखावहं, तण्हालतं बहुविधानुवत्तनिम्।&lt;br&gt;&#xA;पञ्ञामयं तिखिणमसिं गहेत्वा, छेत्वा वसे तम्पि कदा भविस्सति॥&lt;br&gt;&#xA;१०९८.&lt;br&gt;&#xA;‘‘कदा नु पञ्ञामयमुग्गतेजं, सत्थं इसीनं सहसादियित्वा।&lt;br&gt;&#xA;मारं ससेनं सहसा भञ्जिस्सं, सीहासने तं नु कदा भविस्सति॥&lt;br&gt;&#xA;१०९९.&lt;br&gt;&#xA;‘‘कदा नुहं सब्भि समागमेसु, दिट्ठो भवे धम्मगरूहि तादिभि।&lt;br&gt;&#xA;याथावदस्सीहि जितिन्द्रियेहि, पधानियो तं नु कदा भविस्सति॥&lt;br&gt;&#xA;११००.&lt;br&gt;&#xA;‘‘कदा नु मं तन्दि खुदा पिपासा, वातातपा कीटसरीसपा वा।&lt;br&gt;&#xA;न बाधयिस्सन्ति न तं गिरिब्बजे, अत्थत्थियं तं नु कदा भविस्सति॥&lt;br&gt;&#xA;११०१.&lt;br&gt;&#xA;‘‘कदा नु खो यं विदितं महेसिना, चत्तारि सच्चानि सुदुद्दसानि।&lt;br&gt;&#xA;समाहितत्तो सतिमा अगच्छं, पञ्ञाय तं तं नु कदा भविस्सति॥&lt;br&gt;&#xA;११०२.&lt;br&gt;&#xA;‘‘कदा नु रूपे अमिते च सद्दे, गन्धे रसे फुसितब्बे च धम्मे।&lt;br&gt;&#xA;आदित्ततोहं समथेहि युत्तो, पञ्ञाय दच्छं तदिदं कदा मे॥&lt;br&gt;&#xA;११०३.&lt;br&gt;&#xA;‘‘कदा नुहं दुब्बचनेन वुत्तो, ततोनिमित्तं विमनो न हेस्सम्।&lt;br&gt;&#xA;अथो पसत्थोपि ततोनिमित्तं, तुट्ठो न हेस्सं तदिदं कदा मे॥&lt;br&gt;&#xA;११०४.&lt;br&gt;&#xA;‘‘कदा नु कट्ठे च तिणे लता च, खन्धे इमेहं अमिते च धम्मे।&lt;br&gt;&#xA;अज्झत्तिकानेव च बाहिरानि च, समं तुलेय्यं तदिदं कदा मे॥&lt;br&gt;&#xA;११०५.&lt;br&gt;&#xA;‘‘कदा नु मं पावुसकालमेघो, नवेन तोयेन सचीवरं वने।&lt;br&gt;&#xA;इसिप्पयातम्हि पथे वजन्तं, ओवस्सते तं नु कदा भविस्सति॥&lt;br&gt;&#xA;११०६.&lt;br&gt;&#xA;‘‘कदा मयूरस्स सिखण्डिनो वने, दिजस्स सुत्वा गिरिगब्भरे रुतम्।&lt;br&gt;&#xA;पच्चुट्ठहित्वा अमतस्स पत्तिया, संचिन्तये तं नु कदा भविस्सति॥&lt;br&gt;&#xA;११०७.&lt;br&gt;&#xA;‘‘कदा नु गङ्गं यमुनं सरस्सतिं, पातालखित्तं वळवामुखञ्च [बलवामुखञ्च (क॰)]।&lt;br&gt;&#xA;असज्जमानो पतरेय्यमिद्धिया, विभिंसनं तं नु कदा भविस्सति॥&lt;br&gt;&#xA;११०८.&lt;br&gt;&#xA;‘‘कदा नु नागोव असङ्गचारी, पदालये कामगुणेसु छन्दम्।&lt;br&gt;&#xA;निब्बज्जयं सब्बसुभं निमित्तं, झाने युतो तं नु कदा भविस्सति॥&lt;br&gt;&#xA;११०९.&lt;br&gt;&#xA;‘‘कदा इणट्टोव दलिद्दको [दळिद्दको (सी॰)] निधिं, आराधयित्वा धनिकेहि पीळितो।&lt;br&gt;&#xA;तुट्ठो भविस्सं अधिगम्म सासनं, महेसिनो तं नु कदा भविस्सति॥&lt;br&gt;&#xA;१११०.&lt;br&gt;&#xA;‘‘बहूनि वस्सानि तयाम्हि याचितो, ‘अगारवासेन अलं नु ते इदं’।&lt;br&gt;&#xA;तं दानि मं पब्बजितं समानं, किंकारणा चित्त तुवं न युञ्जसि॥&lt;br&gt;&#xA;११११.&lt;br&gt;&#xA;‘‘ननु अहं चित्त तयाम्हि याचितो, ‘गिरिब्बजे चित्रछदा विहङ्गमा’।&lt;br&gt;&#xA;महिन्दघोसत्थनिताभिगज्जिनो, ते तं रमेस्सन्ति वनम्हि झायिनं॥&lt;br&gt;&#xA;१११२.&lt;br&gt;&#xA;‘‘कुलम्हि मित्ते च पिये च ञातके, खिड्डारतिं कामगुणञ्च लोके।&lt;br&gt;&#xA;सब्बं पहाय इममज्झुपागतो, अथोपि त्वं चित्त न मय्ह तुस्ससि॥&lt;br&gt;&#xA;१११३.&lt;br&gt;&#xA;‘‘ममेव एतं न हि त्वं परेसं, सन्नाहकाले परिदेवितेन किम्।&lt;br&gt;&#xA;सब्बं इदं चलमिति पेक्खमानो, अभिनिक्खमिं अमतपदं जिगीसं॥&lt;br&gt;&#xA;१११४.&lt;br&gt;&#xA;‘‘सुयुत्तवादी द्विपदानमुत्तमो, महाभिसक्को नरदम्मसारथि [सारथी (सी॰)]।&lt;br&gt;&#xA;‘चित्तं चलं मक्कटसन्निभं इति, अवीतरागेन सुदुन्निवारयं’॥&lt;br&gt;&#xA;१११५.&lt;br&gt;&#xA;‘‘कामा हि चित्रा मधुरा मनोरमा, अविद्दसू यत्थ सिता पुथुज्जना।&lt;br&gt;&#xA;ते दुक्खमिच्छन्ति पुनब्भवेसिनो, चित्तेन नीता निरये निराकता॥&lt;br&gt;&#xA;१११६.&lt;br&gt;&#xA;‘‘‘मयूरकोञ्चाभिरुतम्हि कानने, दीपीहि ब्यग्घेहि पुरक्खतो वसम्।&lt;br&gt;&#xA;काये अपेक्खं जह मा विराधय’, इतिस्सु मं चित्त पुरे नियुञ्जसि॥&lt;br&gt;&#xA;१११७.&lt;br&gt;&#xA;‘‘‘भावेहि झानानि च इन्द्रियानि च, बलानि बोज्झङ्गसमाधिभावना।&lt;br&gt;&#xA;तिस्सो च विज्जा फुस बुद्धसासने’, इतिस्सु मं चित्त पुरे नियुञ्जसि॥&lt;br&gt;&#xA;१११८.&lt;br&gt;&#xA;‘‘‘भावेहि मग्गं अमतस्स पत्तिया, निय्यानिकं सब्बदुखक्खयोगधम्।&lt;br&gt;&#xA;अट्ठङ्गिकं सब्बकिलेससोधनं’, इतिस्सु मं चित्त पुरे नियुञ्जसि॥&lt;br&gt;&#xA;१११९.&lt;br&gt;&#xA;‘‘‘दुक्खन्ति खन्धे पटिपस्स योनिसो, यतो च दुक्खं समुदेति तं जह।&lt;br&gt;&#xA;इधेव दुक्खस्स करोहि अन्तं’, इतिस्सु मं चित्त पुरे नियुञ्जसि॥&lt;br&gt;&#xA;११२०.&lt;br&gt;&#xA;‘‘‘अनिच्चं दुक्खन्ति विपस्स योनिसो, सुञ्ञं अनत्ताति अघं वधन्ति च।&lt;br&gt;&#xA;मनोविचारे उपरुन्ध चेतसो’, इतिस्सु मं चित्त पुरे नियुञ्जसि॥&lt;br&gt;&#xA;११२१.&lt;br&gt;&#xA;‘‘‘मुण्डो विरूपो अभिसापमागतो, कपालहत्थोव कुलेसु भिक्खसु।&lt;br&gt;&#xA;युञ्जस्सु सत्थुवचने महेसिनो’, इतिस्सु मं चित्त पुरे नियुञ्जसि॥&lt;br&gt;&#xA;११२२.&lt;br&gt;&#xA;‘‘‘सुसंवुतत्तो विसिखन्तरे चरं, कुलेसु कामेसु असङ्गमानसो।&lt;br&gt;&#xA;चन्दो यथा दोसिनपुण्णमासिया’, इतिस्सु मं चित्त पुरे नियुञ्जसि॥&lt;br&gt;&#xA;११२३.&lt;br&gt;&#xA;‘‘‘आरञ्ञिको होहि च पिण्डपातिको, सोसानिको होहि च पंसुकूलिको।&lt;br&gt;&#xA;नेसज्जिको होहि सदा धुते रतो’, इतिस्सु मं चित्त पुरे नियुञ्जसि॥&lt;br&gt;&#xA;११२४.&lt;br&gt;&#xA;‘‘रोपेत्व रुक्खानि यथा फलेसी, मूले तरुं छेत्तु तमेव इच्छसि।&lt;br&gt;&#xA;तथूपमं चित्तमिदं करोसि, यं मं अनिच्चम्हि चले नियुञ्जसि॥&lt;br&gt;&#xA;११२५.&lt;br&gt;&#xA;‘‘अरूप दूरङ्गम एकचारि, न ते करिस्सं वचनं इदानिहम्।&lt;br&gt;&#xA;दुक्खा हि कामा कटुका महब्भया, निब्बानमेवाभिमनो चरिस्सं॥&lt;br&gt;&#xA;११२६.&lt;br&gt;&#xA;‘‘नाहं अलक्ख्या अहिरिक्कताय वा, न चित्तहेतू न च दूरकन्तना।&lt;br&gt;&#xA;आजीवहेतू च अहं न निक्खमिं, कतो च ते चित्त पटिस्सवो मया॥&lt;br&gt;&#xA;११२७.&lt;br&gt;&#xA;‘‘‘अप्पिच्छता सप्पुरिसेहि वण्णिता, मक्खप्पहानं वूपसमो दुखस्स’।&lt;br&gt;&#xA;इतिस्सु मं चित्त तदा नियुञ्जसि, इदानि त्वं गच्छसि पुब्बचिण्णं॥&lt;br&gt;&#xA;११२८.&lt;br&gt;&#xA;‘‘तण्हा अविज्जा च पियापियञ्च, सुभानि रूपानि सुखा च वेदना।&lt;br&gt;&#xA;मनापिया कामगुणा च वन्ता, वन्ते अहं आवमितुं न उस्सहे॥&lt;br&gt;&#xA;११२९.&lt;br&gt;&#xA;‘‘सब्बत्थ ते चित्त वचो कतं मया, बहूसु जातीसु न मेसि कोपितो।&lt;br&gt;&#xA;अज्झत्तसम्भवो कतञ्ञुताय ते, दुक्खे चिरं संसरितं तया कते॥&lt;br&gt;&#xA;११३०.&lt;br&gt;&#xA;‘‘त्वञ्ञेव नो चित्त करोसि ब्राह्मणो [ब्राह्मणे (सी॰), ब्राह्मणं (?) भावलोप-तप्पधानता गहेतब्बा], त्वं खत्तियो राजदसी [राजदिसी (स्या॰ क॰)] करोसि।&lt;br&gt;&#xA;वेस्सा च सुद्दा च भवाम एकदा, देवत्तनं वापि तवेव वाहसा॥&lt;br&gt;&#xA;११३१.&lt;br&gt;&#xA;‘‘तवेव हेतू असुरा भवामसे, त्वंमूलकं नेरयिका भवामसे।&lt;br&gt;&#xA;अथो तिरच्छानगतापि एकदा, पेतत्तनं वापि तवेव वाहसा॥&lt;br&gt;&#xA;११३२.&lt;br&gt;&#xA;‘‘ननु दुब्भिस्ससि मं पुनप्पुनं, मुहुं मुहुं चारणिकंव दस्सयम्।&lt;br&gt;&#xA;उम्मत्तकेनेव मया पलोभसि, किञ्चापि ते चित्त विराधितं मया॥&lt;br&gt;&#xA;११३३.&lt;br&gt;&#xA;‘‘इदं पुरे चित्तमचारि चारिकं, येनिच्छकं यत्थकामं यथासुखम्।&lt;br&gt;&#xA;तदज्जहं निग्गहेस्सामि योनिसो, हत्थिप्पभिन्नं विय अङ्कुसग्गहो॥&lt;br&gt;&#xA;११३४.&lt;br&gt;&#xA;‘‘सत्था च मे लोकमिमं अधिट्ठहि,अनिच्चतो अद्धुवतो असारतो।&lt;br&gt;&#xA;पक्खन्द मं चित्त जिनस्स सासने, तारेहि ओघा महता सुदुत्तरा॥&lt;br&gt;&#xA;११३५.&lt;br&gt;&#xA;‘‘न ते इदं चित्त यथा पुराणकं, नाहं अलं तुय्ह वसे निवत्तितुं [वसेन वत्तितुं (?)]।&lt;br&gt;&#xA;महेसिनो पब्बजितोम्हि सासने, न मादिसा होन्ति विनासधारिनो॥&lt;br&gt;&#xA;११३६.&lt;br&gt;&#xA;‘‘नगा समुद्दा सरिता वसुन्धरा, दिसा चतस्सो विदिसा अधो दिवा।&lt;br&gt;&#xA;सब्बे अनिच्चा तिभवा उपद्दुता, कुहिं गतो चित्त सुखं रमिस्ससि॥&lt;br&gt;&#xA;११३७.&lt;br&gt;&#xA;‘‘धितिप्परं किं मम चित्त काहिसि, न ते अलं चित्त वसानुवत्तको।&lt;br&gt;&#xA;न जातु भस्तं उभतोमुखं छुपे, धिरत्थु पूरं नव सोतसन्दनिं॥&lt;br&gt;&#xA;११३८.&lt;br&gt;&#xA;‘‘वराहएणेय्यविगाळ्हसेविते, पब्भारकुट्टे पकतेव सुन्दरे।&lt;br&gt;&#xA;नवम्बुना पावुससित्थकानने, तहिं गुहागेहगतो रमिस्ससि॥&lt;br&gt;&#xA;११३९.&lt;br&gt;&#xA;‘‘सुनीलगीवा सुसिखा सुपेखुना, सुचित्तपत्तच्छदना विहङ्गमा।&lt;br&gt;&#xA;सुमञ्जुघोसत्थनिताभिगज्जिनो, ते तं रमेस्सन्ति वनम्हि झायिनं॥&lt;br&gt;&#xA;११४०.&lt;br&gt;&#xA;‘‘वुट्ठम्हि देवे चतुरङ्गुले तिणे, संपुप्फिते मेघनिभम्हि कानने।&lt;br&gt;&#xA;नगन्तरे विटपिसमो सयिस्सं, तं मे मुदू हेहिति तूलसन्निभं॥&lt;br&gt;&#xA;११४१.&lt;br&gt;&#xA;‘‘तथा तु कस्सामि यथापि इस्सरो, यं लब्भति तेनपि होतु मे अलम्।&lt;br&gt;&#xA;न ताहं कस्सामि यथा अतन्दितो, बिळारभस्तंव यथा सुमद्दितं॥&lt;br&gt;&#xA;११४२.&lt;br&gt;&#xA;‘‘तथा तु कस्सामि यथापि इस्सरो, यं लब्भति तेनपि होतु मे अलम्।&lt;br&gt;&#xA;वीरियेन तं मय्ह वसानयिस्सं, गजंव मत्तं कुसलङ्कुसग्गहो॥&lt;br&gt;&#xA;११४३.&lt;br&gt;&#xA;‘‘तया सुदन्तेन अवट्ठितेन हि, हयेन योग्गाचरियोव उज्जुना।&lt;br&gt;&#xA;पहोमि मग्गं पटिपज्जितुं सिवं, चित्तानुरक्खीहि सदा निसेवितं॥&lt;br&gt;&#xA;११४४.&lt;br&gt;&#xA;‘‘आरम्मणे तं बलसा निबन्धिसं, नागंव थम्भम्हि दळ्हाय रज्जुया।&lt;br&gt;&#xA;तं मे सुगुत्तं सतिया सुभावितं, अनिस्सितं सब्बभवेसु हेहिसि॥&lt;br&gt;&#xA;११४५.&lt;br&gt;&#xA;‘‘पञ्ञाय छेत्वा विपथानुसारिनं, योगेन निग्गय्ह पथे निवेसिय।&lt;br&gt;&#xA;दिस्वा समुदयं विभवञ्च सम्भवं, दायादको हेहिसि अग्गवादिनो॥&lt;br&gt;&#xA;११४६.&lt;br&gt;&#xA;‘‘चतुब्बिपल्लासवसं अधिट्ठितं, गामण्डलंव परिनेसि चित्त मम्।&lt;br&gt;&#xA;ननु [नून (सी॰)] संयोजनबन्धनच्छिदं, संसेवसे कारुणिकं महामुनिं॥&lt;br&gt;&#xA;११४७.&lt;br&gt;&#xA;‘‘मिगो यथा सेरि सुचित्तकानने, रम्मं गिरिं पावुसअब्भमालिनिं [मालिं (?)]।&lt;br&gt;&#xA;अनाकुले तत्थ नगे रमिस्सं [रमिस्ससि (स्या॰ क॰)], असंसयं चित्त परा भविस्ससि॥&lt;br&gt;&#xA;११४८.&lt;br&gt;&#xA;‘‘ये तुय्ह छन्देन वसेन वत्तिनो, नरा च नारी च अनुभोन्ति यं सुखम्।&lt;br&gt;&#xA;अविद्दसू मारवसानुवत्तिनो, भवाभिनन्दी तव चित्त सावका’’ति॥&lt;br&gt;&#xA;… तालपुटो थेरो…।&lt;br&gt;&#xA;पञ्ञासनिपातो निट्ठितो।&lt;br&gt;&#xA;तत्रुद्दानं –&lt;br&gt;&#xA;पञ्ञासम्हि निपातम्हि, एको तालपुटो सुचि।&lt;br&gt;&#xA;गाथायो तत्थ पञ्ञास, पुन पञ्च च उत्तरीति॥&lt;/p&gt;</description>
    </item>
    <item>
      <title>२०. सट्ठिनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/20_saTThinipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/20_saTThinipAto/</guid>
      <description>&lt;p&gt;२०. सट्ठिनिपातो&lt;/p&gt;&#xA;&lt;h2 id=&#34;१-महमगगललनतथरगथ&#34;&gt;१. महामोग्गल्लानत्थेरगाथा&lt;/h2&gt;&#xA;&lt;p&gt;११४९.&lt;br&gt;&#xA;‘‘आरञ्ञिका पिण्डपातिका, उञ्छापत्तागते रता।&lt;br&gt;&#xA;दालेमु मच्चुनो सेनं, अज्झत्तं सुसमाहिता॥&lt;br&gt;&#xA;११५०.&lt;br&gt;&#xA;‘‘आरञ्ञिका पिण्डपातिका, उञ्छापत्तागते रता।&lt;br&gt;&#xA;धुनाम मच्चुनो सेनं, नळागारंव कुञ्जरो॥&lt;br&gt;&#xA;११५१.&lt;br&gt;&#xA;‘‘रुक्खमूलिका साततिका, उञ्छापत्तागते रता।&lt;br&gt;&#xA;दालेमु मच्चुनो सेनं, अज्झत्तं सुसमाहिता॥&lt;br&gt;&#xA;११५२.&lt;br&gt;&#xA;‘‘रुक्खमूलिका साततिका, उञ्छापत्तागते रता।&lt;br&gt;&#xA;धुनाम मच्चुनो सेनं, नळागारंव कुञ्जरो॥&lt;br&gt;&#xA;११५३.&lt;br&gt;&#xA;‘‘अट्ठिकङ्कलकुटिके, मंसन्हारुपसिब्बिते।&lt;br&gt;&#xA;धिरत्थु पुरे दुग्गन्धे, परगत्ते ममायसे॥&lt;br&gt;&#xA;११५४.&lt;br&gt;&#xA;‘‘गूथभस्ते तचोनद्धे, उरगण्डिपिसाचिनि।&lt;br&gt;&#xA;नव सोतानि ते काये, यानि सन्दन्ति सब्बदा॥&lt;br&gt;&#xA;११५५.&lt;br&gt;&#xA;‘‘तव सरीरं नवसोतं, दुग्गन्धकरं परिबन्धम्।&lt;br&gt;&#xA;भिक्खु परिवज्जयते तं, मीळ्हं च यथा सुचिकामो॥&lt;br&gt;&#xA;११५६.&lt;br&gt;&#xA;‘‘एवञ्चे तं जनो जञ्ञा, यथा जानामि तं अहम्।&lt;br&gt;&#xA;आरका परिवज्जेय्य, गूथट्ठानंव पावुसे’’॥&lt;br&gt;&#xA;११५७.&lt;br&gt;&#xA;‘‘एवमेतं महावीर, यथा समण भाससि।&lt;br&gt;&#xA;एत्थ चेके विसीदन्ति, पङ्कम्हिव जरग्गवो॥&lt;br&gt;&#xA;११५८.&lt;br&gt;&#xA;‘‘आकासम्हि हलिद्दिया, यो मञ्ञेथ रजेतवे।&lt;br&gt;&#xA;अञ्ञेन वापि रङ्गेन, विघातुदयमेव तं॥&lt;br&gt;&#xA;११५९.&lt;br&gt;&#xA;‘‘तदाकाससमं चित्तं, अज्झत्तं सुसमाहितम्।&lt;br&gt;&#xA;मा पापचित्ते आसादि, अग्गिखन्धंव पक्खिमा॥&lt;br&gt;&#xA;११६०.&lt;br&gt;&#xA;‘‘पस्स चित्तकतं बिम्बं, अरुकायं समुस्सितम्।&lt;br&gt;&#xA;आतुरं बहुसङ्कप्पं, यस्स नत्थि धुवं ठिति॥&lt;br&gt;&#xA;११६१.&lt;br&gt;&#xA;‘‘पस्स चित्तकतं रूपं, मणिना कुण्डलेन च।&lt;br&gt;&#xA;अट्ठिं तचेन ओनद्धं, सह वत्थेहि सोभति॥&lt;br&gt;&#xA;११६२.&lt;br&gt;&#xA;‘‘अलत्तककता पादा, मुखं चुण्णकमक्खितम्।&lt;br&gt;&#xA;अलं बालस्स मोहाय, नो च पारगवेसिनो॥&lt;br&gt;&#xA;११६३.&lt;br&gt;&#xA;‘‘अट्ठपदकता केसा, नेत्ता अञ्जनमक्खिता।&lt;br&gt;&#xA;अलं बालस्स मोहाय, नो च पारगवेसिनो॥&lt;br&gt;&#xA;११६४.&lt;br&gt;&#xA;‘‘अञ्जनीव नवा चित्ता, पूतिकायो अलङ्कतो।&lt;br&gt;&#xA;अलं बालस्स मोहाय, नो च पारगवेसिनो॥&lt;br&gt;&#xA;११६५.&lt;br&gt;&#xA;‘‘ओदहि मिगवो पासं, नासदा वागुरं मिगो।&lt;br&gt;&#xA;भुत्वा निवापं गच्छाम, कद्दन्ते मिगबन्धके॥&lt;br&gt;&#xA;११६६.&lt;br&gt;&#xA;‘‘छिन्नो पासो मिगवस्स, नासदा वागुरं मिगो।&lt;br&gt;&#xA;भुत्वा निवापं गच्छाम, सोचन्ते मिगलुद्दके॥&lt;br&gt;&#xA;११६७.&lt;br&gt;&#xA;‘‘तदासि यं भिंसनकं, तदासि लोमहंसनम्।&lt;br&gt;&#xA;अनेकाकारसम्पन्ने, सारिपुत्तम्हि निब्बुते॥&lt;br&gt;&#xA;११६८.&lt;br&gt;&#xA;[दी॰ नि॰ २.२२१, २७२; सं॰ नि॰ १.१८६; २.१४३; अप॰ थेर १.२.११५; जा॰ १.१.९५] ‘‘अनिच्चा वत सङ्खारा उप्पादवय धम्मिनो॥&lt;br&gt;&#xA;उपज्जित्वा निरुज्झन्ति, तेसं वूपसमो सुखो॥&lt;br&gt;&#xA;११६९.&lt;br&gt;&#xA;‘‘सुखुमं ते पटिविज्झन्ति, वालग्गं उसुना यथा।&lt;br&gt;&#xA;ये पञ्चक्खन्धे पस्सन्ति, परतो नो च अत्ततो॥&lt;br&gt;&#xA;११७०.&lt;br&gt;&#xA;‘‘ये च पस्सन्ति सङ्खारे, परतो नो च अत्ततो।&lt;br&gt;&#xA;पच्चब्याधिंसु निपुणं, वालग्गं उसुना यथा॥&lt;br&gt;&#xA;११७१.&lt;br&gt;&#xA;[सं॰ नि॰ १.२१, ९७] ‘‘सत्तिया विय ओमट्ठो, डय्हमानोव मत्थके।&lt;br&gt;&#xA;कामरागप्पहानाय, सतो भिक्खु परिब्बजे॥&lt;br&gt;&#xA;११७२.&lt;br&gt;&#xA;[सं॰ नि॰ १.२१, ९७]‘‘सत्तिया विय ओमट्ठो, डय्हमानोव मत्थके।&lt;br&gt;&#xA;भवरागप्पहानाय, सतो भिक्खु परिब्बजे’’॥&lt;br&gt;&#xA;११७३.&lt;br&gt;&#xA;‘‘चोदितो भावितत्तेन, सरीरन्तिमधारिना।&lt;br&gt;&#xA;मिगारमातुपासादं, पादङ्गुट्ठेन कम्पयिं॥&lt;br&gt;&#xA;११७४.&lt;br&gt;&#xA;‘‘नयिदं सिथिलमारब्भ, नयिदं अप्पेन थामसा।&lt;br&gt;&#xA;निब्बानमधिगन्तब्बं, सब्बगन्थ-पमोचनं॥&lt;br&gt;&#xA;११७५.&lt;br&gt;&#xA;‘‘अयञ्च दहरो भिक्खु, अयमुत्तमपोरिसो।&lt;br&gt;&#xA;धारेति अन्तिमं देहं, जेत्वा मारं सवाहिनिं [सवाहनं (क॰)]॥&lt;br&gt;&#xA;११७६.&lt;br&gt;&#xA;‘‘विवरमनुपभन्ति विज्जुता, वेभारस्स च पण्डवस्स च।&lt;br&gt;&#xA;नगविवरगतो झायति, पुत्तो अप्पटिमस्स तादिनो॥&lt;br&gt;&#xA;११७७.&lt;br&gt;&#xA;‘‘उपसन्तो उपरतो, पन्तसेनासनो मुनि।&lt;br&gt;&#xA;दायादो बुद्धसेट्ठस्स, ब्रह्मुना अभिवन्दितो॥&lt;br&gt;&#xA;११७८.&lt;br&gt;&#xA;‘‘उपसन्तं उपरतं, पन्तसेनासनं मुनिम्।&lt;br&gt;&#xA;दायादं बुद्धसेट्ठस्स, वन्द ब्राह्मण कस्सपं॥&lt;br&gt;&#xA;११७९.&lt;br&gt;&#xA;‘‘यो च जातिसतं गच्छे, सब्बा ब्राह्मणजातियो।&lt;br&gt;&#xA;सोत्तियो वेदसम्पन्नो, मनुस्सेसु पुनप्पुनं॥&lt;br&gt;&#xA;११८०.&lt;br&gt;&#xA;‘‘अज्झायकोपि चे अस्स, तिण्णं वेदान पारगू।&lt;br&gt;&#xA;एतस्स वन्दनायेतं, कलं नाग्घति सोळसिं॥&lt;br&gt;&#xA;११८१.&lt;br&gt;&#xA;‘‘यो सो अट्ठ विमोक्खानि, पुरेभत्तं अफस्सयि [अपस्सयि (सी॰ क॰), अफुस्सयि (स्या॰)]।&lt;br&gt;&#xA;अनुलोमं पटिलोमं, ततो पिण्डाय गच्छति॥&lt;br&gt;&#xA;११८२.&lt;br&gt;&#xA;‘‘तादिसं भिक्खुं मासादि [मा हनि (सी॰)], मात्तानं खणि ब्राह्मण।&lt;br&gt;&#xA;अभिप्पसादेहि मनं, अरहन्तम्हि तादिने।&lt;br&gt;&#xA;खिप्पं पञ्जलिको वन्द, मा ते विजटि मत्थकं॥&lt;br&gt;&#xA;११८३.&lt;br&gt;&#xA;‘‘नेसो पस्सति सद्धम्मं, संसारेन पुरक्खतो।&lt;br&gt;&#xA;अधोगमं जिम्हपथं, कुम्मग्गमनुधावति॥&lt;br&gt;&#xA;११८४.&lt;br&gt;&#xA;‘‘किमीव मीळ्हसल्लित्तो, सङ्खारे अधिमुच्छितो।&lt;br&gt;&#xA;पगाळ्हो लाभसक्कारे, तुच्छो गच्छति पोट्ठिलो॥&lt;br&gt;&#xA;११८५.&lt;br&gt;&#xA;‘‘इमञ्च पस्स आयन्तं, सारिपुत्तं सुदस्सनम्।&lt;br&gt;&#xA;विमुत्तं उभतोभागे, अज्झत्तं सुसमाहितं॥&lt;br&gt;&#xA;११८६.&lt;br&gt;&#xA;‘‘विसल्लं खीणसंयोगं, तेविज्जं मच्चुहायिनम्।&lt;br&gt;&#xA;दक्खिणेय्यं मनुस्सानं, पुञ्ञक्खेत्तं अनुत्तरं॥&lt;br&gt;&#xA;११८७.&lt;br&gt;&#xA;‘‘एते सम्बहुला देवा, इद्धिमन्तो यसस्सिनो।&lt;br&gt;&#xA;दस देवसहस्सानि, सब्बे ब्रह्मपुरोहिता।&lt;br&gt;&#xA;मोग्गल्लानं नमस्सन्ता, तिट्ठन्ति पञ्जलीकता॥&lt;br&gt;&#xA;११८८.&lt;br&gt;&#xA;‘‘‘नमो ते पुरिसाजञ्ञ, नमो ते पुरिसुत्तम।&lt;br&gt;&#xA;यस्स ते आसवा खीणा, दक्खिणेय्योसि मारिस’॥&lt;br&gt;&#xA;११८९.&lt;br&gt;&#xA;‘‘पूजितो नरदेवेन, उप्पन्नो मरणाभिभू।&lt;br&gt;&#xA;पुण्डरीकंव तोयेन, सङ्खारेनुपलिप्पति॥&lt;br&gt;&#xA;११९०.&lt;br&gt;&#xA;‘‘यस्स मुहुत्तेन सहस्सधा लोको, संविदितो सब्रह्मकप्पो वसि।&lt;br&gt;&#xA;इद्धिगुणे चुतुपपाते काले, पस्सति देवता स भिक्खु॥&lt;br&gt;&#xA;११९१.&lt;br&gt;&#xA;‘‘सारिपुत्तोव पञ्ञाय, सीलेन उपसमेन च।&lt;br&gt;&#xA;योपि पारङ्गतो भिक्खु, एतावपरमो सिया॥&lt;br&gt;&#xA;११९२.&lt;br&gt;&#xA;‘‘कोटिसतसहस्सस्स, अत्तभावं खणेन निम्मिने।&lt;br&gt;&#xA;अहं विकुब्बनासु कुसलो, वसीभूतोम्हि इद्धिया॥&lt;br&gt;&#xA;११९३.&lt;br&gt;&#xA;‘‘समाधिविज्जावसिपारमीगतो, मोग्गल्लानगोत्तो असितस्स सासने।&lt;br&gt;&#xA;धीरो समुच्छिन्दि समाहितिन्द्रियो, नागो यथा पूतिलतंव बन्धनं॥&lt;br&gt;&#xA;११९४.&lt;br&gt;&#xA;‘‘परिचिण्णो मया सत्था, कतं बुद्धस्स सासनम्।&lt;br&gt;&#xA;ओहितो गरुको भारो, भवनेत्ति समूहता॥&lt;br&gt;&#xA;११९५.&lt;br&gt;&#xA;‘‘यस्स चत्थाय पब्बजितो, अगारस्मानगारियम्।&lt;br&gt;&#xA;सो मे अत्थो अनुप्पत्तो, सब्बसंयोजनक्खयो॥&lt;br&gt;&#xA;११९६.&lt;br&gt;&#xA;[म॰ नि॰ १.५१३] ‘‘कीदिसो निरयो आसि, यत्थ दुस्सी अपच्चथ।&lt;br&gt;&#xA;विधुरं सावकमासज्ज, ककुसन्धञ्च ब्राह्मणं॥&lt;br&gt;&#xA;११९७.&lt;br&gt;&#xA;‘‘सतं आसि अयोसङ्कू, सब्बे पच्चत्तवेदना।&lt;br&gt;&#xA;ईदिसो निरयो आसि, यत्थ दुस्सी अपच्चथ।&lt;br&gt;&#xA;विधुरं सावकमासज्ज, ककुसन्धञ्च ब्राह्मणं॥&lt;br&gt;&#xA;११९८.&lt;br&gt;&#xA;‘‘यो एतमभिजानाति, भिक्खु बुद्धस्स सावको।&lt;br&gt;&#xA;तादिसं भिक्खुमासज्ज, कण्ह दुक्खं निगच्छसि॥&lt;br&gt;&#xA;११९९.&lt;br&gt;&#xA;‘‘मज्झेसरस्मिं [सरस्स (सी॰), सागरस्मिं (क॰)] तिट्ठन्ति, विमाना कप्पठायिनो।&lt;br&gt;&#xA;वेळुरियवण्णा रुचिरा, अच्चिमन्तो पभस्सरा।&lt;br&gt;&#xA;अच्छरा तत्थ नच्चन्ति, पुथु नानत्तवण्णियो॥&lt;br&gt;&#xA;१२००.&lt;br&gt;&#xA;‘‘यो एतमभिजानाति…पे॰… कण्ह दुक्खं निगच्छसि॥&lt;br&gt;&#xA;१२०१.&lt;br&gt;&#xA;‘‘यो वे बुद्धेन चोदितो, भिक्खुसङ्घस्स पेक्खतो।&lt;br&gt;&#xA;मिगारमातुपासादं, पादङ्गुट्ठेन कम्पयि॥&lt;br&gt;&#xA;१२०२.&lt;br&gt;&#xA;‘‘यो एतमभिजानाति…पे॰… कण्ह दुक्खं निगच्छसि॥&lt;br&gt;&#xA;१२०३.&lt;br&gt;&#xA;‘‘यो वेजयन्तपासादं, पादङ्गुट्ठेन कम्पयि।&lt;br&gt;&#xA;इद्धिबलेनुपत्थद्धो, संवेजेसि च देवता॥&lt;br&gt;&#xA;१२०४.&lt;br&gt;&#xA;‘‘यो एतमभिजानाति…पे॰… कण्ह दुक्खं निगच्छसि॥&lt;br&gt;&#xA;१२०४.&lt;br&gt;&#xA;‘‘यो एतमभिजानाति…पे॰… कण्ह दुक्खं निगच्छसि॥&lt;br&gt;&#xA;१२०५.&lt;br&gt;&#xA;‘‘यो वेजयन्तपासादे, सक्कं सो परिपुच्छति।&lt;br&gt;&#xA;अपि आवुसो जानासि, तण्हक्खयविमुत्तियो।&lt;br&gt;&#xA;तस्स सक्को वियाकासि, पञ्हं पुट्ठो यथातथं॥&lt;br&gt;&#xA;१२०६.&lt;br&gt;&#xA;‘‘यो एतमभिजानाति…पे॰… कण्ह दुक्खं निगच्छसि॥&lt;br&gt;&#xA;१२०७.&lt;br&gt;&#xA;‘‘यो ब्रह्मानं परिपुच्छति, सुधम्मायं ठितो [सुधम्माया’भितो (स्या॰)] सभम्।&lt;br&gt;&#xA;अज्जापि त्यावुसो सा दिट्ठि, या ते दिट्ठि पुरे अहु।&lt;br&gt;&#xA;पस्ससि वीतिवत्तन्तं, ब्रह्मलोके पभस्सरं॥&lt;br&gt;&#xA;१२०८.&lt;br&gt;&#xA;‘‘तस्स ब्रह्मा वियाकासि, पञ्हं पुट्ठो यथातथम्।&lt;br&gt;&#xA;न मे मारिस सा दिट्ठि, या मे दिट्ठि पुरे अहु॥&lt;br&gt;&#xA;१२०९.&lt;br&gt;&#xA;‘‘पस्सामि वीतिवत्तन्तं, ब्रह्मलोके पभस्सरम्।&lt;br&gt;&#xA;सोहं अज्ज कथं वज्जं, अहं निच्चोम्हि सस्सतो॥&lt;br&gt;&#xA;१२१०.&lt;br&gt;&#xA;‘‘यो एतमभिजानाति…पे॰… कण्ह दुक्खं निगच्छसि॥&lt;br&gt;&#xA;१२११.&lt;br&gt;&#xA;‘‘यो महानेरुनो कूटं, विमोक्खेन अफस्सयि [अपस्सयि (सी॰ क॰)]।&lt;br&gt;&#xA;वनं पुब्बविदेहानं, ये च भूमिसया नरा॥&lt;br&gt;&#xA;१२१२.&lt;br&gt;&#xA;‘‘यो एतमभिजानाति, भिक्खु बुद्धस्स सावको।&lt;br&gt;&#xA;तादिसं भिक्खुमासज्ज, कण्ह दुक्खं निगच्छसि॥&lt;br&gt;&#xA;१२१३.&lt;br&gt;&#xA;‘‘न वे अग्गि चेतयति, अहं बालं डहामीति।&lt;br&gt;&#xA;बालोव जलितं अग्गिं, आसज्ज नं पडय्हति॥&lt;br&gt;&#xA;१२१४.&lt;br&gt;&#xA;‘‘एवमेव तुवं मार, आसज्ज नं तथागतम्।&lt;br&gt;&#xA;सयं डहिस्ससि अत्तानं, बालो अग्गिंव सम्फुसं॥&lt;br&gt;&#xA;१२१५.&lt;br&gt;&#xA;‘‘अपुञ्ञं पसवी मारो, आसज्ज नं तथागतम्।&lt;br&gt;&#xA;किं नु मञ्ञसि पापिम, न मे पापं विपच्चति॥&lt;br&gt;&#xA;१२१६.&lt;br&gt;&#xA;‘‘करतो ते चीयते [मिय्यते (सब्बत्थ) म॰ नि॰ १.५१३ पस्सितब्बं] पापं, चिररत्ताय अन्तक।&lt;br&gt;&#xA;मार निब्बिन्द बुद्धम्हा, आसं माकासि भिक्खुसु॥&lt;br&gt;&#xA;१२१७.&lt;br&gt;&#xA;‘‘इति मारं अतज्जेसि, भिक्खु भेसकळावने।&lt;br&gt;&#xA;ततो सो दुम्मनो यक्खो, तत्थेवन्तरधायथा’’ति॥&lt;br&gt;&#xA;इत्थं सुदं आयस्मा महामोग्गल्लानो [महामोग्गलानो (क॰)] थेरो गाथायो अभासित्थाति।&lt;br&gt;&#xA;सट्ठिनिपातो निट्ठितो।&lt;br&gt;&#xA;तत्रुद्दानं –&lt;br&gt;&#xA;सट्ठिकम्हि निपातम्हि, मोग्गल्लानो महिद्धिको।&lt;br&gt;&#xA;एकोव थेरगाथायो, अट्ठसट्ठि भवन्ति ताति॥&lt;/p&gt;</description>
    </item>
    <item>
      <title>२१. महानिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/21_mahAnipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/08_theragAthApALi/21_mahAnipAto/</guid>
      <description>&lt;p&gt;२१. महानिपातो&lt;/p&gt;&#xA;&lt;h2 id=&#34;१-वङगसतथरगथ&#34;&gt;१. वङ्गीसत्थेरगाथा&lt;/h2&gt;&#xA;&lt;p&gt;१२१८.&lt;br&gt;&#xA;‘‘निक्खन्तं वत मं सन्तं, अगारस्मानगारियम्।&lt;br&gt;&#xA;वितक्का उपधावन्ति, पगब्भा कण्हतो इमे॥&lt;br&gt;&#xA;१२१९.&lt;br&gt;&#xA;‘‘उग्गपुत्ता महिस्सासा, सिक्खिता दळ्हधम्मिनो [दळ्हधन्विनो (सी॰ अट्ठ॰)]।&lt;br&gt;&#xA;समन्ता परिकिरेय्युं, सहस्सं अपलायिनं॥&lt;br&gt;&#xA;१२२०.&lt;br&gt;&#xA;‘‘सचेपि एत्तका [एततो (सं॰ नि॰ १.२०९)] भिय्यो, आगमिस्सन्ति इत्थियो।&lt;br&gt;&#xA;नेव मं ब्याधयिस्सन्ति [ब्याथयिस्सन्ति (?)], धम्मे सम्हि [धम्मेस्वम्हि (स्या॰ क॰)] पतिट्ठितो॥&lt;br&gt;&#xA;१२२१.&lt;br&gt;&#xA;‘‘सक्खी हि मे सुतं एतं, बुद्धस्सादिच्चबन्धुनो।&lt;br&gt;&#xA;निब्बानगमनं मग्गं, तत्थ मे निरतो मनो॥&lt;br&gt;&#xA;१२२२.&lt;br&gt;&#xA;‘‘एवं चे मं विहरन्तं, पापिम उपगच्छसि।&lt;br&gt;&#xA;तथा मच्चु करिस्सामि, न मे मग्गम्पि दक्खसि॥&lt;br&gt;&#xA;१२२३.&lt;br&gt;&#xA;‘‘अरतिञ्च [अरतिं (बहूसु)] रतिञ्च पहाय, सब्बसो गेहसितञ्च वितक्कम्।&lt;br&gt;&#xA;वनथं न करेय्य कुहिञ्चि, निब्बनथो अवनथो स [निब्बनथो अरतो स हि (सं॰ नि॰ १.२१०)] भिक्खु॥&lt;br&gt;&#xA;१२२४.&lt;br&gt;&#xA;‘‘यमिध पथविञ्च वेहासं, रूपगतं जगतोगधं किञ्चि।&lt;br&gt;&#xA;परिजीयति सब्बमनिच्चं, एवं समेच्च चरन्ति मुतत्ता॥&lt;br&gt;&#xA;१२२५.&lt;br&gt;&#xA;‘‘उपधीसु जना गधितासे, दिट्ठसुते [दिट्ठे सुते (सी॰)] पटिघे च मुते च।&lt;br&gt;&#xA;एत्थ विनोदय छन्दमनेजो, यो हेत्थ न लिम्पति मुनि तमाहु [तं मुनिमाहु (सं॰ नि॰ १.२१०)]॥&lt;br&gt;&#xA;१२२६.&lt;br&gt;&#xA;‘‘अथ सट्ठिसिता सवितक्का, पुथुज्जनताय [पुथू जनताय (सं॰ नि॰ १.२१०)] अधम्मा निविट्ठा।&lt;br&gt;&#xA;न च वग्गगतस्स कुहिञ्चि, नो पन दुट्ठुल्लगाही [दुट्ठुल्लभाणी (सं॰ नि॰ १.२१०)] स भिक्खु॥&lt;br&gt;&#xA;१२२७.&lt;br&gt;&#xA;‘‘दब्बो चिररत्तसमाहितो, अकुहको निपको अपिहालु।&lt;br&gt;&#xA;सन्तं पदं अज्झगमा मुनि, पटिच्च परिनिब्बुतो कङ्खति कालं॥&lt;br&gt;&#xA;१२२८.&lt;br&gt;&#xA;‘‘मानं पजहस्सु गोतम, मानपथञ्च जहस्सु असेसम्।&lt;br&gt;&#xA;मानपथम्हि स मुच्छितो, विप्पटिसारीहुवा चिररत्तं॥&lt;br&gt;&#xA;१२२९.&lt;br&gt;&#xA;‘‘मक्खेन मक्खिता पजा, मानहता निरयं पपतन्ति।&lt;br&gt;&#xA;सोचन्ति जना चिररत्तं, मानहता निरयं उपपन्ना॥&lt;br&gt;&#xA;१२३०.&lt;br&gt;&#xA;‘‘न हि सोचति भिक्खु कदाचि, मग्गजिनो सम्मा पटिपन्नो।&lt;br&gt;&#xA;कित्तिञ्च सुखञ्चानुभोति, धम्मदसोति तमाहु तथत्तं॥&lt;br&gt;&#xA;१२३१.&lt;br&gt;&#xA;‘‘तस्मा अखिलो इध [अखिलो (सी॰), अखिलोध (सं॰ नि॰ १.२११)] पधानवा, नीवरणानि पहाय विसुद्धो।&lt;br&gt;&#xA;मानञ्च पहाय असेसं, विज्जायन्तकरो समितावी॥&lt;br&gt;&#xA;१२३२.&lt;br&gt;&#xA;‘‘कामरागेन डय्हामि, चित्तं मे परिडय्हति।&lt;br&gt;&#xA;साधु निब्बापनं ब्रूहि, अनुकम्पाय गोतम॥&lt;br&gt;&#xA;१२३३.&lt;br&gt;&#xA;‘‘सञ्ञाय विपरियेसा, चित्तं ते परिडय्हति।&lt;br&gt;&#xA;निमित्तं परिवज्जेहि, सुभं रागूपसंहितं ( ) [(सङ्खारे परतो पस्स, दुक्खतो मा च अत्ततो। निब्बापेहि महारागं, मा दय्हित्थो पुनप्पुनम्।) (सी॰ सं॰ नि॰ १.२१२) उद्दानगाथायं एकसत्ततीतिसङ्ख्या च, थेरगाथाट्ठकथा च पस्सितब्बा]॥&lt;br&gt;&#xA;१२३४.&lt;br&gt;&#xA;‘‘असुभाय चित्तं भावेहि, एकग्गं सुसमाहितम्।&lt;br&gt;&#xA;सति कायगता त्यत्थु, निब्बिदाबहुलो भव॥&lt;br&gt;&#xA;१२३५.&lt;br&gt;&#xA;‘‘अनिमित्तञ्च भावेहि, मानानुसयमुज्जह।&lt;br&gt;&#xA;ततो मानाभिसमया, उपसन्तो चरिस्ससि॥&lt;br&gt;&#xA;१२३६.&lt;br&gt;&#xA;‘‘तमेव वाचं भासेय्य, यायत्तानं न तापये।&lt;br&gt;&#xA;परे च न विहिंसेय्य, सा वे वाचा सुभासिता॥&lt;br&gt;&#xA;१२३७.&lt;br&gt;&#xA;‘‘पियवाचमेव भासेय्य, या वाचा पटिनन्दिता।&lt;br&gt;&#xA;यं अनादाय पापानि, परेसं भासते पियं॥&lt;br&gt;&#xA;१२३८.&lt;br&gt;&#xA;‘‘सच्चं वे अमता वाचा, एस धम्मो सनन्तनो।&lt;br&gt;&#xA;सच्चे अत्थे च धम्मे च, आहु सन्तो पतिट्ठिता॥&lt;br&gt;&#xA;१२३९.&lt;br&gt;&#xA;‘‘यं बुद्धो भासति वाचं, खेमं निब्बानपत्तिया।&lt;br&gt;&#xA;दुक्खस्सन्तकिरियाय, सा वे वाचानमुत्तमा॥&lt;br&gt;&#xA;१२४०.&lt;br&gt;&#xA;‘‘गम्भीरपञ्ञो मेधावी, मग्गामग्गस्स कोविदो।&lt;br&gt;&#xA;सारिपुत्तो महापञ्ञो, धम्मं देसेति भिक्खुनं॥&lt;br&gt;&#xA;१२४१.&lt;br&gt;&#xA;‘‘सङ्खित्तेनपि देसेति, वित्थारेनपि भासति।&lt;br&gt;&#xA;सालिकायिव निग्घोसो, पटिभानं उदिय्यति [उदीरयि (सी॰), उदीय्यति (स्या॰), उदय्यति (?) उट्ठहतीति तंसंवण्णना]॥&lt;br&gt;&#xA;१२४२.&lt;br&gt;&#xA;‘‘तस्स तं देसयन्तस्स, सुणन्ति मधुरं गिरम्।&lt;br&gt;&#xA;सरेन रजनीयेन, सवनीयेन वग्गुना।&lt;br&gt;&#xA;उदग्गचित्ता मुदिता, सोतं ओधेन्ति भिक्खवो॥&lt;br&gt;&#xA;१२४३.&lt;br&gt;&#xA;‘‘अज्ज पन्नरसे विसुद्धिया, भिक्खू पञ्चसता समागता।&lt;br&gt;&#xA;संयोजनबन्धनच्छिदा, अनीघा खीणपुनब्भवा इसी॥&lt;br&gt;&#xA;१२४४.&lt;br&gt;&#xA;‘‘चक्कवत्ती यथा राजा, अमच्चपरिवारितो।&lt;br&gt;&#xA;समन्ता अनुपरियेति, सागरन्तं महिं इमं॥&lt;br&gt;&#xA;१२४५.&lt;br&gt;&#xA;‘‘एवं विजितसङ्गामं, सत्थवाहं अनुत्तरम्।&lt;br&gt;&#xA;सावका पयिरुपासन्ति, तेविज्जा मच्चुहायिनो॥&lt;br&gt;&#xA;१२४६.&lt;br&gt;&#xA;‘‘सब्बे भगवतो पुत्ता, पलापेत्थ न विज्जति।&lt;br&gt;&#xA;तण्हासल्लस्स हन्तारं, वन्दे आदिच्चबन्धुनं॥&lt;br&gt;&#xA;१२४७.&lt;br&gt;&#xA;‘‘परोसहस्सं भिक्खूनं, सुगतं पयिरुपासति।&lt;br&gt;&#xA;देसेन्तं विरजं धम्मं, निब्बानं अकुतोभयं॥&lt;br&gt;&#xA;१२४८.&lt;br&gt;&#xA;‘‘सुणन्ति धम्मं विमलं, सम्मासम्बुद्धदेसितम्।&lt;br&gt;&#xA;सोभति वत सम्बुद्धो, भिक्खुसङ्घपुरक्खतो॥&lt;br&gt;&#xA;१२४९.&lt;br&gt;&#xA;‘‘‘नागनामो’सि भगवा, इसीनं इसिसत्तमो।&lt;br&gt;&#xA;महामेघोव हुत्वान, सावके अभिवस्ससि॥&lt;br&gt;&#xA;१२५०.&lt;br&gt;&#xA;‘‘दिवा विहारा निक्खम्म, सत्थुदस्सनकम्यता।&lt;br&gt;&#xA;सावको ते महावीर, पादे वन्दति वङ्गिसो॥&lt;br&gt;&#xA;१२५१.&lt;br&gt;&#xA;‘‘उम्मग्गपथं मारस्स, अभिभुय्य चरति पभिज्ज खीलानि।&lt;br&gt;&#xA;तं पस्सथ बन्धपमुञ्चकरं, असितंव भागसो पविभज्ज॥&lt;br&gt;&#xA;१२५२.&lt;br&gt;&#xA;‘‘ओघस्स हि नितरणत्थं, अनेकविहितं मग्गं अक्खासि।&lt;br&gt;&#xA;तस्मिञ्च अमते अक्खाते, धम्मदसा ठिता असंहीरा॥&lt;br&gt;&#xA;१२५३.&lt;br&gt;&#xA;‘‘पज्जोतकरो अतिविज्झ [अतिविज्झ धम्मं (सी॰)], सब्बठितीनं अतिक्कममद्दस [अतिक्कममद्द (सी॰ क॰)]।&lt;br&gt;&#xA;ञत्वा च सच्छिकत्वा च, अग्गं सो देसयि दसद्धानं॥&lt;br&gt;&#xA;१२५४.&lt;br&gt;&#xA;‘‘एवं सुदेसिते धम्मे, को पमादो विजानतं धम्मम्।&lt;br&gt;&#xA;तस्मा हि तस्स भगवतो सासने, अप्पमत्तो सदा नमस्समनुसिक्खे॥&lt;br&gt;&#xA;१२५५.&lt;br&gt;&#xA;‘‘बुद्धानुबुद्धो यो थेरो, कोण्डञ्ञो तिब्बनिक्कमो।&lt;br&gt;&#xA;लाभी सुखविहारानं, विवेकानं अभिण्हसो॥&lt;br&gt;&#xA;१२५६.&lt;br&gt;&#xA;‘‘यं सावकेन पत्तब्बं, सत्थु सासनकारिना।&lt;br&gt;&#xA;सब्बस्स तं अनुप्पत्तं, अप्पमत्तस्स सिक्खतो॥&lt;br&gt;&#xA;१२५७.&lt;br&gt;&#xA;‘‘महानुभावो तेविज्जो, चेतोपरियकोविदो।&lt;br&gt;&#xA;कोण्डञ्ञो बुद्धदायादो, पादे वन्दति सत्थुनो॥&lt;br&gt;&#xA;१२५८.&lt;br&gt;&#xA;‘‘नगस्स पस्से आसीनं, मुनिं दुक्खस्स पारगुम्।&lt;br&gt;&#xA;सावका पयिरुपासन्ति, तेविज्जा मच्चुहायिनो॥&lt;br&gt;&#xA;१२५९.&lt;br&gt;&#xA;‘‘चेतसा [ते चेतसा (सं॰ नि॰ १.२१८)] अनुपरियेति, मोग्गल्लानो महिद्धिको।&lt;br&gt;&#xA;चित्तं नेसं समन्वेसं [समन्नेसं (सं॰ नि॰ १.२१८)], विप्पमुत्तं निरूपधिं॥&lt;br&gt;&#xA;१२६०.&lt;br&gt;&#xA;‘‘एवं सब्बङ्गसम्पन्नं, मुनिं दुक्खस्स पारगुम्।&lt;br&gt;&#xA;अनेकाकारसम्पन्नं, पयिरुपासन्ति गोतमं॥&lt;br&gt;&#xA;१२६१.&lt;br&gt;&#xA;‘‘चन्दो यथा विगतवलाहके नभे, विरोचति वीतमलोव भाणुमा।&lt;br&gt;&#xA;एवम्पि अङ्गीरस त्वं महामुनि, अतिरोचसि यससा सब्बलोकं॥&lt;br&gt;&#xA;१२६२.&lt;br&gt;&#xA;‘‘कावेय्यमत्ता विचरिम्ह पुब्बे, गामा गामं पुरा पुरम्।&lt;br&gt;&#xA;अथद्दसाम सम्बुद्धं, सब्बधम्मान पारगुं॥&lt;br&gt;&#xA;१२६३.&lt;br&gt;&#xA;‘‘सो मे धम्ममदेसेसि, मुनि दुक्खस्स पारगू।&lt;br&gt;&#xA;धम्मं सुत्वा पसीदिम्ह, सद्धा [अद्धा (सी॰ अट्ठ॰)] नो उदपज्जथ॥&lt;br&gt;&#xA;१२६४.&lt;br&gt;&#xA;‘‘तस्साहं वचनं सुत्वा, खन्धे आयतनानि च।&lt;br&gt;&#xA;धातुयो च विदित्वान, पब्बजिं अनगारियं॥&lt;br&gt;&#xA;१२६५.&lt;br&gt;&#xA;‘‘बहूनं वत अत्थाय, उप्पज्जन्ति तथागता।&lt;br&gt;&#xA;इत्थीनं पुरिसानञ्च, ये ते सासनकारका॥&lt;br&gt;&#xA;१२६६.&lt;br&gt;&#xA;‘‘तेसं खो वत अत्थाय, बोधिमज्झगमा मुनि।&lt;br&gt;&#xA;भिक्खूनं भिक्खुनीनञ्च, ये निरामगतद्दसा॥&lt;br&gt;&#xA;१२६७.&lt;br&gt;&#xA;‘‘सुदेसिता चक्खुमता, बुद्धेनादिच्चबन्धुना।&lt;br&gt;&#xA;चत्तारि अरियसच्चानि, अनुकम्पाय पाणिनं॥&lt;br&gt;&#xA;१२६८.&lt;br&gt;&#xA;‘‘दुक्खं दुक्खसमुप्पादं, दुक्खस्स च अतिक्कमम्।&lt;br&gt;&#xA;अरियं चट्ठङ्गिकं मग्गं, दुक्खूपसमगामिनं॥&lt;br&gt;&#xA;१२६९.&lt;br&gt;&#xA;‘‘एवमेते तथा वुत्ता, दिट्ठा मे ते यथा तथा।&lt;br&gt;&#xA;सदत्थो मे अनुप्पत्तो, कतं बुद्धस्स सासनं॥&lt;br&gt;&#xA;१२७०.&lt;br&gt;&#xA;‘‘स्वागतं वत मे आसि, मम बुद्धस्स सन्तिके।&lt;br&gt;&#xA;सुविभत्तेसु [सविभत्तेसु (सी॰ क॰)] धम्मेसु, यं सेट्ठं तदुपागमिं॥&lt;br&gt;&#xA;१२७१.&lt;br&gt;&#xA;‘‘अभिञ्ञापारमिप्पत्तो, सोतधातु विसोधिता।&lt;br&gt;&#xA;तेविज्जो इद्धिपत्तोम्हि, चेतोपरियकोविदो॥&lt;br&gt;&#xA;१२७२.&lt;br&gt;&#xA;‘‘पुच्छामि सत्थारमनोमपञ्ञं, दिट्ठेव धम्मे यो विचिकिच्छानं छेत्ता।&lt;br&gt;&#xA;अग्गाळवे कालमकासि भिक्खु, ञातो यसस्सी अभिनिब्बुतत्तो॥&lt;br&gt;&#xA;१२७३.&lt;br&gt;&#xA;‘‘निग्रोधकप्पो इति तस्स नामं, तया कतं भगवा ब्राह्मणस्स।&lt;br&gt;&#xA;सो तं नमस्सं अचरि मुत्यपेखो, आरद्धवीरियो दळ्हधम्मदस्सी॥&lt;br&gt;&#xA;१२७४.&lt;br&gt;&#xA;‘‘तं सावकं सक्क मयम्पि सब्बे, अञ्ञातुमिच्छाम समन्तचक्खु।&lt;br&gt;&#xA;समवट्ठिता नो सवनाय सोता [हेतुं (सी॰ स्या॰) सुत्तनिपातट्ठकथा पस्सितब्बा], तुवं नो सत्था त्वमनुत्तरोसि’’॥&lt;br&gt;&#xA;१२७५.&lt;br&gt;&#xA;छिन्द नो विचिकिच्छं ब्रूहि मेतं, परिनिब्बुतं वेदय भूरिपञ्ञ।&lt;br&gt;&#xA;मज्झेव नो भास समन्तचक्खु, सक्कोव देवान सहस्सनेत्तो॥&lt;br&gt;&#xA;१२७६.&lt;br&gt;&#xA;‘‘ये केचि गन्था इध मोहमग्गा, अञ्ञाणपक्खा विचिकिच्छठाना।&lt;br&gt;&#xA;तथागतं पत्वा न ते भवन्ति, चक्खुञ्हि एतं परमं नरानं॥&lt;br&gt;&#xA;१२७७.&lt;br&gt;&#xA;‘‘नो चे हि जातु पुरिसो किलेसे, वातो यथा अब्भघनं विहाने।&lt;br&gt;&#xA;तमोवस्स निवुतो सब्बलोको, जोतिमन्तोपि न पभासेय्युं [न जोतिमन्तोपि नरा तपेय्युं (सु॰ नि॰ ३५०)]॥&lt;br&gt;&#xA;१२७८.&lt;br&gt;&#xA;‘‘धीरा च पज्जोतकरा भवन्ति, तं तं अहं वीर तथेव मञ्ञे।&lt;br&gt;&#xA;विपस्सिनं जानमुपागमिम्ह, परिसासु नो आविकरोहि कप्पं॥&lt;br&gt;&#xA;१२७९.&lt;br&gt;&#xA;‘‘खिप्पं गिरं एरय वग्गु वग्गुं, हंसोव पग्गय्ह सणिकं निकूज।&lt;br&gt;&#xA;बिन्दुस्सरेन सुविकप्पितेन, सब्बेव ते उज्जुगता सुणोम॥&lt;br&gt;&#xA;१२८०.&lt;br&gt;&#xA;‘‘पहीनजातिमरणं असेसं, निग्गय्ह धोनं वदेस्सामि [पटिवेदियामि (सी॰ क॰)] धम्मम्।&lt;br&gt;&#xA;न कामकारो हि [होति (सी॰ क॰)] पुथुज्जनानं, सङ्खेय्यकारो च [व (बहूसु)] तथागतानं॥&lt;br&gt;&#xA;१२८१.&lt;br&gt;&#xA;‘‘सम्पन्नवेय्याकरणं तवेदं, समुज्जुपञ्ञस्स समुग्गहीतम्।&lt;br&gt;&#xA;अयमञ्जलि पच्छिमो सुप्पणामितो, मा मोहयी जानमनोमपञ्ञ॥&lt;br&gt;&#xA;१२८२.&lt;br&gt;&#xA;‘‘परोपरं अरियधम्मं विदित्वा, मा मोहयी जानमनोमवीरिय।&lt;br&gt;&#xA;वारिं यथा घम्मनि घम्मतत्तो, वाचाभिकङ्खामि सुतं पवस्स॥&lt;br&gt;&#xA;१२८३.&lt;br&gt;&#xA;‘‘यदत्थिकं ब्रह्मचरियं अचरी, कप्पायनो कच्चिस्सतं अमोघम्।&lt;br&gt;&#xA;निब्बायि सो आदु सउपादिसेसो [अनुपादिसेसा (सी॰), अनुपादिसेसो (क॰)], यथा विमुत्तो अहु तं सुणोम॥&lt;br&gt;&#xA;१२८४.&lt;br&gt;&#xA;‘‘‘अच्छेच्छि तण्हं इध नामरूपे,&lt;br&gt;&#xA;(इति भगवा) कण्हस्स सोतं दीघरत्तानुसयितम्।&lt;br&gt;&#xA;अतारि जातिं मरणं असेसं’, इच्चब्रवि भगवा पञ्चसेट्ठो॥&lt;br&gt;&#xA;१२८५.&lt;br&gt;&#xA;‘‘एस सुत्वा पसीदामि, वचो ते इसिसत्तम।&lt;br&gt;&#xA;अमोघं किर मे पुट्ठं, न मं वञ्चेसि ब्राह्मणो॥&lt;br&gt;&#xA;१२८६.&lt;br&gt;&#xA;‘‘यथा वादी तथा कारी, अहु बुद्धस्स सावको।&lt;br&gt;&#xA;अच्छेच्छि मच्चुनो जालं, ततं मायाविनो दळ्हं॥&lt;br&gt;&#xA;१२८७.&lt;br&gt;&#xA;‘‘अद्दस भगवा आदिं, उपादानस्स कप्पियो।&lt;br&gt;&#xA;अच्चगा वत कप्पानो, मच्चुधेय्यं सुदुत्तरं॥&lt;br&gt;&#xA;१२८८.&lt;br&gt;&#xA;‘‘तं देवदेवं वन्दामि, पुत्तं ते द्विपदुत्तम।&lt;br&gt;&#xA;अनुजातं महावीरं, नागं नागस्स ओरस’’न्ति॥&lt;br&gt;&#xA;इत्थं सुदं आयस्मा वङ्गीसो थेरो गाथायो&lt;br&gt;&#xA;अभासित्थाति।&lt;br&gt;&#xA;महानिपातो निट्ठितो।&lt;br&gt;&#xA;तत्रुद्दानं –&lt;br&gt;&#xA;सत्ततिम्हि निपातम्हि, वङ्गीसो पटिभाणवा।&lt;br&gt;&#xA;एकोव थेरो नत्थञ्ञो, गाथायो एकसत्ततीति॥&lt;br&gt;&#xA;निट्ठिता थेरगाथायो।&lt;br&gt;&#xA;तत्रुद्दानं –&lt;br&gt;&#xA;सहस्सं होन्ति ता गाथा, तीणि सट्ठिसतानि च।&lt;br&gt;&#xA;थेरा च द्वे सता सट्ठि, चत्तारो च पकासिता॥&lt;br&gt;&#xA;सीहनादं नदित्वान, बुद्धपुत्ता अनासवा।&lt;br&gt;&#xA;खेमन्तं पापुणित्वान, अग्गिखन्धाव निब्बुताति॥&lt;br&gt;&#xA;थेरगाथापाळि निट्ठिता।&lt;/p&gt;</description>
    </item>
  </channel>
</rss>
