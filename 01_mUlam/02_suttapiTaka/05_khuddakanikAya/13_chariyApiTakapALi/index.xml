<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१३ चरियापिटकपाळि on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/05_khuddakanikAya/13_chariyApiTakapALi/</link>
    <description>Recent content in &#43;१३ चरियापिटकपाळि on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/05_khuddakanikAya/13_chariyApiTakapALi/index.xml" rel="self" type="application/rss+xml" />
    <item>
      <title>०१. अकित्तिवग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/13_chariyApiTakapALi/01_akittivaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/13_chariyApiTakapALi/01_akittivaggo/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;खुद्दकनिकाये&lt;br&gt;&#xA;चरियापिटकपाळि&lt;br&gt;&#xA;१. अकित्तिवग्गो&lt;/p&gt;&#xA;&lt;h2 id=&#34;१-अकततचरय&#34;&gt;१. अकित्तिचरिया&lt;/h2&gt;&#xA;&lt;p&gt;१.&lt;br&gt;&#xA;‘‘कप्पे च सतसहस्से, चतुरो च असङ्खिये।&lt;br&gt;&#xA;एत्थन्तरे यं चरितं, सब्बं तं बोधिपाचनं॥&lt;br&gt;&#xA;२.&lt;br&gt;&#xA;‘‘अतीतकप्पे चरितं, ठपयित्वा भवाभवे।&lt;br&gt;&#xA;इमम्हि कप्पे चरितं, पवक्खिस्सं सुणोहि मे॥&lt;br&gt;&#xA;३.&lt;br&gt;&#xA;‘‘यदा अहं ब्रहारञ्ञे, सुञ्ञे विपिनकानने।&lt;br&gt;&#xA;अज्झोगाहेत्वा [अज्झोगहेत्वा (सी॰ स्या॰)] विहरामि, अकित्ति नाम तापसो॥&lt;br&gt;&#xA;४.&lt;br&gt;&#xA;‘‘तदा मं तपतेजेन, सन्तत्तो तिदिवाभिभू।&lt;br&gt;&#xA;धारेन्तो ब्राह्मणवण्णं, भिक्खाय मं उपागमि॥&lt;br&gt;&#xA;५.&lt;br&gt;&#xA;‘‘पवना आभतं पण्णं, अतेलञ्च अलोणिकम्।&lt;br&gt;&#xA;मम द्वारे ठितं दिस्वा, सकटाहेन आकिरिं॥&lt;br&gt;&#xA;६.&lt;br&gt;&#xA;‘‘तस्स दत्वानहं पण्णं, निक्कुज्जित्वान भाजनम्।&lt;br&gt;&#xA;पुनेसनं जहित्वान, पाविसिं पण्णसालकं॥&lt;br&gt;&#xA;७.&lt;br&gt;&#xA;‘‘दुतियम्पि ततियम्पि, उपगञ्छि ममन्तिकम्।&lt;br&gt;&#xA;अकम्पितो अनोलग्गो, एवमेवमदासहं॥&lt;br&gt;&#xA;८.&lt;br&gt;&#xA;‘‘न मे तप्पच्चया अत्थि, सरीरस्मिं विवण्णियम्।&lt;br&gt;&#xA;पीतिसुखेन रतिया, वीतिनामेमि तं दिवं॥&lt;br&gt;&#xA;९.&lt;br&gt;&#xA;‘‘यदि मासम्पि द्वेमासं, दक्खिणेय्यं वरं लभे।&lt;br&gt;&#xA;अकम्पितो अनोलीनो, ददेय्यं दानमुत्तमं॥&lt;br&gt;&#xA;१०.&lt;br&gt;&#xA;‘‘न तस्स दानं ददमानो, यसं लाभञ्च पत्थयिम्।&lt;br&gt;&#xA;सब्बञ्ञुतं पत्थयानो, तानि कम्मानि आचरि’’न्ति॥&lt;br&gt;&#xA;अकित्तिचरियं पठमम्।&lt;/p&gt;</description>
    </item>
    <item>
      <title>०२. हत्थिनागवग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/13_chariyApiTakapALi/02_hatthinAgavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/13_chariyApiTakapALi/02_hatthinAgavaggo/</guid>
      <description>&lt;p&gt;२. हत्थिनागवग्गो&lt;/p&gt;&#xA;&lt;h2 id=&#34;१-मतपसकचरय&#34;&gt;१. मातुपोसकचरिया&lt;/h2&gt;&#xA;&lt;p&gt;१.&lt;br&gt;&#xA;‘‘यदा अहोसिं पवने, कुञ्जरो मातुपोसको।&lt;br&gt;&#xA;न तदा अत्थि महिया, गुणेन मम सादिसो॥&lt;br&gt;&#xA;२.&lt;br&gt;&#xA;‘‘पवने दिस्वा वनचरो, रञ्ञो मं पटिवेदयि।&lt;br&gt;&#xA;‘तवानुच्छवो महाराज, गजो वसति कानने॥&lt;br&gt;&#xA;३.&lt;br&gt;&#xA;‘‘‘न तस्स परिक्खायत्थो, नपि आळककासुया।&lt;br&gt;&#xA;सह गहिते [समं गहिते (सी॰)] सोण्डाय, सयमेव इधेहि’ति॥&lt;br&gt;&#xA;४.&lt;br&gt;&#xA;‘‘तस्स तं वचनं सुत्वा, राजापि तुट्ठमानसो।&lt;br&gt;&#xA;पेसेसि हत्थिदमकं, छेकाचरियं सुसिक्खितं॥&lt;br&gt;&#xA;५.&lt;br&gt;&#xA;‘‘गन्त्वा सो हत्थिदमको, अद्दस पदुमस्सरे।&lt;br&gt;&#xA;भिसमुळालं [भिसमूलं (क॰)] उद्धरन्तं, यापनत्थाय मातुया॥&lt;br&gt;&#xA;६.&lt;br&gt;&#xA;‘‘विञ्ञाय मे सीलगुणं, लक्खणं उपधारयि।&lt;br&gt;&#xA;‘एहि पुत्ता’ति पत्वान, मम सोण्डाय अग्गहि॥&lt;br&gt;&#xA;७.&lt;br&gt;&#xA;‘‘यं मे तदा पाकतिकं, सरीरानुगतं बलम्।&lt;br&gt;&#xA;अज्ज नागसहस्सानं, बलेन समसादिसं॥&lt;br&gt;&#xA;८.&lt;br&gt;&#xA;‘‘यदिहं तेसं पकुप्पेय्यं, उपेतानं गहणाय मम्।&lt;br&gt;&#xA;पटिबलो भवे तेसं, याव रज्जम्पि मानुसं॥&lt;br&gt;&#xA;९.&lt;br&gt;&#xA;‘‘अपि चाहं सीलरक्खाय, सीलपारमिपूरिया।&lt;br&gt;&#xA;न करोमि चित्ते अञ्ञथत्तं, पक्खिपन्तं ममाळके॥&lt;br&gt;&#xA;१०.&lt;br&gt;&#xA;‘‘यदि ते मं तत्थ कोट्टेय्युं, फरसूहि तोमरेहि च।&lt;br&gt;&#xA;नेव तेसं पकुप्पेय्यं, सीलखण्डभया ममा’’ति॥&lt;br&gt;&#xA;मातुपोसकचरियं पठमम्।&lt;/p&gt;</description>
    </item>
    <item>
      <title>०३. युधञ्जयवग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/13_chariyApiTakapALi/03_yudhanjayavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/13_chariyApiTakapALi/03_yudhanjayavaggo/</guid>
      <description>&lt;p&gt;३. युधञ्जयवग्गो&lt;/p&gt;&#xA;&lt;h2 id=&#34;१-यधञजयचरय&#34;&gt;१. युधञ्जयचरिया&lt;/h2&gt;&#xA;&lt;p&gt;१.&lt;br&gt;&#xA;‘‘यदाहं अमितयसो, राजपुत्तो युधञ्जयो।&lt;br&gt;&#xA;उस्सावबिन्दुं सूरियातपे, पतितं दिस्वान संविजिं॥&lt;br&gt;&#xA;२.&lt;br&gt;&#xA;‘‘तञ्ञेवाधिपतिं कत्वा, संवेगमनुब्रूहयिम्।&lt;br&gt;&#xA;मातापितू च वन्दित्वा, पब्बज्जमनुयाचहं॥&lt;br&gt;&#xA;३.&lt;br&gt;&#xA;‘‘याचन्ति मं पञ्जलिका, सनेगमा सरट्ठका।&lt;br&gt;&#xA;‘अज्जेव पुत्त पटिपज्ज, इद्धं फीतं महामहिं’॥&lt;br&gt;&#xA;४.&lt;br&gt;&#xA;‘‘सराजके सहोरोधे, सनेगमे सरट्ठके।&lt;br&gt;&#xA;करुणं परिदेवन्ते, अनपेक्खोव परिच्चजिं॥&lt;br&gt;&#xA;५.&lt;br&gt;&#xA;‘‘केवलं पथविं रज्जं, ञातिपरिजनं यसम्।&lt;br&gt;&#xA;चजमानो न चिन्तेसिं, बोधियायेव कारणा॥&lt;br&gt;&#xA;६.&lt;br&gt;&#xA;‘‘मातापिता न मे देस्सा, नपि मे देस्सं महायसम्।&lt;br&gt;&#xA;सब्बञ्ञुतं पियं मय्हं, तस्मा रज्जं परिच्चजि’’न्ति॥&lt;br&gt;&#xA;युधञ्जयचरियं पठमम्।&lt;/p&gt;</description>
    </item>
  </channel>
</rss>
