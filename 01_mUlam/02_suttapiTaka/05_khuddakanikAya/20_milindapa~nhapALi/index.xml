<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२० मिलिन्दपञ्हपाळि on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/05_khuddakanikAya/20_milindapa~nhapALi/</link>
    <description>Recent content in &#43;२० मिलिन्दपञ्हपाळि on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/05_khuddakanikAya/20_milindapa~nhapALi/index.xml" rel="self" type="application/rss+xml" />
    <item>
      <title>० मिलिन्दपञ्हपाळि</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/20_milindapa~nhapALi/0_milindapa~nhapALi/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/20_milindapa~nhapALi/0_milindapa~nhapALi/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;खुद्दकनिकाये&lt;br&gt;&#xA;मिलिन्दपञ्हपाळि&lt;br&gt;&#xA;१.&lt;br&gt;&#xA;मिलिन्दो नाम सो राजा, सागलायं पुरुत्तमे।&lt;br&gt;&#xA;उपगञ्छि नागसेनं, गङ्गा च [गङ्गाव (सी॰ पी॰)] यथा सागरं॥&lt;br&gt;&#xA;आसज्ज राजा चित्रकथिं, उक्काधारं तमोनुदम्।&lt;br&gt;&#xA;अपुच्छि निपुणे पञ्हे, ठानाट्ठानगते पुथू॥&lt;br&gt;&#xA;पुच्छा विसज्जना [विस्सज्जना (सी॰ पी॰)] चेव, गम्भीरत्थूपनिस्सिता।&lt;br&gt;&#xA;हदयङ्गमा कण्णसुखा, अब्भुता लोमहंसना॥&lt;br&gt;&#xA;अभिधम्मविनयोगाळ्हा, सुत्तजालसमत्तिता।&lt;br&gt;&#xA;नागसेनकथा चित्रा, ओपम्मेहि नयेहि च॥&lt;br&gt;&#xA;तत्थ ञाणं पणिधाय, हासयित्वान मानसम्।&lt;br&gt;&#xA;सुणाथ निपुणे पञ्हे, कङ्खाट्ठानविदालनेति॥&lt;br&gt;&#xA;२. तं यथानुसूयते – अत्थि योनकानं नानापुटभेदनं सागलं नाम नगरं नदीपब्बतसोभितं रमणीयभूमिप्पदेसभागं आरामुय्यानोपवनतळाकपोक्खरणिसम्पन्नं नदीपब्बतवनरामणेय्यकं सुतवन्तनिम्मितं निहतपच्चत्थिकं [निप्पच्चत्थिकं (क॰)] पच्चामित्तानुपपीळितं विविधविचित्रदळ्हमट्टालकोट्ठकं वरपवरगोपुर [पवरपचुरगोपुर (सी॰)] तोरणं गम्भीरपरिखापण्डरपाकारपरिक्खित्तन्तेपुरम्। सुविभत्तवीथिचच्चरचतुक्कसिङ्घाटकं सुप्पसारितानेकविधवरभण्डपरिपूरितन्तरापणं विविधदानग्गसतसमुपसोभितं [सतसमुपसोभितं (सी॰ पी॰)] हिमगिरिसिखरसङ्कासवरभवनसतसहस्सप्पटिमण्डितं गजहयरथपत्तिसमाकुलं अभिरूपनरनारिगणानुचरितं आकिण्णजनमनुस्सं पुथुखत्तियब्राह्मणवेस्ससुद्दं विविधसमणब्राह्मणसभाजन [सभाजन (सी॰ पी॰), सम्माभाजन (क॰)] सङ्घटितं बहुविधविज्जावन्त [विज्जाधर (क॰)] नरचिर [नरविर (सी॰ पी॰)] निसेवितं कासिककोटुम्बरिकादिनानाविधवत्थापणसम्पन्नं सुप्पसारितरुचिरबहुविधपुप्फगन्धापणं गन्धगन्धितं आसीसनीयबहुरतनपरिपूरितं दिसामुखसुप्पसारितापणं सिङ्गारवाणिजगणानुचरितं कहापणरजतसुवण्णकंसपत्थरपरिपूरं पज्जोतमाननिधिनिकेतं पहूतधनधञ्ञवित्तूपकरणं परिपुण्णकोसकोट्ठागारं बह्वन्नपानं बहुविधखज्जभोज्जलेय्यपेय्यसायनीयं उत्तरकुरुसङ्कासं सम्पन्नसस्सं आळकमन्दा विय देवपुरम्।&lt;br&gt;&#xA;एत्थ ठत्वा तेसं पुब्बकम्मं कथेतब्बं, कथेन्तेन च छधा विभजित्वा कथेतब्बम्। सेय्यथीदं – पुब्बयोगो मिलिन्दपञ्हं लक्खणपञ्हं मेण्डकपञ्हं अनुमानपञ्हं ओपम्मकथापञ्हन्ति।&lt;br&gt;&#xA;तत्थ मिलिन्दपञ्हो लक्खणपञ्हो, विमतिच्छेदनपञ्होति दुविधो। मेण्डकपञ्होपि महावग्गो, योगिकथापञ्होति दुविधो।&lt;br&gt;&#xA;पुब्बयोगोति तेसं पुब्बकम्मम्।&lt;br&gt;&#xA;१. बाहिरकथा&lt;/p&gt;</description>
    </item>
    <item>
      <title>०२-३. मिलिन्दपञ्हो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/20_milindapa~nhapALi/02-3_milindapa~nho/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/20_milindapa~nhapALi/02-3_milindapa~nho/</guid>
      <description>&lt;p&gt;२-३. मिलिन्दपञ्हो&lt;br&gt;&#xA;१. महावग्गो&lt;/p&gt;&#xA;&lt;h2 id=&#34;१-पञञततपञह&#34;&gt;१. पञ्ञत्तिपञ्हो&lt;/h2&gt;&#xA;&lt;p&gt;१. अथ खो मिलिन्दो राजा येनायस्मा नागसेनो तेनुपसङ्कमि, उपसङ्कमित्वा आयस्मता नागसेनेन सद्धिं सम्मोदि, सम्मोदनीयं कथं सारणीयं वीतिसारेत्वा एकमन्तं निसीदि। आयस्मापि खो नागसेनो पटिसम्मोदनीयेनेव [पटिसम्मोदि, तेनेव (सी॰)] मिलिन्दस्स रञ्ञो चित्तं आराधेसि। अथ खो मिलिन्दो राजा आयस्मन्तं नागसेनं एतदवोच ‘‘कथं भदन्तो ञायति, किन्नामोसि भन्ते’’ति? ‘‘नागसेनो’’ति खो अहं, महाराज, ञायामि, ‘‘नागसेनो’’ति खो मं, महाराज, सब्रह्मचारी समुदाचरन्ति, अपि च मातापितरो नामं करोन्ति ‘‘नागसेनो’’ति वा ‘‘सूरसेनो’’ति वा ‘‘वीरसेनो’’ति वा ‘‘सीहसेनो’’ति वा, अपि च खो, महाराज, सङ्खा समञ्ञा पञ्ञत्ति वोहारो नाममत्तं यदिदं नागसेनोति, न हेत्थ पुग्गलो उपलब्भतीति।&lt;br&gt;&#xA;अथ खो मिलिन्दो राजा एवमाह ‘‘सुणन्तु मे भोन्तो पञ्चसता योनका असीतिसहस्सा च भिक्खू, अयं नागसेनो एवमाह ‘न हेत्थ पुग्गलो उपलब्भती’ति, कल्लं नु खो तदभिनन्दितु’’न्ति। अथ खो मिलिन्दो राजा आयस्मन्तं नागसेनं एतदवोच ‘‘सचे, भन्ते नागसेन, पुग्गलो नूपलब्भति, को चरहि तुम्हाकं चीवरपिण्डपातसेनासनगिलानप्पच्चयभेसज्जपरिक्खारं देति, को तं परिभुञ्जति, को सीलं रक्खति, को भावनमनुयुञ्जति, को मग्गफलनिब्बानानि सच्छिकरोति, को पाणं हनति, को अदिन्नं आदियति, को कामेसुमिच्छाचारं चरति, को मुसा भणति, को मज्जं पिवति, को पञ्चानन्तरियकम्मं करोति, तस्मा नत्थि कुसलं, नत्थि अकुसलं, नत्थि कुसलाकुसलानं कम्मानं कत्ता वा कारेता वा, नत्थि सुकतदुक्कटानं कम्मानं फलं विपाको, सचे , भन्ते नागसेन, यो तुम्हे मारेति, नत्थि तस्सापि पाणातिपातो, तुम्हाकम्पि, भन्ते नागसेन, नत्थि आचरियो, नत्थि उपज्झायो, नत्थि उपसम्पदा। ‘नागसेनोति मं, महाराज, सब्रह्मचारी समुदाचरन्ती’ति यं वदेसि, ‘कतमो एत्थ नागसेनो ? किन्नु खो, भन्ते, केसा नागसेनो’’ति? ‘‘न हि महाराजा’’ति। ‘‘लोमा नागसेनो’’ति? ‘‘न हि महाराजा’’ति। ‘‘नखा…पे॰… दन्ता…पे॰… तचो…पे॰… मंसं…पे॰… न्हारु…पे॰… अट्ठि…पे॰… अट्ठिमिञ्जं…पे॰… वक्कं…पे॰… हदयं…पे॰… यकनं…पे॰… किलोमकं…पे॰… पिहकं…पे॰… पप्फासं…पे॰… अन्तं…पे॰… अन्तगुणं…पे॰… उदरियं…पे॰… करीसं…पे॰… पित्तं…पे॰… सेम्हं…पे॰… पुब्बो…पे॰… लोहितं…पे॰… सेदो…पे॰… मेदो…पे॰… अस्सु…पे॰… वसा…पे॰… खेळो…पे॰… सिङ्घाणिका…पे॰… लसिका…पे॰… मुत्तं…पे॰… मत्थके मत्थलुङ्गं नागसेनो’’ति? ‘‘न हिमहाराजा’’ति। ‘‘किं नु खो, भन्ते, रूपं नागसेनो’’ति? ‘‘नहि महाराजा’’ति। ‘‘वेदना नागसेनो’’ति?‘‘न हि महाराजा’’ति। ‘‘सञ्ञा नागसेनो’’ति? ‘‘न हि महाराजा’’ति। ‘‘सङ्खारा नागसेनो’’ति? ‘‘न हि महाराजा’’ति। ‘‘विञ्ञाणं नागसेनो’’ति? ‘‘न हि महाराजा’’ति। ‘‘किं पन, भन्ते, रूपवेदनासञ्ञासङ्खारविञ्ञाणं नागसेनो’’ति? ‘‘न हि महाराजा’’ति। ‘‘किं पन, भन्ते, अञ्ञत्र रूपवेदनासञ्ञासङ्खारविञ्ञाणं नागसेनो’’ति? ‘‘न हि महाराजा’’ति। ‘‘तमहं भन्ते, पुच्छन्तो पुच्छन्तो न पस्सामि नागसेनम्। नागसेनसद्दो येव नु खो, भन्ते, नागसेनो’’ति? ‘‘न हि महाराजा’’ति। ‘‘को पनेत्थ नागसेनो, अलिकं त्वं, भन्ते, भाससि मुसावादं, नत्थि नागसेनो’’ति।&lt;br&gt;&#xA;अथ खो आयस्मा नागसेनो मिलिन्दं राजानं एतदवोच ‘‘त्वं खोसि, महाराज, खत्तियसुखुमालो अच्चन्तसुखुमालो, तस्स ते, महाराज, मज्झन्हिकसमयं तत्ताय भूमिया उण्हाय वालिकाय खराय सक्खरकथलिकाय [खरा सक्खरकठलवालिका (सी॰ पी॰)] मद्दित्वा पादेनागच्छन्तस्स पादा रुज्जन्ति, कायो किलमति, चित्तं उपहञ्ञति, दुक्खसहगतं कायविञ्ञाणं उप्पज्जति, किं नु खो त्वं पादेनागतोसि, उदाहु वाहनेना’’ति? ‘‘नाहं, भन्ते, पादेनागच्छामि, रथेनाहं आगतोस्मी’’ति। ‘‘सचे, त्वं महाराज, रथेनागतोसि, रथं मे आरोचेहि, किं नु खो, महाराज, ईसा रथो’’ति? ‘‘न हि भन्ते’’ति। ‘‘अक्खो रथो’’ति? ‘‘न हि भन्ते’’ति। ‘‘चक्कानि रथो’’ति? ‘‘न हि भन्ते’’ति। ‘‘रथपञ्जरं रथो’’ति? ‘‘न हि भन्ते’’ति। ‘‘रथदण्डको रथो’’ति? ‘‘न हि भन्ते’’ति। ‘‘युगं रथो’’ति? ‘‘न हि भन्ते’’ति। ‘‘रस्मियो रथो’’ति? ‘‘न हि भन्ते’’ति। ‘‘पतोदलट्ठि रथो’’ति? ‘‘न हि भन्ते’’ति। ‘‘किं नु खो, महाराज, ईसाअक्खचक्करथपञ्जररथदण्डयुगरस्मिपतोदा रथो’’ति? ‘‘न हि भन्ते’’ति। ‘‘किं पन, महाराज , अञ्ञत्र ईसाअक्खचक्करथपञ्जररथदण्डयुगरस्मिपतोदा रथो’’ति? ‘‘न हि भन्ते’’ति। ‘‘तमहं, महाराज, पुच्छन्तो पुच्छन्तो न पस्सामि रथम्। रथसद्दोयेव नु खो, महाराज, रथो’’ति? ‘‘न हि भन्ते’’ति। ‘‘को पनेत्थ रथो, अलिकं, त्वं महाराज, भाससि मुसावादं, नत्थि रथो, त्वंसि, महाराज, सकलजम्बुदीपे अग्गराजा, कस्स पन त्वं भायित्वा मुसावादं भाससि, सुणन्तु मे भोन्तो पञ्चसता योनका असीतिसहस्सा च भिक्खू, अयं मिलिन्दो राजा एवमाह ‘रथेनाहं आगतोस्मी’ति, सचे त्वं, महाराज, रथेनागतो‘सि, रथं मे आरोचेही’ति वुत्तो समानो रथं न सम्पादेति, कल्लं नु खो तदभिनन्दितु’’न्ति। एवं वुत्ते पञ्चसता योनका आयस्मतो नागसेनस्स साधुकारं दत्वा मिलिन्दं राजानं एतदवोचुं ‘‘इदानि खो त्वं, महाराज, सक्कोन्तो भासस्सू’’ति।&lt;br&gt;&#xA;अथ खो मिलिन्दो राजा आयस्मन्तं नागसेनं एतदवोच ‘‘नाहं, भन्ते नागसेन, मुसा भणामि, ईसञ्च पटिच्च अक्खञ्च पटिच्च चक्कानि च पटिच्च रथपञ्जरञ्च पटिच्च रथदण्डकञ्च पटिच्च ‘रथो’ति सङ्खा समञ्ञा पञ्ञत्ति वोहारो नाममत्तं पवत्तती’’ति।&lt;br&gt;&#xA;‘‘साधु खो, त्वं महाराज, रथं जानासि, एवमेव खो, महाराज, मय्हम्पि केसे च पटिच्च लोमे च पटिच्च…पे॰… मत्थके मत्थलुङ्गञ्च पटिच्च रूपञ्च पटिच्च वेदनञ्च पटिच्च सञ्ञञ्च पटिच्च सङ्खारे च पटिच्च विञ्ञाणञ्च पटिच्च ‘नागसेनो’ति सङ्खा समञ्ञा पञ्ञत्ति वोहारो नाममत्तं पवत्तति, परमत्थतो पनेत्थ पुग्गलो नूपलब्भति। भासितम्पेतं, महाराज, वजिराय भिक्खुनिया भगवतो सम्मुखा –&lt;br&gt;&#xA;‘‘‘यथा हि अङ्गसम्भारा, होति सद्दो रथो इति।&lt;br&gt;&#xA;एवं खन्धेसु सन्तेसु, होति ‘‘सत्तो’’ति सम्मुती’’’ति [पस्स सं॰ नि॰ १.१७१]॥&lt;br&gt;&#xA;‘‘अच्छरियं, भन्ते नागसेन, अब्भुतं, भन्ते नागसेन, अतिचित्रानि पञ्हपटिभानानि विसज्जितानि, यदि बुद्धो तिट्ठेय्य साधुकारं ददेय्य, साधु साधु नागसेन, अतिचित्रानि पञ्हपटिभानानि विसज्जितानी’’ति।&lt;br&gt;&#xA;पञ्ञत्तिपञ्हो पठमो।&lt;/p&gt;</description>
    </item>
    <item>
      <title>०४. मेण्डकपञ्हो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/20_milindapa~nhapALi/04_meNDakapa~nho/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/20_milindapa~nhapALi/04_meNDakapa~nho/</guid>
      <description>&lt;p&gt;४. मेण्डकपञ्हो&lt;br&gt;&#xA;१. इद्धिबलवग्गो&lt;/p&gt;&#xA;&lt;h2 id=&#34;१-कतधकरसफलपञह&#34;&gt;१. कताधिकारसफलपञ्हो&lt;/h2&gt;&#xA;&lt;p&gt;१. अथ खो मिलिन्दो राजा कतावकासो निपच्च गरुनो पादे सिरसि अञ्जलिं कत्वा एतदवोच ‘‘भन्ते नागसेन, इमे तित्थिया एवं भणन्ति [वञ्चो भवति अफलो (सी॰ पी॰ क॰)] ‘यदि बुद्धो पूजं सादियति, न परिनिब्बुतो बुद्धो संयुत्तो लोकेन अन्तोभविको लोकस्मिं लोकसाधारणो, तस्मा तस्स कतो अधिकारो अवञ्झो भवति सफलो। यदि परिनिब्बुतो विसंयुत्तो लोकेन निस्सटो सब्बभवेहि, तस्स पूजा नुप्पज्जति, परिनिब्बुतो न किञ्चि सादियति, असादियन्तस्स कतो अधिकारो वञ्झो भवति अफलो’ति उभतो कोटिको एसो पञ्हो, नेसो विसयो अप्पत्तमानसानं, महन्तानं येवेसो विसयो, भिन्देतं दिट्ठिजालं एकंसे ठपय, तवेसो पञ्हो अनुप्पत्तो, अनागतानं जिनपुत्तानं चक्खुं देहि परवादनिग्गहाया’’ति।&lt;br&gt;&#xA;थेरो आह ‘‘परिनिब्बुतो, महाराज, भगवा, न च भगवा पूजं सादियति, बोधिमूले येव तथागतस्स सादियना पहीना, किं पन अनुपादिसेसाय निब्बानधातुया परिनिब्बुतस्स। भासितम्पेतं, महाराज, थेरेन सारिपुत्तेन धम्मसेनापतिना –&lt;br&gt;&#xA;‘‘‘पूजियन्ता [पूजिता (स्या॰)] असमसमा, सदेवमानुसेहि ते।&lt;br&gt;&#xA;न सादियन्ति सक्कारं, बुद्धानं एस धम्मता’’’ति॥&lt;br&gt;&#xA;राजा आह ‘‘भन्ते नागसेन, पुत्तो वा पितुनो वण्णं भासति, पिता वा पुत्तस्स वण्णं भासति, न चेतं कारणं परवादानं निग्गहाय, पसादप्पकासनं नामेतं, इङ्घ मे त्वं तत्थ कारणं सम्मा ब्रूहि सकवादस्स पतिट्ठापनाय दिट्ठिजालविनिवेठनाया’’ति।&lt;br&gt;&#xA;थेरो आह ‘‘परिनिब्बुतो, महाराज, भगवा, न च भगवा पूजं सादियति, असादियन्तस्सेव तथागतस्स देवमनुस्सा धातुरतनं वत्थुं करित्वा तथागतस्स ञाणरतनारम्मणेन सम्मापटिपत्तिं सेवन्ता तिस्सो सम्पत्तियो पटिलभन्ति।&lt;br&gt;&#xA;‘‘यथा , महाराज, महतिमहाअग्गिक्खन्धो पज्जलित्वा निब्बायेय्य, अपि नु खो सो, महाराज, महाअग्गिक्खन्धो सादियति तिणकट्ठुपादान’’न्ति? ‘‘जलमानोपि सो, भन्ते, महाअग्गिक्खन्धो तिणकट्ठुपादानं न सादियति, किं पन निब्बुतो उपसन्तो अचेतनो सादियति? ‘‘तस्मिं पन, महाराज, अग्गिक्खन्धे उपरते उपसन्ते लोके अग्गि सुञ्ञो होती’’ति। ‘‘न हि, भन्ते, कट्ठं अग्गिस्स वत्थु होति उपादानं, ये केचि मनुस्सा अग्गिकामा, ते अत्तनो थामबलवीरियेन पच्चत्तपुरिसकारेन कट्ठं मन्थयित्वा [मद्दित्वा (क॰)] अग्गिं निब्बत्तेत्वा तेन अग्गिना अग्गिकरणीयानि कम्मानि करोन्ती’’ति। ‘‘तेन हि, महाराज, तित्थियानं वचनं मिच्छा भवति ‘असादियन्तस्स कतो अधिकारो वञ्झो भवति अफलो’ति।&lt;br&gt;&#xA;‘‘यथा, महाराज, महतिमहाअग्गिक्खन्धो पज्जलि, एवमेव भगवा दससहस्सिया [दससहस्सिम्हि (सी॰ पी॰ क॰)] लोकधातुया बुद्धसिरिया पज्जलि। यथा, महाराज, महतिमहाअग्गिक्खन्धो पज्जलित्वा निब्बुतो, एवमेव भगवा दससहस्सिया लोकधातुया बुद्धसिरिया पज्जलित्वा अनुपादिसेसाय निब्बानधातुया परिनिब्बुतो। यथा, महाराज, निब्बुतो अग्गिक्खन्धो तिणकट्ठुपादानं न सादियति, एवमेव खो लोकहितस्स सादियना पहीना उपसन्ता। यथा, महाराज, मनुस्सा निब्बुते अग्गिक्खन्धे अनुपादाने अत्तनो थामबलवीरियेन पच्चत्तपुरिसकारेन कट्ठं मन्थयित्वा अग्गिं निब्बत्तेत्वा तेन अग्गिना अग्गिकरणीयानि कम्मानि करोन्ति, एवमेव खो देवमनुस्सा तथागतस्स परिनिब्बुतस्स असादियन्तस्सेव धातुरतनं वत्थुं करित्वा तथागतस्स ञाणरतनारम्मणेन सम्मापटिपत्तिं सेवन्ता तिस्सो सम्पत्तियो पटिलभन्ति, इमिनापि, महाराज, कारणेन तथागतस्स परिनिब्बुतस्स असादियन्तस्सेव कतो अधिकारो अवञ्झो भवति सफलो।&lt;br&gt;&#xA;‘‘अपरम्पि, महाराज, उत्तरिं कारणं सुणोहि येन कारणेन तथागतस्स परिनिब्बुतस्स असादियन्तस्सेव कतो अधिकारो अवञ्झो भवति सफलो। यथा, महाराज, महतिमहावातो वायित्वा उपरमेय्य, अपि नु खो सो, महाराज, उपरतो वातो सादियति पुन निब्बत्तापन’’न्ति? ‘‘न हि, भन्ते, उपरतस्स वातस्स आभोगो वा मनसिकारो वा पुन निब्बत्तापनाय’’। ‘‘किं कारणं’’? ‘‘अचेतना सा वायोधातू’’ति। ‘‘अपि नु तस्स, महाराज, उपरतस्स वातस्स वातोति समञ्ञा अपगच्छती’’ति? ‘‘न हि, भन्ते, तालवण्टविधूपनानि वातस्स उप्पत्तिया पच्चया, ये केचि मनुस्सा उण्हाभितत्ता परिळाहपरिपीळिता, ते तालवण्टेन वा विधूपनेन वा अत्तनो थामबलवीरियेन पच्चत्तपुरिसकारेन तं निब्बत्तेत्वा तेन वातेन उण्हं निब्बापेन्ति परिळाहं वूपसमेन्ती’’ति। ‘‘तेन हि, महाराज, तित्थियानं वचनं मिच्छा भवति ‘असादियन्तस्स कतो अधिकारो वञ्झो भवति अफलो’ति।&lt;br&gt;&#xA;‘‘यथा, महाराज, महतिमहावातो वायि, एवमेव भगवा दससहस्सिया लोकधातुया सीतलमधुरसन्तसुखुममेत्तावातेन उपवायि। यथा, महाराज, महतिमहावातो वायित्वा उपरतो, एवमेव भगवा सीतलमधुरसन्तसुखुममेत्तावातेन उपवायित्वा अनुपादिसेसाय निब्बानधातुया परिनिब्बुतो। यथा, महाराज, उपरतो वातो पुन निब्बत्तापनं न सादियति, एवमेव लोकहितस्स सादियना पहीना उपसन्ता। यथा, महाराज, ते मनुस्सा उण्हाभितत्ता परिळाहपरिपीळिता, एवमेव देवमनुस्सा तिविधग्गिसन्तापपरिळाहपरिपीळिता। यथा तालवण्टविधूपनानि वातस्स निब्बत्तिया पच्चया होन्ति, एवमेव तथागतस्स धातु च ञाणरतनञ्च पच्चयो होति तिस्सन्नं सम्पत्तीनं पटिलाभाय। यथा मनुस्सा उण्हाभितत्ता परिळाहपरिपीळिता तालवण्टेन वा विधूपनेन वा वातं निब्बत्तेत्वा उण्हं निब्बापेन्ति परिळाहं वूपसमेन्ति, एवमेव देवमनुस्सा तथागतस्स परिनिब्बुतस्स असादियन्तस्सेव धातुञ्च ञाणरतनञ्च पूजेत्वा कुसलं निब्बत्तेत्वा तेन कुसलेन तिविधग्गिसन्तापपरिळाहं निब्बापेन्ति वूपसमेन्ति। इमिनापि, महाराज, कारणेन तथागतस्स परिनिब्बुतस्स असादियन्तस्सेव कतो अधिकारो अवञ्झो भवति सफलोति।&lt;br&gt;&#xA;‘‘अपरम्पि, महाराज, उत्तरिं कारणं सुणोहि परवादानं निग्गहाय। यथा, महाराज, पुरिसो भेरिं आकोटेत्वा सद्दं निब्बत्तेय्य, यो सो भेरिसद्दो पुरिसेन निब्बत्तितो, सो सद्दो अन्तरधायेय्य, अपि नु खो सो, महाराज, सद्दो सादियति पुन निब्बत्तापन’’न्ति? ‘‘न हि, भन्ते, अन्तरहितो सो सद्दो, नत्थि तस्स पुन उप्पादाय आभोगो वा मनसिकारो वा, सकिं निब्बत्ते भेरिसद्दे अन्तरहिते सो भेरिसद्दो समुच्छिन्नो होति। भेरी पन, भन्ते, पच्चयो होति सद्दस्स निब्बत्तिया, अथ पुरिसो पच्चये सति अत्तजेन वायामेन भेरिं अकोटेत्वा सद्दं निब्बत्तेती’’ति। ‘‘एवमेव खो, महाराज, भगवा सीलसमाधिपञ्ञाविमुत्तिविमुत्तिञाणदस्सनपरिभावितं धातुरतनञ्च धम्मञ्च विनयञ्च अनुसिट्ठञ्च [अनुसत्थिञ्च (सी॰ पी॰)] सत्थारं ठपयित्वा सयं अनुपादिसेसाय निब्बानधातुया परिनिब्बुतो, न च परिनिब्बुते भगवति सम्पत्तिलाभो उपच्छिन्नो होति, भवदुक्खपटिपीळिता सत्ता धातुरतनञ्च धम्मञ्च विनयञ्च अनुसिट्ठञ्च पच्चयं करित्वा सम्पत्तिकामा सम्पत्तियो पटिलभन्ति, इमिनापि, महाराज, कारणेन तथागतस्स परिनिब्बुतस्स असादियन्तस्सेव कतो अधिकारो अवञ्झो भवति सफलोति।&lt;br&gt;&#xA;‘‘दिट्ठञ्चेतं, महाराज, भगवता अनागतमद्धानम्। कथितञ्च भणितञ्च आचिक्खितञ्च ‘सिया खो पनानन्द, तुम्हाकं एवमस्स अतीतसत्थुकं पावचनं नत्थि नो सत्थाति, न खो पनेतं, आनन्द, एवं दट्ठब्बं, यो वो, आनन्द, मया धम्मो च विनयो च देसितो पञ्ञत्तो, सो वो ममच्चयेन सत्था’ति। परिनिब्बुतस्स तथागतस्स असादियन्तस्स कतो अधिकारो वञ्झो भवति अफलोति, तं तेसं तित्थियानं वचनं मिच्छा अभूतं वितथं अलिकं विरुद्धं विपरीतं दुक्खदायकं दुक्खविपाकं अपायगमनीयन्ति।&lt;br&gt;&#xA;‘‘अपरम्पि, महाराज, उत्तरिं कारणं सुणोहि येन कारणेन तथागतस्स परिनिब्बुतस्स असादियन्तस्सेव कतो अधिकारो अवञ्झो भवति सफलो। सादियति नु खो, महाराज, अयं महापथवी ‘सब्बबीजानि मयि संविरुहन्तू’’’ति? ‘‘न हि, भन्ते’’ति। ‘‘किस्स पन तानि, महाराज, बीजानि असादियन्तिया महापथविया संविरुहित्वा दळ्हमूलजटापतिट्ठिता खन्धसारसाखापरिवित्थिण्णा पुप्फफलधरा होन्ती’’ति? ‘‘असादियन्तीपि, भन्ते, महापथवी तेसं बीजानं वत्थुं होति पच्चयं देति विरुहनाय, तानि बीजानि तं वत्थुं निस्साय तेन पच्चयेन संविरुहित्वा दळ्हमूलजटापतिट्ठिता खन्धसारसाखापरिवित्थिण्णा पुप्फफलधरा होन्ती’’ति। ‘‘तेन हि, महाराज, तित्थिया सके वादे नट्ठा होन्ति हता विरुद्धा, सचे ते भणन्ति ‘असादियन्तस्स कतो अधिकारो वञ्झो भवति अफलो’ ति।&lt;br&gt;&#xA;‘‘यथा, महाराज, महापथवी, एवं तथागतो अरहं सम्मासम्बुद्धो। यथा, महाराज, महापथवी न किञ्चि सादियति, एवं तथागतो न किञ्चि सादियति। यथा, महाराज, तानि बीजानि पथविं निस्साय संविरुहित्वा दळ्हमूलजटापतिट्ठिता खन्धसारसाखापरिवित्थिण्णा पुप्फफलधरा होन्ति, एवं देवमनुस्सा तथागतस्स परिनिब्बुतस्स असादियन्तस्सेव धातुञ्च ञाणरतनञ्च निस्साय दळ्हकुसलमूलपतिट्ठिता समाधिक्खन्धधम्मसारसीलसाखापरिवित्थिण्णा विमुत्तिपुप्फसामञ्ञफलधरा होन्ति, इमिनापि, महाराज , कारणेन तथागतस्स परिनिब्बुतस्स असादियन्तस्सेव कतो अधिकारो अवञ्झो भवति सफलोति।&lt;br&gt;&#xA;‘‘अपरम्पि, महाराज, उत्तरिं कारणं सुणोहि येन कारणेन तथागतस्स परिनिब्बुतस्स असादियन्तस्सेव कतो अधिकारो अवञ्झो भवति सफलो। सादियन्ति नु खो, महाराज, इमे ओट्ठा गोणा गद्रभा अजा पसू मनुस्सा अन्तोकुच्छिस्मिं किमिकुलानं सम्भव’’न्ति? ‘‘न हि, भन्ते’’ति। ‘‘किस्स पन ते, महाराज, किमयो तेसं असादियन्तानं अन्तोकुच्छिस्मिं सम्भवित्वा बहुपुत्तनत्ता वेपुल्लतं पापुणन्ती’’ति? ‘‘पापस्स, भन्ते, कम्मस्स बलवताय असादियन्तानं येव तेसं सत्तानं अन्तोकुच्छिस्मिं किमयो सम्भवित्वा बहुपुत्तनत्ता वेपुल्लतं पापुणन्ती’’ति। ‘‘एवमेव खो, महाराज, तथागतस्स परिनिब्बुतस्स असादियन्तस्सेव धातुस्स च ञाणारम्मणस्स च बलवताय तथागते कतो अधिकारो अवञ्झो भवति सफलोति।&lt;br&gt;&#xA;‘‘अपरम्पि, महाराज, उत्तरिं कारणं सुणोहि येन कारणेन तथागतस्स परिनिब्बुतस्स असादियन्तस्सेव कतो अधिकारो अवञ्झो भवति सफलो। सादियन्ति नु खो, महाराज, इमे मनुस्सा इमे अट्ठनवुति रोगा काये निब्बत्तन्तू’’ति? ‘‘न हि, भन्ते’’ति। ‘‘किस्स पन ते, महाराज, रोगा असादियन्तानं काये निपतन्ती’’ति? ‘‘पुब्बे कतेन, भन्ते, दुच्चरितेना’’ति। ‘‘यदि, महाराज, पुब्बे कतं अकुसलं इध वेदनीयं होति, तेन हि, महाराज, पुब्बे कतम्पि इध कतम्पि कुसलाकुसलं कम्मं अवञ्झं भवति सफलन्ति। इमिनापि, महाराज, कारणेन तथागतस्स परिनिब्बुतस्स असादियन्तस्सेव कतो अधिकारो अवञ्झो भवति सफलोति।&lt;br&gt;&#xA;‘‘सुतपुब्बं पन तया, महाराज, नन्दको नाम यक्खो थेरं सारिपुत्तं आसादयित्वा पथविं पविट्ठो’’ति? ‘‘आम, भन्ते, सुय्यति, लोके पाकटो एसो’’ति। ‘‘अपि नु खो, महाराज, थेरो सारिपुत्तो सादियि नन्दकस्स यक्खस्स महापथविगिलन’’न्ति [पवत्तमानेपि (स्या॰)]। ‘‘उब्बत्तियन्तेपि, भन्ते, सदेवके लोके पतमानेपि छमायं चन्दिमसूरिये विकिरन्तेपि सिनेरुपब्बतराजे थेरो सारिपुत्तो न परस्स दुक्खं सादियेय्य। तं किस्स हेतु? येन हेतुना थेरो सारिपुत्तो कुज्झेय्य वा दुस्सेय्य वा, सो हेतु थेरस्स सारिपुत्तस्स समूहतो समुच्छिन्नो, हेतुनो समुग्घातितत्ता, भन्ते, थेरो सारिपुत्तो जीवितहारकेपि कोपं न करेय्या’’ति। ‘‘यदि, महाराज , थेरो सारिपुत्तो नन्दकस्स यक्खस्स पथविगिलनं न सादियि, किस्स पन नन्दको यक्खो पथविं पविट्ठो’’ति? ‘‘अकुसलस्स, भन्ते, कम्मस्स बलवताया’’ति। ‘‘यदि, महाराज, अकुसलस्स कम्मस्स बलवताय नन्दको यक्खो पथविं पविट्ठो, असादियन्तस्सापि कतो अपराधो अवञ्झो भवति सफलो। तेन हि, महाराज, अकुसलस्सपि कम्मस्स बलवताय असादियन्तस्स कतो अधिकारो अवञ्झो भवति सफलोति। इमिनापि, महाराज, कारणेन तथागतस्स परिनिब्बुतस्स असादियन्तस्सेव कतो अधिकारो अवञ्झो भवति सफलोति।&lt;br&gt;&#xA;‘‘कति नु खो ते, महाराज, मनुस्सा, ये एतरहि महापथविं पविट्ठा, अत्थि ते तत्थ सवण’’न्ति? ‘‘आम, भन्ते, सुय्यती’’ति। ‘‘इङ्घ त्वं, महाराज, सावेही’’ति? ‘‘चिञ्चमाणविका, भन्ते, सुप्पबुद्धो च सक्को, देवदत्तो च थेरो, नन्दको च यक्खो, नन्दो च माणवकोति। सुतमेतं, भन्ते, इमे पञ्च जना महापथविं पविट्ठा’’ति। ‘‘किस्मिं ते, महाराज, अपरद्धा’’ति? ‘‘भगवति च, भन्ते, सावकेसु चा’’ति। ‘‘अपि नु खो, महाराज , भगवा वा सावका वा सादियिंसु इमेसं महापथविपविसन’’न्ति? ‘‘न हि भन्ते’’ति। ‘‘तेन हि, महाराज, तथागतस्स परिनिब्बुतस्स असादियन्तस्सेव कतो अधिकारो अवञ्झो भवति सफलो’’ति। ‘‘सुविञ्ञापितो, भन्ते नागसेन, पञ्हो गम्भीरो उत्तानीकतो, गुय्हं विदंसितं , गण्ठि भिन्नो, गहनं अगहनं कतं, नट्ठा परवादा, भग्गा कुदिट्ठी, निप्पभा जाता कुतित्थिया, त्वं गणीवरपवरमासज्जा’’ति।&lt;br&gt;&#xA;कताधिकारसफलपञ्हो पठमो।&lt;/p&gt;</description>
    </item>
    <item>
      <title>०५. अनुमानपञ्हो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/20_milindapa~nhapALi/05_anumAnapa~nho/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/20_milindapa~nhapALi/05_anumAnapa~nho/</guid>
      <description>&lt;p&gt;५. अनुमानपञ्हो&lt;br&gt;&#xA;१. बुद्धवग्गो&lt;/p&gt;&#xA;&lt;h2 id=&#34;१-दवनन-बदधन-अनपपजजमनपञह&#34;&gt;१. द्विन्नं बुद्धानं अनुप्पज्जमानपञ्हो&lt;/h2&gt;&#xA;&lt;p&gt;१. ‘‘भन्ते नागसेन, भासितम्पेतं भगवता ‘अट्ठानमेतं, भिक्खवे, अनवकासो, यं एकिस्सा लोकधातुया द्वे अरहन्तो सम्मासम्बुद्धो अपुब्बं अचरिमं उप्पज्जेय्युं, नेतं ठानं विज्जती’ति। देसेन्ता च, भन्ते नागसेन, सब्बेपि तथागता सत्ततिंस बोधिपक्खियधम्मे देसेन्ति, कथयमाना च चत्तारि अरियसच्चानि कथेन्ति, सिक्खापेन्ता च तीसु सिक्खासु सिक्खापेन्ति, अनुसासमाना च अप्पमादप्पटिपत्तियं अनुसासन्ति। यदि, भन्ते नागसेन, सब्बेसम्पि तथागतानं एका देसना एका कथा एका सिक्खा एका अनुसिट्ठि, केन कारणेन द्वे तथागता एकक्खणे नुप्पज्जन्ति? एकेनपि ताव बुद्धुप्पादेन अयं लोको ओभासजातो, यदि दुतियो बुद्धो भवेय्य, द्विन्नं पभाय अयं लोको भिय्योसोमत्ताय ओभासजातो भवेय्य, ओवदमाना च द्वे तथागता सुखं ओवदेय्युं, अनुसासमाना च सुखं अनुसासेय्युं, तत्थ मे कारणं ब्रूहि, यथाहं निस्संसयो भवेय्य’’न्ति।&lt;br&gt;&#xA;‘‘अयं, महाराज, दससहस्सी लोकधातु एकबुद्धधारणी, एकस्सेव तथागतस्स गुणं धारेति, यदि दुतियो बुद्धो उप्पज्जेय्य, नायं दससहस्सी लोकधातु धारेय्य, चलेय्य कम्पेय्य नमेय्य ओनमेय्य विनमेय्य विकिरेय्य विधमेय्य विद्धंसेय्य, न ठानमुपगच्छेय्य।&lt;br&gt;&#xA;‘‘यथा, महाराज, नावा एकपुरिससन्धारणी [एकपुरिससन्तारणी (सी॰ पी॰)] भवेय्य, एकस्मिं पुरिसे अभिरूळ्हे सा नावा समुपादिका [समुदका (क॰)] भवेय्य। अथ दुतियो पुरिसो आगच्छेय्य तादिसो आयुना वण्णेन वयेन पमाणेन किसथूलेन सब्बङ्गपच्चङ्गेन, सो तं नावं अभिरूहेय्य, अपि नु सा, महाराज, नावा द्विन्नम्पि धारेय्या’’ति? ‘‘न हि, भन्ते, चलेय्य कम्पेय्य नमेय्य ओनमेय्य विनमेय्य विकिरेय्य विधमेय्य विद्धंसेय्य, न ठानमुपगच्छेय्य, ओसीदेय्य उदके’’ति। ‘‘एवमेव खो, महाराज, अयं दससहस्सी लोकधातु एकबुद्धधारणी, एकस्सेव तथागतस्स गुणं धारेति, यदि दुतियो बुद्धो उप्पज्जेय्य, नायं दससहस्सी लोकधातु धारेय्य, चलेय्य कम्पेय्य नमेय्य ओनमेय्य विनमेय्य विकिरेय्य विधमेय्य विद्धंसेय्य, न ठानमुपगच्छेय्य।&lt;br&gt;&#xA;‘‘यथा वा पन, महाराज, पुरिसो यावदत्थं भोजनं भुञ्जेय्य छादेन्तं याव कण्ठमभिपूरयित्वा, सो धातो पीणितो परिपुण्णो निरन्तरो तन्दिकतो अनोनमितदण्डजातो पुनदेव तत्तकं भोजनं भुञ्जेय्य, अपि नु खो सो, महाराज, पुरिसो सुखितो भवेय्या’’ति? ‘‘न हि, भन्ते, सकिं भुत्तोव मरेय्या’’ति [भुत्तो वमेय्याति (क॰)]। ‘‘एवमेव खो, महाराज, अयं दससहस्सी लोकधातु एकबुद्धधारणी, एकस्सेव तथागतस्स गुणं धारेति, यदि दुतियो बुद्धो उप्पज्जेय्य, नायं दससहस्सी लोकधातु धारेय्य, चलेय्य कम्पेय्य नमेय्य ओनमेय्य विनमेय्य विकिरेय्य विधमेय्य विद्धंसेय्य, न ठानमुपगच्छेय्या’’ति।&lt;br&gt;&#xA;‘‘किं नु खो, भन्ते नागसेन, अतिधम्मभारेन पथवी चलती’’ति? ‘‘इध, महाराज, द्वे सकटा रतनपरिपूरिता भवेय्युं याव मुखसमा, एकस्मा सकटतो रतनं गहेत्वा एकस्मिं सकटे आकिरेय्युं, अपि नु खो तं, महाराज, सकटं द्विन्नम्पि सकटानं रतनं धारेय्या’’ति? ‘‘न हि, भन्ते, नाभिपि तस्स फलेय्य, अरापि तस्स भिज्जेय्युं, नेमिपि तस्स ओपतेय्य, अक्खोपि तस्स भिज्जेय्या’’ति। ‘‘किं नु खो, महाराज, अतिरतनभारेन सकटं भिज्जती’’ति? ‘‘आम, भन्ते’’ति। ‘‘एवमेव खो, महाराज, अतिधम्मभारेन पथवी चलति।&lt;br&gt;&#xA;‘‘अपि च, महाराज, इमं कारणं बुद्धबलपरिदीपनाय ओसारितम्। अञ्ञम्पि तत्थ अभिरूपं कारणं सुणोहि, येन कारणेन द्वे सम्मासम्बुद्धो एकक्खणे नुप्पज्जन्ति। यदि, महाराज, द्वे सम्मासम्बुद्धा एकक्खणे उप्पज्जेय्युं, तेसं परिसाय विवादो उप्पज्जेय्य ‘तुम्हाकं बुद्धो, अम्हाकं बुद्धो’ति, उभतो पक्खजाता भवेय्युं, यथा, महाराज, द्विन्नं बलवामच्चानं परिसाय विवादो उप्पज्जेय्य ‘तुम्हाकं अमच्चो, अम्हाकं अमच्चो’ति, उभतो पक्खजाता होन्ति, एवमेव खो, महाराज, यदि द्वे सम्मासम्बुद्धा एकक्खणे उप्पज्जेय्युं, तेसं परिसाय विवादो उप्पज्जेय्य ‘तुम्हाकं बुद्धो, अम्हाकं बुद्धो’ति, उभतो पक्खजाता भवेय्युम्। इदं ताव, महाराज, एकं कारणं, येन कारणेन द्वे सम्मासम्बुद्धा एकक्खणे नुप्पज्जन्ति।&lt;br&gt;&#xA;‘‘अपरम्पि, महाराज, उत्तरिं कारणं सुणोहि, येन कारणेन द्वे सम्मासम्बुद्धा एकक्खणे नुप्पज्जन्ति। यदि, महाराज, द्वे सम्मासम्बुद्धा एकक्खणे उप्पज्जेय्युं, ‘अग्गो बुद्धो’ति यं वचनं, तं मिच्छा भवेय्य, ‘जेट्ठो बुद्धो’ति यं वचनं, तं मिच्छा भवेय्य, ‘सेट्ठो बुद्धो’ति, ‘विसिट्ठो बुद्धो’ति, ‘उत्तमो बुद्धो’ति, ‘पवरो बुद्धो’ति, ‘असमो बुद्धो’ति, ‘असमसमो बुद्धो’ति, ‘अप्पटिमो बुद्धो’ति, ‘अप्पटिभागो बुद्धो’ति, ‘अप्पटिपुग्गलो बुद्धो’ति यं वचनं, तं मिच्छा भवेय्य। इदम्पि खो त्वं, महाराज, कारणं अत्थतो सम्पटिच्छ, येन कारणेन द्वे सम्मासम्बुद्धा एकक्खणे नुप्पज्जन्ति।&lt;br&gt;&#xA;‘‘अपि च खो, महाराज, बुद्धानं भगवन्तानं सभावपकति एसायं, एको येव बुद्धो लोके उप्पज्जति। कस्मा कारणा? महन्तताय सब्बञ्ञुबुद्धगुणानम्। अञ्ञम्पि, महाराज, यं लोके महन्तं, तं एकं येव होति। पथवी, महाराज, महन्ती, सा एका येव। सागरो महन्तो, सो एको येव। सिनेरु गिरिराजा महन्तो, सो एको येव। आकासो महन्तो, सो एको येव। सक्को महन्तो, सो एको येव। मारो महन्तो, सो एको येव। महाब्रह्मा महन्तो, सो एको येव। तथागतो अरहं सम्मासम्बुद्धो महन्तो, सो एको येव लोकस्मिम्। यत्थ ते उप्पज्जन्ति, तत्थ अञ्ञस्स ओकासो न होति, तस्मा, महाराज, तथागतो अरहं सम्मासम्बुद्धो एको येव लोकस्मिं उप्पज्जती’’ति।&lt;br&gt;&#xA;‘‘सुकथितो, भन्ते नागसेन, पञ्हो ओपम्मेहि कारणेहि। अनिपुणोपेतं सुत्वा अत्तमनो भवेय्य, किं पन मादिसो महापञ्ञो। साधु, भन्ते नागसेन, एवमेतं तथा सम्पटिच्छामी’’ति।&lt;br&gt;&#xA;द्विन्नं बुद्धानं अनुप्पज्जमानपञ्हो पठमो।&lt;/p&gt;</description>
    </item>
    <item>
      <title>०६. ओपम्मकथापञ्हो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/20_milindapa~nhapALi/06_opammakathApa~nho/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/20_milindapa~nhapALi/06_opammakathApa~nho/</guid>
      <description>&lt;p&gt;६. ओपम्मकथापञ्हो&lt;br&gt;&#xA;मातिका&lt;br&gt;&#xA;भन्ते नागसेन, कतिहङ्गेहि समन्नागतो भिक्खु अरहत्तं सच्छिकरोतीति?&lt;br&gt;&#xA;इध, महाराज, अरहत्तं सच्छिकातुकामेन भिक्खुना –&lt;br&gt;&#xA;गद्रभस्स [घोरस्सरस्स (सी॰ स्या॰ पी॰)] एकं अङ्गं गहेतब्बम्।&lt;br&gt;&#xA;कुक्कुटस्स पञ्च अङ्गानि गहेतब्बानि।&lt;br&gt;&#xA;कलन्दकस्स एकं अङ्गं गहेतब्बम्।&lt;br&gt;&#xA;दीपिनिया एकं अङ्गं गहेतब्बम्।&lt;br&gt;&#xA;दीपिकस्स द्वे अङ्गानि गहेतब्बानि।&lt;br&gt;&#xA;कुम्मस्स पञ्च अङ्गानि गहेतब्बानि।&lt;br&gt;&#xA;वंसस्स एकं अङ्गं गहेतब्बम्।&lt;br&gt;&#xA;चापस्स एकं अङ्गं गहेतब्बम्।&lt;br&gt;&#xA;वायसस्स द्वे अङ्गानि गहेतब्बानि।&lt;br&gt;&#xA;मक्कटस्स द्वे अङ्गानि गहेतब्बानि।&lt;br&gt;&#xA;गद्रभवग्गो पठमो।&lt;br&gt;&#xA;लाबुलताय एकं अङ्गं गहेतब्बम्।&lt;br&gt;&#xA;पदुमस्स तीणि अङ्गानि गहेतब्बानि।&lt;br&gt;&#xA;बीजस्स द्वे अङ्गानि गहेतब्बानि।&lt;br&gt;&#xA;सालकल्याणिकाय एकं अङ्गं गहेतब्बम्।&lt;br&gt;&#xA;नावाय तीणि अङ्गानि गहेतब्बानि।&lt;br&gt;&#xA;नावालग्गनकस्स [नावालगनकस्स (सी॰ पी॰)] द्वे अङ्गानि गहेतब्बानि।&lt;br&gt;&#xA;कूपस्स [कूपकस्स (क॰)] एकं अङ्गं गहेतब्बम्।&lt;br&gt;&#xA;नियामकस्स तीणि अङ्गानि गहेतब्बानि।&lt;br&gt;&#xA;कम्मकारस्स एकं अङ्गं गहेतब्बम्।&lt;br&gt;&#xA;समुद्दस्स पञ्च अङ्गानि गहेतब्बानि।&lt;br&gt;&#xA;समुद्दवग्गो दुतियो।&lt;br&gt;&#xA;पथविया पञ्च अङ्गानि गहेतब्बानि।&lt;br&gt;&#xA;आपस्स पञ्च अङ्गानि गहेतब्बानि।&lt;br&gt;&#xA;तेजस्स पञ्च अङ्गानि गहेतब्बानि।&lt;br&gt;&#xA;वायुस्स पञ्च अङ्गानि गहेतब्बानि।&lt;br&gt;&#xA;पब्बतस्स पञ्च अङ्गानि गहेतब्बानि।&lt;br&gt;&#xA;आकासस्स पञ्च अङ्गानि गहेतब्बानि।&lt;br&gt;&#xA;चन्दस्स पञ्च अङ्गानि गहेतब्बानि।&lt;br&gt;&#xA;सूरियस्स सत्त अङ्गानि गहेतब्बानि।&lt;br&gt;&#xA;सक्कस्स तीणि अङ्गानि गहेतब्बानि।&lt;br&gt;&#xA;चक्कवत्तिस्स चत्तारि अङ्गानि गहेतब्बानि।&lt;br&gt;&#xA;पथवीवग्गो ततियो।&lt;br&gt;&#xA;उपचिकाय एकं अङ्गं गहेतब्बम्।&lt;br&gt;&#xA;बिळारस्स द्वे अङ्गानि गहेतब्बानि।&lt;br&gt;&#xA;उन्दूरस्स एकं अङ्गं गहेतब्बम्।&lt;br&gt;&#xA;विच्छिकस्स एकं अङ्गं गहेतब्बम्।&lt;br&gt;&#xA;नकुलस्स एकं अङ्गं गहेतब्बम्।&lt;br&gt;&#xA;जरसिङ्गालस्स द्वे अङ्गानि गहेतब्बानि।&lt;br&gt;&#xA;मिगस्स तीणि अङ्गानि गहेतब्बानि।&lt;br&gt;&#xA;गोरूपस्स चत्तारि अङ्गानि गहेतब्बानि।&lt;br&gt;&#xA;वराहस्स द्वे अङ्गानि गहेतब्बानि।&lt;br&gt;&#xA;हत्थिस्स पञ्च अङ्गानि गहेतब्बानि।&lt;br&gt;&#xA;उपचिकावग्गो चतुत्थो।&lt;br&gt;&#xA;सीहस्स सत्त अङ्गानि गहेतब्बानि।&lt;br&gt;&#xA;चक्कवाकस्स तीणि अङ्गानि गहेतब्बानि।&lt;br&gt;&#xA;पेणाहिकाय द्वे अङ्गानि गहेतब्बानि।&lt;br&gt;&#xA;घरकपोतस्स एकं अङ्गं गहेतब्बम्।&lt;br&gt;&#xA;उलूकस्स द्वे अङ्गानि गहेतब्बानि।&lt;br&gt;&#xA;सतपत्तस्स एकं अङ्गं गहेतब्बम्।&lt;br&gt;&#xA;वग्गुलिस्स द्वे अङ्गानि गहेतब्बानि।&lt;br&gt;&#xA;जलूकाय एकं अङ्गं गहेतब्बम्।&lt;br&gt;&#xA;सप्पस्स तीणि अङ्गानि गहेतब्बानि।&lt;br&gt;&#xA;अजगरस्स एकं अङ्गं गहेतब्बम्।&lt;br&gt;&#xA;सीहवग्गो पञ्चमो।&lt;br&gt;&#xA;पन्थमक्कटकस्स एकं अङ्गं गहेतब्बम्।&lt;br&gt;&#xA;थनसितदारकस्स [थनपीतदारकस्स (स्या॰)] एकं अङ्गं गहेतब्बम्।&lt;br&gt;&#xA;चित्तकधरकुम्मस्स [चित्तकथलकुम्मस्स (क॰)] एकं अङ्गं गहेतब्बम्।&lt;br&gt;&#xA;पवनस्स पञ्च अङ्गानि गहेतब्बानि।&lt;br&gt;&#xA;रुक्खस्स तीणि अङ्गानि गहेतब्बानि।&lt;br&gt;&#xA;मेघस्स पञ्च अङ्गानि गहेतब्बानि।&lt;br&gt;&#xA;मणिरतनस्स तीणि अङ्गानि गहेतब्बानि।&lt;br&gt;&#xA;मागविकस्स चत्तारि अङ्गानि गहेतब्बानि।&lt;br&gt;&#xA;बाळिसिकस्स द्वे अङ्गानि गहेतब्बानि।&lt;br&gt;&#xA;तच्छकस्स द्वे अङ्गानि गहेतब्बानि।&lt;br&gt;&#xA;मक्कटवग्गो छट्ठो।&lt;br&gt;&#xA;कुम्भस्स एकं अङ्गं गहेतब्बम्।&lt;br&gt;&#xA;काळायसस्स [काळहंसस्स (क॰)] द्वे अङ्गानि गहेतब्बानि।&lt;br&gt;&#xA;छत्तस्स तीणि अङ्गानि गहेतब्बानि।&lt;br&gt;&#xA;खेत्तस्स तीणि अङ्गानि गहेतब्बानि।&lt;br&gt;&#xA;अगदस्स द्वे अङ्गानि गहेतब्बानि।&lt;br&gt;&#xA;भोजनस्स तीणि अङ्गानि गहेतब्बानि।&lt;br&gt;&#xA;इस्सासस्स चत्तारि अङ्गानि गहेतब्बानि।&lt;br&gt;&#xA;कुम्भवग्गो सत्तमो।&lt;br&gt;&#xA;रञ्ञो चत्तारि अङ्गानि गहेतब्बानि।&lt;br&gt;&#xA;दोवारिकस्स द्वे अङ्गानि गहेतब्बानि।&lt;br&gt;&#xA;निसदाय एकं अङ्गं गहेतब्बम्।&lt;br&gt;&#xA;पदीपस्स द्वे अङ्गानि गहेतब्बानि।&lt;br&gt;&#xA;मयूरस्स द्वे अङ्गानि गहेतब्बानि।&lt;br&gt;&#xA;तुरङ्गस्स द्वे अङ्गानि गहेतब्बानि।&lt;br&gt;&#xA;सोण्डिकस्स द्वे अङ्गानि गहेतब्बानि।&lt;br&gt;&#xA;इन्दखीलस्स द्वे अङ्गानि गहेतब्बानि।&lt;br&gt;&#xA;तुलाय एकं अङ्गं गहेतब्बम्।&lt;br&gt;&#xA;खग्गस्स द्वे अङ्गानि गहेतब्बानि।&lt;br&gt;&#xA;मच्छस्स द्वे अङ्गानि गहेतब्बानि।&lt;br&gt;&#xA;इणग्गाहकस्स एकं अङ्गं गहेतब्बम्।&lt;br&gt;&#xA;ब्याधितस्स द्वे अङ्गानि गहेतब्बानि।&lt;br&gt;&#xA;मतस्स द्वे अङ्गानि गहेतब्बानि।&lt;br&gt;&#xA;नदिया द्वे अङ्गानि गहेतब्बानि।&lt;br&gt;&#xA;उसभस्स एकं अङ्गं गहेतब्बम्।&lt;br&gt;&#xA;मग्गस्स द्वे अङ्गानि गहेतब्बानि।&lt;br&gt;&#xA;सुङ्कसायिकस्स एकं अङ्गं गहेतब्बम्।&lt;br&gt;&#xA;चोरस्स तीणि अङ्गानि गहेतब्बानि।&lt;br&gt;&#xA;सकुणग्घिया एकं अङ्गं गहेतब्बम्।&lt;br&gt;&#xA;सुनखस्स एकं अङ्गं गहेतब्बम्।&lt;br&gt;&#xA;तिकिच्छकस्स तीणि अङ्गानि गहेतब्बानि।&lt;br&gt;&#xA;गब्भिनिया द्वे अङ्गानि गहेतब्बानि।&lt;br&gt;&#xA;चमरिया एकं अङ्गं गहेतब्बम्।&lt;br&gt;&#xA;किकिया द्वे अङ्गानि गहेतब्बानि।&lt;br&gt;&#xA;कपोतिकाय तीणि अङ्गानि गहेतब्बानि।&lt;br&gt;&#xA;एकनयनस्स द्वे अङ्गानि गहेतब्बानि।&lt;br&gt;&#xA;कस्सकस्स तीणि अङ्गानि गहेतब्बानि।&lt;br&gt;&#xA;जम्बुकसिङ्गालिया एकं अङ्गं गहेतब्बम्।&lt;br&gt;&#xA;चङ्गवारकस्स द्वे अङ्गानि गहेतब्बानि।&lt;br&gt;&#xA;दब्बिया एकं अङ्गं गहेतब्बम्।&lt;br&gt;&#xA;इणसाधकस्स तीणि अङ्गानि गहेतब्बानि।&lt;br&gt;&#xA;अनुविचिनकस्स एकं अङ्गं गहेतब्बम्।&lt;br&gt;&#xA;सारथिस्स द्वे अङ्गानि गहेतब्बानि।&lt;br&gt;&#xA;भोजकस्स द्वे अङ्गानि गहेतब्बानि।&lt;br&gt;&#xA;तुन्नवायस्स एकं अङ्गं गहेतब्बम्।&lt;br&gt;&#xA;नाविकस्स एकं अङ्गं गहेतब्बम्।&lt;br&gt;&#xA;भमरस्स द्वे अङ्गानि गहेतब्बानीति।&lt;br&gt;&#xA;मातिका निट्ठिता।&lt;br&gt;&#xA;१. गद्रभवग्गो&lt;/p&gt;</description>
    </item>
  </channel>
</rss>
