<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०७ पेतवत्थुपाळि on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/05_khuddakanikAya/07_petavatthupALi/</link>
    <description>Recent content in &#43;०७ पेतवत्थुपाळि on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/05_khuddakanikAya/07_petavatthupALi/index.xml" rel="self" type="application/rss+xml" />
    <item>
      <title>०१. उरगवग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/07_petavatthupALi/01_uragavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/07_petavatthupALi/01_uragavaggo/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;खुद्दकनिकाये&lt;br&gt;&#xA;पेतवत्थुपाळि&lt;br&gt;&#xA;१. उरगवग्गो&lt;/p&gt;&#xA;&lt;h2 id=&#34;१-खततपमपतवतथ&#34;&gt;१. खेत्तूपमपेतवत्थु&lt;/h2&gt;&#xA;&lt;p&gt;१.&lt;br&gt;&#xA;‘‘खेत्तूपमा अरहन्तो, दायका कस्सकूपमा।&lt;br&gt;&#xA;बीजूपमं देय्यधम्मं, एत्तो निब्बत्तते फलं॥&lt;br&gt;&#xA;२.&lt;br&gt;&#xA;‘‘एतं बीजं कसि खेत्तं, पेतानं दायकस्स च।&lt;br&gt;&#xA;तं पेता परिभुञ्जन्ति, दाता पुञ्ञेन वड्ढति॥&lt;br&gt;&#xA;३.&lt;br&gt;&#xA;‘‘इधेव कुसलं कत्वा, पेते च पटिपूजिय।&lt;br&gt;&#xA;सग्गञ्च कमति [गमति (क॰)] ट्ठानं, कम्मं कत्वान भद्दक’’न्ति॥&lt;br&gt;&#xA;खेत्तूपमपेतवत्थु पठमम्।&lt;/p&gt;&#xA;&lt;h2 id=&#34;२-सकरमखपतवतथ&#34;&gt;२. सूकरमुखपेतवत्थु&lt;/h2&gt;&#xA;&lt;p&gt;४.&lt;br&gt;&#xA;‘‘कायो ते सब्बसोवण्णो, सब्बा ओभासते दिसा।&lt;br&gt;&#xA;मुखं ते सूकरस्सेव, किं कम्ममकरी पुरे’’ [मकरा पुरे (क॰)]॥&lt;br&gt;&#xA;५.&lt;br&gt;&#xA;‘‘कायेन सञ्ञतो आसिं, वाचायासिमसञ्ञतो।&lt;br&gt;&#xA;तेन मेतादिसो वण्णो, यथा पस्ससि नारद॥&lt;br&gt;&#xA;६.&lt;br&gt;&#xA;‘‘तं त्याहं [ताहं (क॰)] नारद ब्रूमि, सामं दिट्ठमिदं तया।&lt;br&gt;&#xA;माकासि मुखसा पापं, मा खो सूकरमुखो अहू’’ति॥&lt;br&gt;&#xA;सूकरमुखपेतवत्थु दुतियम्।&lt;/p&gt;</description>
    </item>
    <item>
      <title>०२. उब्बरिवग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/07_petavatthupALi/02_ubbarivaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/07_petavatthupALi/02_ubbarivaggo/</guid>
      <description>&lt;p&gt;२. उब्बरिवग्गो&lt;/p&gt;&#xA;&lt;h2 id=&#34;१-ससरमचकपतवतथ&#34;&gt;१. संसारमोचकपेतिवत्थु&lt;/h2&gt;&#xA;&lt;p&gt;९५.&lt;br&gt;&#xA;‘‘नग्गा दुब्बण्णरूपासि, किसा धमनिसन्थता।&lt;br&gt;&#xA;उप्फासुलिके [उप्पासुळिके (क॰)] किसिके, का नु त्वं इध तिट्ठसी’’ति॥&lt;br&gt;&#xA;९६.&lt;br&gt;&#xA;‘‘अहं भदन्ते पेतीम्हि, दुग्गता यमलोकिका।&lt;br&gt;&#xA;पापकम्मं करित्वान, पेतलोकं इतो गता’’ति॥&lt;br&gt;&#xA;९७.&lt;br&gt;&#xA;‘‘किं नु कायेन वाचाय, मनसा दुक्कटं कतम्।&lt;br&gt;&#xA;किस्स कम्मविपाकेन, पेतलोकं इतो गता’’ति॥&lt;br&gt;&#xA;९८.&lt;br&gt;&#xA;‘‘अनुकम्पका मय्हं नाहेसुं भन्ते, पिता च माता अथवापि ञातका।&lt;br&gt;&#xA;ये मं नियोजेय्युं ददाहि दानं, पसन्नचित्ता समणब्राह्मणानं॥&lt;br&gt;&#xA;९९.&lt;br&gt;&#xA;‘‘इतो अहं वस्ससतानि पञ्च, यं एवरूपा विचरामि नग्गा।&lt;br&gt;&#xA;खुदाय तण्हाय च खज्जमाना, पापस्स कम्मस्स फलं ममेदं॥&lt;br&gt;&#xA;१००.&lt;br&gt;&#xA;‘‘वन्दामि तं अय्य पसन्नचित्ता, अनुकम्प मं वीर महानुभाव।&lt;br&gt;&#xA;दत्वा च मे आदिस यं हि किञ्चि, मोचेहि मं दुग्गतिया भदन्ते’’ति॥&lt;br&gt;&#xA;१०१.&lt;br&gt;&#xA;साधूति सो पटिस्सुत्वा, सारिपुत्तोनुकम्पको।&lt;br&gt;&#xA;भिक्खूनं आलोपं दत्वा, पाणिमत्तञ्च चोळकम्।&lt;br&gt;&#xA;थालकस्स च पानीयं, तस्सा दक्खिणमादिसि॥&lt;br&gt;&#xA;१०२.&lt;br&gt;&#xA;समनन्तरानुद्दिट्ठे, विपाको उदपज्जथ।&lt;br&gt;&#xA;भोजनच्छादनपानीयं, दक्खिणाय इदं फलं॥&lt;br&gt;&#xA;१०३.&lt;br&gt;&#xA;ततो सुद्धा सुचिवसना, कासिकुत्तमधारिनी।&lt;br&gt;&#xA;विचित्तवत्थाभरणा, सारिपुत्तं उपसङ्कमि॥&lt;br&gt;&#xA;१०४.&lt;br&gt;&#xA;‘‘अभिक्कन्तेन वण्णेन, या त्वं तिट्ठसि देवते।&lt;br&gt;&#xA;ओभासेन्ती दिसा सब्बा, ओसधी विय तारका॥&lt;br&gt;&#xA;१०५.&lt;br&gt;&#xA;‘‘केन तेतादिसो वण्णो, केन ते इध मिज्झति।&lt;br&gt;&#xA;उप्पज्जन्ति च ते भोगा, ये केचि मनसो पिया॥&lt;br&gt;&#xA;१०६.&lt;br&gt;&#xA;‘‘पुच्छामि तं देवि महानुभावे, मनुस्सभूता किमकासि पुञ्ञम्।&lt;br&gt;&#xA;केनासि एवं जलितानुभावा, वण्णो च ते सब्बदिसा पभासती’’ति॥&lt;br&gt;&#xA;१०७.&lt;br&gt;&#xA;‘‘उप्पण्डुकिं किसं छातं, नग्गं सम्पतितच्छविं [आपतितच्छविं (सी॰)]।&lt;br&gt;&#xA;मुनि कारुणिको लोके, तं मं अद्दक्खि दुग्गतं॥&lt;br&gt;&#xA;१०८.&lt;br&gt;&#xA;‘‘भिक्खूनं आलोपं दत्वा, पाणिमत्तञ्च चोळकम्।&lt;br&gt;&#xA;थालकस्स च पानीयं, मम दक्खिणमादिसि॥&lt;br&gt;&#xA;१०९.&lt;br&gt;&#xA;‘‘आलोपस्स फलं पस्स, भत्तं वस्ससतं दस।&lt;br&gt;&#xA;भुञ्जामि कामकामिनी, अनेकरसब्यञ्जनं॥&lt;br&gt;&#xA;११०.&lt;br&gt;&#xA;‘‘पाणिमत्तस्स चोळस्स, विपाकं पस्स यादिसम्।&lt;br&gt;&#xA;यावता नन्दराजस्स, विजितस्मिं पटिच्छदा॥&lt;br&gt;&#xA;१११.&lt;br&gt;&#xA;‘‘ततो बहुतरा भन्ते, वत्थानच्छादनानि मे।&lt;br&gt;&#xA;कोसेय्यकम्बलीयानि, खोमकप्पासिकानि च॥&lt;br&gt;&#xA;११२.&lt;br&gt;&#xA;‘‘विपुला च महग्घा च, तेपाकासेवलम्बरे।&lt;br&gt;&#xA;साहं तं परिदहामि, यं यं हि मनसो पियं॥&lt;br&gt;&#xA;११३.&lt;br&gt;&#xA;‘‘थालकस्स च पानीयं, विपाकं पस्स यादिसम्।&lt;br&gt;&#xA;गम्भीरा चतुरस्सा च, पोक्खरञ्ञो सुनिम्मिता॥&lt;br&gt;&#xA;११४.&lt;br&gt;&#xA;‘‘सेतोदका सुप्पतित्था, सीता अप्पटिगन्धिया।&lt;br&gt;&#xA;पदुमुप्पलसञ्छन्ना, वारिकिञ्जक्खपूरिता॥&lt;br&gt;&#xA;११५.&lt;br&gt;&#xA;‘‘साहं रमामि कीळामि, मोदामि अकुतोभया।&lt;br&gt;&#xA;मुनिं कारुणिकं लोके, भन्ते वन्दितुमागता’’ति॥&lt;br&gt;&#xA;संसारमोचकपेतिवत्थु पठमम्।&lt;/p&gt;</description>
    </item>
    <item>
      <title>०३. चूळवग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/07_petavatthupALi/03_chULavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/07_petavatthupALi/03_chULavaggo/</guid>
      <description>&lt;p&gt;३. चूळवग्गो&lt;/p&gt;&#xA;&lt;h2 id=&#34;१-अभजजमनपतवतथ&#34;&gt;१. अभिज्जमानपेतवत्थु&lt;/h2&gt;&#xA;&lt;p&gt;३८७.&lt;br&gt;&#xA;‘‘अभिज्जमाने वारिम्हि, गङ्गाय इध गच्छसि।&lt;br&gt;&#xA;नग्गो पुब्बद्धपेतोव मालधारी अलङ्कतो।&lt;br&gt;&#xA;कुहिं गमिस्ससि पेत, कत्थ वासो भविस्सती’’ति॥&lt;br&gt;&#xA;३८८.&lt;br&gt;&#xA;‘‘चुन्दट्ठिलं [चुन्दट्ठिकं (सी॰)] गमिस्सामि, पेतो सो इति भासति।&lt;br&gt;&#xA;अन्तरे वासभगामं, बाराणसिं च [बाराणसिया च (सी॰ स्या॰)] सन्तिके’’॥&lt;br&gt;&#xA;३८९.&lt;br&gt;&#xA;तञ्च दिस्वा महामत्तो, कोलियो इति विस्सुतो।&lt;br&gt;&#xA;सत्तुं भत्तञ्च पेतस्स, पीतकञ्च युगं अदा॥&lt;br&gt;&#xA;३९०.&lt;br&gt;&#xA;नावाय तिट्ठमानाय, कप्पकस्स अदापयि।&lt;br&gt;&#xA;कप्पकस्स पदिन्नम्हि, ठाने पेतस्स दिस्सथ [पेतस्सु’दिस्सथ (सी॰), पेतस्सु’दिच्छथ (?)]॥&lt;br&gt;&#xA;३९१.&lt;br&gt;&#xA;ततो सुवत्थवसनो, मालधारी अलङ्कतो।&lt;br&gt;&#xA;ठाने ठितस्स पेतस्स, दक्खिणा उपकप्पथ।&lt;br&gt;&#xA;तस्मा दज्जेथ पेतानं, अनुकम्पाय पुनप्पुनं॥&lt;br&gt;&#xA;३९२.&lt;br&gt;&#xA;सातुन्नवसना [साहुन्नवासिनो (स्या॰ पी॰), साहुन्दवासिनो (क॰)] एके, अञ्ञे केसनिवासना [केसनिवासिनो (स्या॰ क॰)]।&lt;br&gt;&#xA;पेता भत्ताय गच्छन्ति, पक्कमन्ति दिसोदिसं॥&lt;br&gt;&#xA;३९३.&lt;br&gt;&#xA;दूरे एके [दूरे पेता (क॰)] पधावित्वा, अलद्धाव निवत्तरे।&lt;br&gt;&#xA;छाता पमुच्छिता भन्ता, भूमियं पटिसुम्भिता॥&lt;br&gt;&#xA;३९४.&lt;br&gt;&#xA;ते च [केचि (सी॰ स्या॰)] तत्थ पपतिता [पपतित्वा (सी॰), च पतिता (स्या॰)], भूमियं पटिसुम्भिता।&lt;br&gt;&#xA;पुब्बे अकतकल्याणा, अग्गिदड्ढाव आतपे॥&lt;br&gt;&#xA;३९५.&lt;br&gt;&#xA;‘‘मयं पुब्बे पापधम्मा, घरणी कुलमातरो।&lt;br&gt;&#xA;सन्तेसु देय्यधम्मेसु, दीपं नाकम्ह अत्तनो॥&lt;br&gt;&#xA;३९६.&lt;br&gt;&#xA;‘‘पहूतं अन्नपानम्पि, अपिस्सु अवकिरीयति।&lt;br&gt;&#xA;सम्मग्गते पब्बजिते, न च किञ्चि अदम्हसे॥&lt;br&gt;&#xA;३९७.&lt;br&gt;&#xA;‘‘अकम्मकामा अलसा, सादुकामा महग्घसा।&lt;br&gt;&#xA;आलोपपिण्डदातारो, पटिग्गहे परिभासिम्हसे [परिभासिता (स्या॰ क॰)]॥&lt;br&gt;&#xA;३९८.&lt;br&gt;&#xA;‘‘ते घरा ता च दासियो, तानेवाभरणानि नो।&lt;br&gt;&#xA;ते अञ्ञे परिचारेन्ति, मयं दुक्खस्स भागिनो॥&lt;br&gt;&#xA;३९९.&lt;br&gt;&#xA;‘‘वेणी वा अवञ्ञा होन्ति, रथकारी च दुब्भिका।&lt;br&gt;&#xA;चण्डाली कपणा होन्ति, कप्पका [न्हापिका (सी॰)] च पुनप्पुनं॥&lt;br&gt;&#xA;४००.&lt;br&gt;&#xA;‘‘यानि यानि निहीनानि, कुलानि कपणानि च।&lt;br&gt;&#xA;तेसु तेस्वेव जायन्ति, एसा मच्छरिनो गति॥&lt;br&gt;&#xA;४०१.&lt;br&gt;&#xA;‘‘पुब्बे च कतकल्याणा, दायका वीतमच्छरा।&lt;br&gt;&#xA;सग्गं ते परिपूरेन्ति, ओभासेन्ति च नन्दनं॥&lt;br&gt;&#xA;४०२.&lt;br&gt;&#xA;‘‘वेजयन्ते च पासादे, रमित्वा कामकामिनो।&lt;br&gt;&#xA;उच्चाकुलेसु जायन्ति, सभोगेसु ततो चुता॥&lt;br&gt;&#xA;४०३.&lt;br&gt;&#xA;‘‘कूटागारे च पासादे, पल्लङ्के गोनकत्थते।&lt;br&gt;&#xA;बीजितङ्गा [वीजितङ्गा (सी॰ स्या॰)] मोरहत्थेहि, कुले जाता यसस्सिनो॥&lt;br&gt;&#xA;४०४.&lt;br&gt;&#xA;‘‘अङ्कतो अङ्कं गच्छन्ति, मालधारी अलङ्कता।&lt;br&gt;&#xA;धातियो उपतिट्ठन्ति, सायं पातं सुखेसिनो॥&lt;br&gt;&#xA;४०५.&lt;br&gt;&#xA;‘‘नयिदं अकतपुञ्ञानं, कतपुञ्ञानमेविदम्।&lt;br&gt;&#xA;असोकं नन्दनं रम्मं, तिदसानं महावनं॥&lt;br&gt;&#xA;४०६.&lt;br&gt;&#xA;‘‘सुखं अकतपुञ्ञानं, इध नत्थि परत्थ च।&lt;br&gt;&#xA;सुखञ्च कतपुञ्ञानं, इध चेव परत्थ च॥&lt;br&gt;&#xA;४०७.&lt;br&gt;&#xA;‘‘तेसं सहब्यकामानं, कत्तब्बं कुसलं बहुम्।&lt;br&gt;&#xA;कतपुञ्ञा हि मोदन्ति, सग्गे भोगसमङ्गिनो’’ति॥&lt;br&gt;&#xA;अभिज्जमानपेतवत्थु पठमम्।&lt;/p&gt;</description>
    </item>
    <item>
      <title>०४. महावग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/07_petavatthupALi/04_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/07_petavatthupALi/04_mahAvaggo/</guid>
      <description>&lt;p&gt;४. महावग्गो&lt;/p&gt;&#xA;&lt;h2 id=&#34;१-अमबसककरपतवतथ&#34;&gt;१. अम्बसक्करपेतवत्थु&lt;/h2&gt;&#xA;&lt;p&gt;५१७.&lt;br&gt;&#xA;वेसाली नाम नगरत्थि वज्जीनं, तत्थ अहु लिच्छवि अम्बसक्करो [अम्बसक्खरो (सी॰ स्या॰), अप्पसक्करो (क॰)]।&lt;br&gt;&#xA;दिस्वान पेतं नगरस्स बाहिरं, तत्थेव पुच्छित्थ तं कारणत्थिको॥&lt;br&gt;&#xA;५१८.&lt;br&gt;&#xA;‘‘सेय्या निसज्जा नयिमस्स अत्थि, अभिक्कमो नत्थि पटिक्कमो च।&lt;br&gt;&#xA;असितपीतखायितवत्थभोगा, परिचारिका [परिचारणा (सी॰ पी॰)] सापि इमस्स नत्थि॥&lt;br&gt;&#xA;५१९.&lt;br&gt;&#xA;‘‘ये ञातका दिट्ठसुता सुहज्जा, अनुकम्पका यस्स अहेसुं पुब्बे।&lt;br&gt;&#xA;दट्ठुम्पि ते दानि न तं लभन्ति, विराजितत्तो [विराधितत्तो (सी॰ पी॰)] हि जनेन तेन॥&lt;br&gt;&#xA;५२०.&lt;br&gt;&#xA;‘‘न ओग्गतत्तस्स भवन्ति मित्ता, जहन्ति मित्ता विकलं विदित्वा।&lt;br&gt;&#xA;अत्थञ्च दिस्वा परिवारयन्ति, बहू मित्ता उग्गतत्तस्स होन्ति॥&lt;br&gt;&#xA;५२१.&lt;br&gt;&#xA;‘‘निहीनत्तो सब्बभोगेहि किच्छो, सम्मक्खितो सम्परिभिन्नगत्तो।&lt;br&gt;&#xA;उस्सावबिन्दूव पलिम्पमानो, अज्ज सुवे जीवितस्सूपरोधो॥&lt;br&gt;&#xA;५२२.&lt;br&gt;&#xA;‘‘एतादिसं उत्तमकिच्छप्पत्तं, उत्तासितं पुचिमन्दस्स सूले।&lt;br&gt;&#xA;‘अथ त्वं केन वण्णेन वदेसि यक्ख, जीव भो जीवितमेव सेय्यो’’’ति॥&lt;br&gt;&#xA;५२३.&lt;br&gt;&#xA;‘‘सालोहितो एस अहोसि मय्हं, अहं सरामि पुरिमाय जातिया।&lt;br&gt;&#xA;दिस्वा च मे कारुञ्ञमहोसि राज, मा पापधम्मो निरयं पतायं [पति + अयं = पतायं]॥&lt;br&gt;&#xA;५२४.&lt;br&gt;&#xA;‘‘इतो चुतो लिच्छवि एस पोसो, सत्तुस्सदं निरयं घोररूपम्।&lt;br&gt;&#xA;उपपज्जति दुक्कटकम्मकारी, महाभितापं कटुकं भयानकं॥&lt;br&gt;&#xA;५२५.&lt;br&gt;&#xA;‘‘अनेकभागेन गुणेन सेय्यो, अयमेव सूलो निरयेन तेन।&lt;br&gt;&#xA;एकन्तदुक्खं कटुकं भयानकं, एकन्ततिब्बं निरयं पतायं [पते + अयं = पतायं]॥&lt;br&gt;&#xA;५२६.&lt;br&gt;&#xA;‘‘इदञ्च सुत्वा वचनं ममेसो, दुक्खूपनीतो विजहेय्य पाणम्।&lt;br&gt;&#xA;तस्मा अहं सन्तिके न भणामि, मा मे कतो जीवितस्सूपरोधो’’॥&lt;br&gt;&#xA;५२७.&lt;br&gt;&#xA;‘‘अञ्ञातो एसो [अज्झितो एस (क॰)] पुरिसस्स अत्थो, अञ्ञम्पि इच्छामसे पुच्छितुं तुवम्।&lt;br&gt;&#xA;ओकासकम्मं सचे नो करोसि, पुच्छाम तं नो न च कुज्झितब्ब’’न्ति॥&lt;br&gt;&#xA;५२८.&lt;br&gt;&#xA;‘‘अद्धा पटिञ्ञा मे तदा अहु [पटिञ्ञातमेतं तदाहु (क॰), पटिञ्ञा न मेते तदा अहु (?)], नाचिक्खना अप्पसन्नस्स होति।&lt;br&gt;&#xA;अकामा सद्धेय्यवचोति कत्वा, पुच्छस्सु मं कामं यथा विसय्ह’’न्ति [विसयं (क॰)]॥&lt;br&gt;&#xA;५२९.&lt;br&gt;&#xA;‘‘यं किञ्चहं चक्खुना पस्सिस्सामि [पस्सामि (क॰)], सब्बम्पि ताहं अभिसद्दहेय्यम्।&lt;br&gt;&#xA;दिस्वाव तं नोपि चे सद्दहेय्यं, करेय्यासि [करोहि (कत्थचि)] मे यक्ख नियस्सकम्म’’न्ति॥&lt;br&gt;&#xA;५३०.&lt;br&gt;&#xA;‘‘सच्चप्पटिञ्ञा तव मेसा होतु, सुत्वान धम्मं लभ सुप्पसादम्।&lt;br&gt;&#xA;अञ्ञत्थिको नो च पदुट्ठचित्तो, यं ते सुतं असुतञ्चापि धम्मम्।&lt;br&gt;&#xA;सब्बम्पि अक्खिस्सं [सब्बं आचिक्खिस्सं (सी॰)] यथा पजानन्ति॥&lt;br&gt;&#xA;५३१.&lt;br&gt;&#xA;‘‘सेतेन अस्सेन अलङ्कतेन, उपयासि सूलावुतकस्स सन्तिके।&lt;br&gt;&#xA;यानं इदं अब्भुतं दस्सनेय्यं, किस्सेतं कम्मस्स अयं विपाको’’ति॥&lt;br&gt;&#xA;५३२.&lt;br&gt;&#xA;‘‘वेसालिया नगरस्स [तस्स नगरस्स (सी॰ स्या॰ पी॰)] मज्झे, चिक्खल्लमग्गे नरकं अहोसि।&lt;br&gt;&#xA;गोसीसमेकाहं पसन्नचित्तो, सेतं [सेतुं (स्या॰ क॰)] गहेत्वा नरकस्मिं निक्खिपिं॥&lt;br&gt;&#xA;५३३.&lt;br&gt;&#xA;‘‘एतस्मिं पादानि पतिट्ठपेत्वा, मयञ्च अञ्ञे च अतिक्कमिम्हा।&lt;br&gt;&#xA;यानं इदं अब्भुतं दस्सनेय्यं, तस्सेव कम्मस्स अयं विपाको’’ति॥&lt;br&gt;&#xA;५३४.&lt;br&gt;&#xA;‘‘वण्णो च ते सब्बदिसा पभासति, गन्धो च ते सब्बदिसा पवायति।&lt;br&gt;&#xA;यक्खिद्धिपत्तोसि महानुभावो, नग्गो चासि किस्स अयं विपाको’’ति॥&lt;br&gt;&#xA;५३५.&lt;br&gt;&#xA;‘‘अक्कोधनो निच्चपसन्नचित्तो, सण्हाहि वाचाहि जनं उपेमि।&lt;br&gt;&#xA;तस्सेव कम्मस्स अयं विपाको, दिब्बो मे वण्णो सततं पभासति॥&lt;br&gt;&#xA;५३६.&lt;br&gt;&#xA;‘‘यसञ्च कित्तिञ्च धम्मे ठितानं, दिस्वान मन्तेमि [दिस्वा समन्तेमि (क॰)] पसन्नचित्तो।&lt;br&gt;&#xA;तस्सेव कम्मस्स अयं विपाको, दिब्बो मे गन्धो सततं पवायति॥&lt;br&gt;&#xA;५३७.&lt;br&gt;&#xA;‘‘सहायानं तित्थस्मिं न्हायन्तानं, थले गहेत्वा निदहिस्स दुस्सम्।&lt;br&gt;&#xA;खिड्डत्थिको नो च पदुट्ठचित्तो, तेनम्हि नग्गो कसिरा च वुत्ती’’ति॥&lt;br&gt;&#xA;५३८.&lt;br&gt;&#xA;‘‘यो कीळमानो पकरोति पापं, तस्सेदिसं कम्मविपाकमाहु।&lt;br&gt;&#xA;अकीळमानो पन यो करोति, किं तस्स कम्मस्स विपाकमाहू’’ति॥&lt;br&gt;&#xA;५३९.&lt;br&gt;&#xA;‘‘ये दुट्ठसङ्कप्पमना मनुस्सा, कायेन वाचाय च सङ्किलिट्ठा।&lt;br&gt;&#xA;कायस्स भेदा अभिसम्परायं, असंसयं ते निरयं उपेन्ति॥&lt;br&gt;&#xA;५४०.&lt;br&gt;&#xA;‘‘अपरे पन सुगतिमासमाना, दाने रता सङ्गहितत्तभावा।&lt;br&gt;&#xA;कायस्स भेदा अभिसम्परायं, असंसयं ते सुगतिं उपेन्ती’’ति॥&lt;br&gt;&#xA;५४१.&lt;br&gt;&#xA;‘‘तं किन्ति जानेय्यमहं अवेच्च, कल्याणपापस्स अयं विपाको।&lt;br&gt;&#xA;किं वाहं दिस्वा अभिसद्दहेय्यं, को वापि मं सद्दहापेय्य एत’’न्ति॥&lt;br&gt;&#xA;५४२.&lt;br&gt;&#xA;‘‘दिस्वा च सुत्वा अभिसद्दहस्सु, कल्याणपापस्स अयं विपाको।&lt;br&gt;&#xA;कल्याणपापे उभये असन्ते, सिया नु सत्ता सुगता दुग्गता वा॥&lt;br&gt;&#xA;५४३.&lt;br&gt;&#xA;‘‘नो चेत्थ कम्मानि करेय्युं मच्चा, कल्याणपापानि मनुस्सलोके।&lt;br&gt;&#xA;नाहेसुं सत्ता सुगता दुग्गता वा, हीना पणीता च मनुस्सलोके॥&lt;br&gt;&#xA;५४४.&lt;br&gt;&#xA;‘‘यस्मा च कम्मानि करोन्ति मच्चा, कल्याणपापानि मनुस्सलोके।&lt;br&gt;&#xA;तस्मा हि सत्ता सुगता दुग्गता वा, हीना पणीता च मनुस्सलोके॥&lt;br&gt;&#xA;५४५.&lt;br&gt;&#xA;‘‘द्वयज्ज कम्मानं विपाकमाहु, सुखस्स दुक्खस्स च वेदनीयम्।&lt;br&gt;&#xA;ता देवतायो परिचारयन्ति, पच्चन्ति बाला द्वयतं अपस्सिनो॥&lt;br&gt;&#xA;५४६.&lt;br&gt;&#xA;‘‘न मत्थि कम्मानि सयंकतानि, दत्वापि मे नत्थि यो [सो (सब्बत्थ)] आदिसेय्य।&lt;br&gt;&#xA;अच्छादनं सयनमथन्नपानं, तेनम्हि नग्गो कसिरा च वुत्ती’’ति॥&lt;br&gt;&#xA;५४७.&lt;br&gt;&#xA;‘‘सिया नु खो कारणं किञ्चि यक्ख, अच्छादनं येन तुवं लभेथ।&lt;br&gt;&#xA;आचिक्ख मे त्वं यदत्थि हेतु, सद्धायिकं [सद्धायितं (सी॰ पी॰)] हेतुवचो सुणोमा’’ति॥&lt;br&gt;&#xA;५४८.&lt;br&gt;&#xA;‘‘कप्पितको [कप्पिनको (सी॰)] नाम इधत्थि भिक्खु, झायी सुसीलो अरहा विमुत्तो।&lt;br&gt;&#xA;गुत्तिन्द्रियो संवुतपातिमोक्खो, सीतिभूतो उत्तमदिट्ठिपत्तो॥&lt;br&gt;&#xA;५४९.&lt;br&gt;&#xA;‘‘सखिलो वदञ्ञू सुवचो सुमुखो, स्वागमो सुप्पटिमुत्तको च।&lt;br&gt;&#xA;पुञ्ञस्स खेत्तं अरणविहारी, देवमनुस्सानञ्च दक्खिणेय्यो॥&lt;br&gt;&#xA;५५०.&lt;br&gt;&#xA;‘‘सन्तो विधूमो अनीघो निरासो, मुत्तो विसल्लो अममो अवङ्को।&lt;br&gt;&#xA;निरूपधी सब्बपपञ्चखीणो, तिस्सो विज्जा अनुप्पत्तो जुतिमा॥&lt;br&gt;&#xA;५५१.&lt;br&gt;&#xA;‘‘अप्पञ्ञातो दिस्वापि न च सुजानो, मुनीति नं वज्जिसु वोहरन्ति।&lt;br&gt;&#xA;जानन्ति तं यक्खभूता अनेजं, कल्याणधम्मं विचरन्तं लोके॥&lt;br&gt;&#xA;५५२.&lt;br&gt;&#xA;‘‘तस्स तुवं एकयुगं दुवे वा, ममुद्दिसित्वान सचे ददेथ।&lt;br&gt;&#xA;पटिग्गहीतानि च तानि अस्सु, ममञ्च पस्सेथ सन्नद्धदुस्स’’न्ति॥&lt;br&gt;&#xA;५५३.&lt;br&gt;&#xA;‘‘कस्मिं पदेसे समणं वसन्तं, गन्त्वान पस्सेमु मयं इदानि।&lt;br&gt;&#xA;यो मज्ज [स मज्ज (सी॰)] कङ्खं विचिकिच्छितञ्च, दिट्ठीविसूकानि विनोदयेय्या’’ति॥&lt;br&gt;&#xA;५५४.&lt;br&gt;&#xA;‘‘एसो निसिन्नो कपिनच्चनायं, परिवारितो देवताहि बहूहि।&lt;br&gt;&#xA;धम्मिं कथं भासति सच्चनामो, सकस्मिमाचेरके अप्पमत्तो’’ति॥&lt;br&gt;&#xA;५५५.&lt;br&gt;&#xA;‘‘तथाहं [यथाहं (क॰)] कस्सामि गन्त्वा इदानि, अच्छादयिस्सं समणं युगेन।&lt;br&gt;&#xA;पटिग्गहितानि च तानि अस्सु, तुवञ्च पस्सेमु सन्नद्धदुस्स’’न्ति॥&lt;br&gt;&#xA;५५६.&lt;br&gt;&#xA;‘‘मा अक्खणे पब्बजितं उपागमि, साधु वो लिच्छवि नेस धम्मो।&lt;br&gt;&#xA;ततो च काले उपसङ्कमित्वा, तत्थेव पस्साहि रहो निसिन्न’’न्ति॥&lt;br&gt;&#xA;५५७.&lt;br&gt;&#xA;तथाति वत्वा अगमासि तत्थ, परिवारितो दासगणेन लिच्छवि।&lt;br&gt;&#xA;सो तं नगरं उपसङ्कमित्वा, वासूपगच्छित्थ सके निवेसने॥&lt;br&gt;&#xA;५५८.&lt;br&gt;&#xA;ततो च काले गिहिकिच्चानि कत्वा, न्हत्वा पिवित्वा च खणं लभित्वा।&lt;br&gt;&#xA;विचेय्य पेळातो च युगानि अट्ठ, गाहापयी दासगणेन लिच्छवि॥&lt;br&gt;&#xA;५५९.&lt;br&gt;&#xA;सो तं पदेसं उपसङ्कमित्वा, तं अद्दस समणं सन्तचित्तम्।&lt;br&gt;&#xA;पटिक्कन्तं गोचरतो निवत्तं, सीतिभूतं रुक्खमूले निसिन्नं॥&lt;br&gt;&#xA;५६०.&lt;br&gt;&#xA;तमेनमवोच उपसङ्कमित्वा, अप्पाबाधं फासुविहारञ्च पुच्छि।&lt;br&gt;&#xA;‘‘वेसालियं लिच्छविहं भदन्ते, जानन्ति मं लिच्छवि अम्बसक्करो॥&lt;br&gt;&#xA;५६१.&lt;br&gt;&#xA;‘‘इमानि मे अट्ठ युगा सुभानि [युगानि भन्ते (स्या॰ क॰)], पटिगण्ह भन्ते पददामि तुय्हम्।&lt;br&gt;&#xA;तेनेव अत्थेन इधागतोस्मि, यथा अहं अत्तमनो भवेय्य’’न्ति॥&lt;br&gt;&#xA;५६२.&lt;br&gt;&#xA;‘‘दूरतोव समणब्राह्मणा च, निवेसनं ते परिवज्जयन्ति।&lt;br&gt;&#xA;पत्तानि भिज्जन्ति च ते [भिज्जन्ति तव (स्या॰ क॰)] निवेसने, सङ्घाटियो चापि विदालयन्ति [विपाटयन्ति (सी॰), विपातयन्ति (क॰)]॥&lt;br&gt;&#xA;५६३.&lt;br&gt;&#xA;‘‘अथापरे पादकुठारिकाहि, अवंसिरा समणा पातयन्ति।&lt;br&gt;&#xA;एतादिसं पब्बजिता विहेसं, तया कतं समणा पापुणन्ति॥&lt;br&gt;&#xA;५६४.&lt;br&gt;&#xA;‘‘तिणेन तेलम्पि न त्वं अदासि, मूळ्हस्स मग्गम्पि न पावदासि।&lt;br&gt;&#xA;अन्धस्स दण्डं सयमादियासि, एतादिसो कदरियो असंवुतो तुवम्।&lt;br&gt;&#xA;अथ त्वं केन वण्णेन किमेव दिस्वा,&lt;br&gt;&#xA;अम्हेहि सह संविभागं करोसी’’ति॥&lt;br&gt;&#xA;५६५.&lt;br&gt;&#xA;‘‘पच्चेमि भन्ते यं त्वं वदेसि, विहेसयिं समणे ब्राह्मणे च।&lt;br&gt;&#xA;खिड्डत्थिको नो च पदुट्ठचित्तो, एतम्पि मे दुक्कटमेव भन्ते॥&lt;br&gt;&#xA;५६६.&lt;br&gt;&#xA;‘‘खिड्डाय यक्खो पसवित्वा पापं, वेदेति दुक्खं असमत्तभोगी।&lt;br&gt;&#xA;दहरो युवा नग्गनियस्स भागी, किं सु ततो दुक्खतरस्स होति॥&lt;br&gt;&#xA;५६७.&lt;br&gt;&#xA;‘‘तं दिस्वा संवेगमलत्थं भन्ते, तप्पच्चया वापि [तप्पच्चया ताहं (सी॰), तप्पच्चया चाहं (पी॰)] ददामि दानम्।&lt;br&gt;&#xA;पटिगण्ह भन्ते वत्थयुगानि अट्ठ, यक्खस्सिमा गच्छन्तु दक्खिणायो’’ति॥&lt;br&gt;&#xA;५६८.&lt;br&gt;&#xA;‘‘अद्धा हि दानं बहुधा पसत्थं, ददतो च ते अक्खयधम्ममत्थु।&lt;br&gt;&#xA;पटिगण्हामि ते वत्थयुगानि अट्ठ, यक्खस्सिमा गच्छन्तु दक्खिणायो’’ति॥&lt;br&gt;&#xA;५६९.&lt;br&gt;&#xA;ततो हि सो आचमयित्वा लिच्छवि, थेरस्स दत्वान युगानि अट्ठ।&lt;br&gt;&#xA;‘पटिग्गहितानि च तानि अस्सु, यक्खञ्च पस्सेथ सन्नद्धदुस्सं’॥&lt;br&gt;&#xA;५७०.&lt;br&gt;&#xA;तमद्दसा चन्दनसारलित्तं, आजञ्ञमारूळ्हमुळारवण्णम्।&lt;br&gt;&#xA;अलङ्कतं साधुनिवत्थदुस्सं, परिवारितं यक्खमहिद्धिपत्तं॥&lt;br&gt;&#xA;५७१.&lt;br&gt;&#xA;सो तं दिस्वा अत्तमना उदग्गो, पहट्ठचित्तो च सुभग्गरूपो।&lt;br&gt;&#xA;कम्मञ्च दिस्वान महाविपाकं, सन्दिट्ठिकं चक्खुना सच्छिकत्वा॥&lt;br&gt;&#xA;५७२.&lt;br&gt;&#xA;तमेनमवोच उपसङ्कमित्वा, ‘‘दस्सामि दानं समणब्राह्मणानम्।&lt;br&gt;&#xA;न चापि मे किञ्चि अदेय्यमत्थि, तुवञ्च मे यक्ख बहूपकारो’’ति॥&lt;br&gt;&#xA;५७३.&lt;br&gt;&#xA;‘‘तुवञ्च मे लिच्छवि एकदेसं, अदासि दानानि अमोघमेतम्।&lt;br&gt;&#xA;स्वाहं करिस्सामि तयाव सक्खिं, अमानुसो मानुसकेन सद्धि’’न्ति॥&lt;br&gt;&#xA;५७४.&lt;br&gt;&#xA;‘‘गती च बन्धू च परायणञ्च [परायनञ्च (स्या॰ क॰)], मित्तो ममासि अथ देवता मे [देवतासि (सी॰ स्या॰)]।&lt;br&gt;&#xA;याचामि तं [याचामहं (सी॰)] पञ्जलिको भवित्वा, इच्छामि तं यक्ख पुनापि दट्ठु’’न्ति॥&lt;br&gt;&#xA;५७५.&lt;br&gt;&#xA;‘‘सचे तुवं अस्सद्धो भविस्ससि, कदरियरूपो विप्पटिपन्नचित्तो।&lt;br&gt;&#xA;त्वं नेव मं लच्छसि [तेनेव मं न लच्छसी (सी॰), तेनेव मं लिच्छवि (स्या॰), तेनेव मं लच्छसि (क॰)] दस्सनाय, दिस्वा च तं नोपि च आलपिस्सं॥&lt;br&gt;&#xA;५७६.&lt;br&gt;&#xA;‘‘सचे पन त्वं भविस्ससि धम्मगारवो, दाने रतो सङ्गहितत्तभावो।&lt;br&gt;&#xA;ओपानभूतो समणब्राह्मणानं, एवं ममं लच्छसि दस्सनाय॥&lt;br&gt;&#xA;५७७.&lt;br&gt;&#xA;‘‘दिस्वा च तं आलपिस्सं भदन्ते, इमञ्च सूलतो लहुं पमुञ्च।&lt;br&gt;&#xA;यतो निदानं अकरिम्ह सक्खिं, मञ्ञामि सूलावुतकस्स कारणा॥&lt;br&gt;&#xA;५७८.&lt;br&gt;&#xA;‘‘ते अञ्ञमञ्ञं अकरिम्ह सक्खिं, अयञ्च सूलतो [सूलावुतो (सी॰ स्या॰)] लहुं पमुत्तो।&lt;br&gt;&#xA;सक्कच्च धम्मानि समाचरन्तो, मुच्चेय्य सो निरया च तम्हा।&lt;br&gt;&#xA;कम्मं सिया अञ्ञत्र वेदनीयं॥&lt;br&gt;&#xA;५७९.&lt;br&gt;&#xA;‘‘कप्पितकञ्च उपसङ्कमित्वा, तेनेव [तेन (स्या॰ क॰)] सह संविभजित्वा काले।&lt;br&gt;&#xA;सयं मुखेनूपनिसज्ज पुच्छ, सो ते अक्खिस्सति एतमत्थं॥&lt;br&gt;&#xA;५८०.&lt;br&gt;&#xA;‘‘तमेव भिक्खुं उपसङ्कमित्वा, पुच्छस्सु अञ्ञत्थिको नो च पदुट्ठचित्तो।&lt;br&gt;&#xA;सो ते सुतं असुतञ्चापि धम्मं,&lt;br&gt;&#xA;सब्बम्पि अक्खिस्सति यथा पजान’’न्ति॥&lt;br&gt;&#xA;५८१.&lt;br&gt;&#xA;सो तत्थ रहस्सं समुल्लपित्वा, सक्खिं करित्वान अमानुसेन।&lt;br&gt;&#xA;पक्कामि सो लिच्छवीनं सकासं, अथ ब्रवि परिसं सन्निसिन्नं॥&lt;br&gt;&#xA;५८२.&lt;br&gt;&#xA;‘‘सुणन्तु भोन्तो मम एकवाक्यं, वरं वरिस्सं लभिस्सामि अत्थम्।&lt;br&gt;&#xA;सूलावुतो पुरिसो लुद्दकम्मो, पणीहितदण्डो [पणीतनण्डो (क॰)] अनुसत्तरूपो [अनुपक्करूपो (क॰)]॥&lt;br&gt;&#xA;५८३.&lt;br&gt;&#xA;‘‘एत्तावता वीसतिरत्तिमत्ता, यतो आवुतो नेव जीवति न मतो।&lt;br&gt;&#xA;ताहं मोचयिस्सामि दानि, यथामतिं अनुजानातु सङ्घो’’ति॥&lt;br&gt;&#xA;५८४.&lt;br&gt;&#xA;‘‘एतञ्च अञ्ञञ्च लहुं पमुञ्च, को तं वदेथ [वदेथाति (क॰), वदेथ च (स्या॰)] तथा करोन्तम्।&lt;br&gt;&#xA;यथा पजानासि तथा करोहि, यथामतिं अनुजानाति सङ्घो’’ति॥&lt;br&gt;&#xA;५८५.&lt;br&gt;&#xA;सो तं पदेसं उपसङ्कमित्वा, सूलावुतं मोचयि खिप्पमेव।&lt;br&gt;&#xA;‘मा भायि सम्मा’ति च तं अवोच, तिकिच्छकानञ्च उपट्ठपेसि॥&lt;br&gt;&#xA;५८६.&lt;br&gt;&#xA;‘‘कप्पितकञ्च उपसङ्कमित्वा, तेनेव सह [तेन समं (सी॰), तेन सह (स्या॰ क॰)] संविभजित्वा काले।&lt;br&gt;&#xA;सयं मुखेनूपनिसज्ज लिच्छवि, तथेव पुच्छित्थ नं कारणत्थिको॥&lt;br&gt;&#xA;५८७.&lt;br&gt;&#xA;‘‘सूलावुतो पुरिसो लुद्दकम्मो, पणीतदण्डो अनुसत्तरूपो।&lt;br&gt;&#xA;एत्तावता वीसतिरत्तिमत्ता, यतो आवुतो नेव जीवति न मतो॥&lt;br&gt;&#xA;५८८.&lt;br&gt;&#xA;‘‘सो मोचितो गन्त्वा मया इदानि, एतस्स यक्खस्स वचो हि भन्ते।&lt;br&gt;&#xA;सिया नु खो कारणं किञ्चिदेव, येन सो निरयं नो वजेय्य॥&lt;br&gt;&#xA;५८९.&lt;br&gt;&#xA;‘‘आचिक्ख भन्ते यदि अत्थि हेतु, सद्धायिकं हेतुवचो सुणोम।&lt;br&gt;&#xA;न तेसं कम्मानं विनासमत्थि, अवेदयित्वा इध ब्यन्तिभावो’’ति॥&lt;br&gt;&#xA;५९०.&lt;br&gt;&#xA;‘‘सचे स धम्मानि समाचरेय्य, सक्कच्च रत्तिन्दिवमप्पमत्तो।&lt;br&gt;&#xA;मुच्चेय्य सो निरया च तम्हा, कम्मं सिया अञ्ञत्र वेदनीय’’न्ति॥&lt;br&gt;&#xA;५९१.&lt;br&gt;&#xA;‘‘अञ्ञातो [ञातोम्हि (क॰)] एसो पुरिसस्स अत्थो, ममम्पि दानि अनुकम्प भन्ते।&lt;br&gt;&#xA;अनुसास मं ओवद भूरिपञ्ञ, यथा अहं नो निरयं वजेय्य’’न्ति॥&lt;br&gt;&#xA;५९२.&lt;br&gt;&#xA;‘‘अज्जेव बुद्धं सरणं उपेहि, धम्मञ्च सङ्घञ्च पसन्नचित्तो।&lt;br&gt;&#xA;तथेव सिक्खाय पदानि पञ्च, अखण्डफुल्लानि समादियस्सु॥&lt;br&gt;&#xA;५९३.&lt;br&gt;&#xA;‘‘पाणातिपाता विरमस्सु खिप्पं, लोके अदिन्नं परिवज्जयस्सु।&lt;br&gt;&#xA;अमज्जपो मा च मुसा अभाणी, सकेन दारेन च होहि तुट्ठो।&lt;br&gt;&#xA;इमञ्च अरियं [इमञ्च (स्या॰)] अट्ठङ्गवरेनुपेतं, समादियाहि कुसलं सुखुद्रयं॥&lt;br&gt;&#xA;५९४.&lt;br&gt;&#xA;‘‘चीवरं पिण्डपातञ्च, पच्चयं सयनासनम्।&lt;br&gt;&#xA;अन्नं पानं खादनीयं, वत्थसेनासनानि च।&lt;br&gt;&#xA;ददाहि उजुभूतेसु, विप्पसन्नेन चेतसा [सदा पुञ्ञं पवड्ढति (स्या॰ क॰)]॥&lt;br&gt;&#xA;५९५.&lt;br&gt;&#xA;‘‘भिक्खूपि सीलसम्पन्ने, वीतरागे बहुस्सुते।&lt;br&gt;&#xA;तप्पेहि अन्नपानेन, सदा पुञ्ञं पवड्ढति॥&lt;br&gt;&#xA;५९६.&lt;br&gt;&#xA;‘‘एवञ्च धम्मानि [कम्मानि (सी॰ स्या॰)] समाचरन्तो, सक्कच्च रत्तिन्दिवमप्पमत्तो।&lt;br&gt;&#xA;मुञ्च तुवं [मुच्चेय्य सो त्वं (क॰)] निरया च तम्हा, कम्मं सिया अञ्ञत्र वेदनीय’’न्ति॥&lt;br&gt;&#xA;५९७.&lt;br&gt;&#xA;‘‘अज्जेव बुद्धं सरणं उपेमि, धम्मञ्च सङ्घञ्च पसन्नचित्तो।&lt;br&gt;&#xA;तथेव सिक्खाय पदानि पञ्च, अखण्डफुल्लानि समादियामि॥&lt;br&gt;&#xA;५९८.&lt;br&gt;&#xA;‘‘पाणातिपाता विरमामि खिप्पं, लोके अदिन्नं परिवज्जयामि।&lt;br&gt;&#xA;अमज्जपो नो च मुसा भणामि, सकेन दारेन च होमि तुट्ठो।&lt;br&gt;&#xA;इमञ्च अरियं अट्ठङ्गवरेनुपेतं, समादियामि कुसलं सुखुद्रयं॥&lt;br&gt;&#xA;५९९.&lt;br&gt;&#xA;‘‘चीवरं पिण्डपातञ्च, पच्चयं सयनासनम्।&lt;br&gt;&#xA;अन्नं पानं खादनीयं, वत्थसेनासनानि च॥&lt;br&gt;&#xA;६००.&lt;br&gt;&#xA;‘‘भिक्खू च सीलसम्पन्ने, वीतरागे बहुस्सुते।&lt;br&gt;&#xA;ददामि न विकम्पामि [विकप्पामि (सी॰ स्या॰)], बुद्धानं सासने रतो’’ति॥&lt;br&gt;&#xA;६०१.&lt;br&gt;&#xA;एतादिसा लिच्छवि अम्बसक्करो, वेसालियं अञ्ञतरो उपासको।&lt;br&gt;&#xA;सद्धो मुदू कारकरो च भिक्खु, सङ्घञ्च सक्कच्च तदा उपट्ठहि॥&lt;br&gt;&#xA;६०२.&lt;br&gt;&#xA;सूलावुतो च अरोगो हुत्वा, सेरी सुखी पब्बज्जं उपागमि [पब्बज्जमुपगच्छि (क॰)]।&lt;br&gt;&#xA;भिक्खुञ्च आगम्म कप्पितकुत्तमं, उभोपि सामञ्ञफलानि अज्झगुं॥&lt;br&gt;&#xA;६०३.&lt;br&gt;&#xA;एतादिसा सप्पुरिसान सेवना, महप्फला होति सतं विजानतम्।&lt;br&gt;&#xA;सूलावुतो अग्गफलं अफस्सयि [फुस्सयि (स्या॰ क॰)], फलं कनिट्ठं पन अम्बसक्करो’’ति॥&lt;br&gt;&#xA;अम्बसक्करपेतवत्थु पठमम्।&lt;/p&gt;</description>
    </item>
  </channel>
</rss>
