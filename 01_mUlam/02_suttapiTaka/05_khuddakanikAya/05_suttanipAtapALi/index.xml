<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ सुत्तनिपातपाळि on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/05_khuddakanikAya/05_suttanipAtapALi/</link>
    <description>Recent content in &#43;०५ सुत्तनिपातपाळि on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/05_khuddakanikAya/05_suttanipAtapALi/index.xml" rel="self" type="application/rss+xml" />
    <item>
      <title>०१. उरगवग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/05_suttanipAtapALi/01_uragavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/05_suttanipAtapALi/01_uragavaggo/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;खुद्दकनिकाये&lt;br&gt;&#xA;सुत्तनिपातपाळि&lt;br&gt;&#xA;१. उरगवग्गो&lt;/p&gt;&#xA;&lt;h2 id=&#34;१-उरगसततम&#34;&gt;१. उरगसुत्तम्&lt;/h2&gt;&#xA;&lt;p&gt;१.&lt;br&gt;&#xA;यो [यो वे (स्या॰)] उप्पतितं विनेति कोधं, विसटं सप्पविसंव ओसधेहि [ओसधेभि (क॰)]।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं [जिण्णमिव तचं (सी॰ स्या॰ कं॰ पी॰), जिण्णमिवा तचं (?)] पुराणं॥&lt;br&gt;&#xA;२.&lt;br&gt;&#xA;यो रागमुदच्छिदा असेसं, भिसपुप्फंव सरोरुहं [सरेरुहं (क॰)] विगय्ह।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं, पुराणं॥&lt;br&gt;&#xA;३.&lt;br&gt;&#xA;यो तण्हमुदच्छिदा असेसं, सरितं सीघसरं विसोसयित्वा।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;४.&lt;br&gt;&#xA;यो मानमुदब्बधी असेसं, नळसेतुंव सुदुब्बलं महोघो।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;५.&lt;br&gt;&#xA;यो नाज्झगमा भवेसु सारं, विचिनं पुप्फमिव [पुप्फमिव (बहूसु)] उदुम्बरेसु।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;६.&lt;br&gt;&#xA;यस्सन्तरतो न सन्ति कोपा, इतिभवाभवतञ्च [इतिब्भवाभवतञ्च (क॰)] वीतिवत्तो।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;७.&lt;br&gt;&#xA;यस्स वितक्का विधूपिता, अज्झत्तं सुविकप्पिता असेसा।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;८.&lt;br&gt;&#xA;यो नाच्चसारी न पच्चसारी, सब्बं अच्चगमा इमं पपञ्चम्।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;९.&lt;br&gt;&#xA;यो नाच्चसारी न पच्चसारी, सब्बं वितथमिदन्ति ञत्वा [उत्वा (स्या॰ पी॰ क॰)] लोके।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;१०.&lt;br&gt;&#xA;यो नाच्चसारी न पच्चसारी, सब्बं वितथमिदन्ति वीतलोभो।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;११.&lt;br&gt;&#xA;यो नाच्चसारी न पच्चसारी, सब्बं वितथमिदन्ति वीतरागो।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;१२.&lt;br&gt;&#xA;यो नाच्चसारी न पच्चसारी, सब्बं वितथमिदन्ति वीतदोसो।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;१३.&lt;br&gt;&#xA;यो नाच्चसारी न पच्चसारी, सब्बं वितथमिदन्ति वीतमोहो।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;१४.&lt;br&gt;&#xA;यस्सानुसया न सन्ति केचि, मूला च अकुसला समूहतासे।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;१५.&lt;br&gt;&#xA;यस्स दरथजा न सन्ति केचि, ओरं आगमनाय पच्चयासे।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;१६.&lt;br&gt;&#xA;यस्स वनथजा न सन्ति केचि, विनिबन्धाय भवाय हेतुकप्पा।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;१७.&lt;br&gt;&#xA;यो नीवरणे पहाय पञ्च, अनिघो तिण्णकथंकथो विसल्लो।&lt;br&gt;&#xA;सो भिक्खु जहाति ओरपारं, उरगो जिण्णमिवत्तचं पुराणं॥&lt;br&gt;&#xA;उरगसुत्तं पठमं निट्ठितम्।&lt;/p&gt;</description>
    </item>
    <item>
      <title>०२. चूळवग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/05_suttanipAtapALi/02_chULavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/05_suttanipAtapALi/02_chULavaggo/</guid>
      <description>&lt;p&gt;२. चूळवग्गो&lt;/p&gt;&#xA;&lt;h2 id=&#34;१-रतनसततम&#34;&gt;१. रतनसुत्तम्&lt;/h2&gt;&#xA;&lt;p&gt;२२४.&lt;br&gt;&#xA;यानीध भूतानि समागतानि, भुम्मानि [भूमानि (क॰)] वा यानि व अन्तलिक्खे।&lt;br&gt;&#xA;सब्बेव भूता सुमना भवन्तु, अथोपि सक्कच्च सुणन्तु भासितं॥&lt;br&gt;&#xA;२२५.&lt;br&gt;&#xA;तस्मा हि भूता निसामेथ सब्बे, मेत्तं करोथ मानुसिया पजाय।&lt;br&gt;&#xA;दिवा च रत्तो च हरन्ति ये बलिं, तस्मा हि ने रक्खथ अप्पमत्ता॥&lt;br&gt;&#xA;२२६.&lt;br&gt;&#xA;यं किञ्चि वित्तं इध वा हुरं वा, सग्गेसु वा यं रतनं पणीतम्।&lt;br&gt;&#xA;न नो समं अत्थि तथागतेन, इदम्पि बुद्धे रतनं पणीतम्।&lt;br&gt;&#xA;एतेन सच्चेन सुवत्थि होतु॥&lt;br&gt;&#xA;२२७.&lt;br&gt;&#xA;खयं विरागं अमतं पणीतं, यदज्झगा सक्यमुनी समाहितो।&lt;br&gt;&#xA;न तेन धम्मेन समत्थि किञ्चि, इदम्पि धम्मे रतनं पणीतम्।&lt;br&gt;&#xA;एतेन सच्चेन सुवत्थि होतु॥&lt;br&gt;&#xA;२२८.&lt;br&gt;&#xA;यं बुद्धसेट्ठो परिवण्णयी सुचिं, समाधिमानन्तरिकञ्ञमाहु।&lt;br&gt;&#xA;समाधिना तेन समो न विज्जति, इदम्पि धम्मे रतनं पणीतम्।&lt;br&gt;&#xA;एतेन सच्चेन सुवत्थि होतु॥&lt;br&gt;&#xA;२२९.&lt;br&gt;&#xA;ये पुग्गला अट्ठ सतं पसत्था, चत्तारि एतानि युगानि होन्ति।&lt;br&gt;&#xA;ते दक्खिणेय्या सुगतस्स सावका, एतेसु दिन्नानि महप्फलानि।&lt;br&gt;&#xA;इदम्पि सङ्घे रतनं पणीतं, एतेन सच्चेन सुवत्थि होतु॥&lt;br&gt;&#xA;२३०.&lt;br&gt;&#xA;ये सुप्पयुत्ता मनसा दळ्हेन, निक्कामिनो गोतमसासनम्हि।&lt;br&gt;&#xA;ते पत्तिपत्ता अमतं विगय्ह, लद्धा मुधा निब्बुतिं [निब्बुति (क॰)] भुञ्जमाना।&lt;br&gt;&#xA;इदम्पि सङ्घे रतनं पणीतं, एतेन सच्चेन सुवत्थि होतु॥&lt;br&gt;&#xA;२३१.&lt;br&gt;&#xA;यथिन्दखीलो पथविस्सितो [पदविस्सितो (क॰ सी॰), पठविं सितो (क॰ सी॰ स्या॰ कं॰ पी॰)] सिया, चतुब्भि वातेहि असम्पकम्पियो।&lt;br&gt;&#xA;तथूपमं सप्पुरिसं वदामि, यो अरियसच्चानि अवेच्च पस्सति।&lt;br&gt;&#xA;इदम्पि सङ्घे रतनं पणीतं, एतेन सच्चेन सुवत्थि होतु॥&lt;br&gt;&#xA;२३२.&lt;br&gt;&#xA;ये अरियसच्चानि विभावयन्ति, गम्भीरपञ्ञेन सुदेसितानि।&lt;br&gt;&#xA;किञ्चापि ते होन्ति भुसं पमत्ता, न ते भवं अट्ठममादियन्ति।&lt;br&gt;&#xA;इदम्पि सङ्घे रतनं पणीतं, एतेन सच्चेन सुवत्थि होतु॥&lt;br&gt;&#xA;२३३.&lt;br&gt;&#xA;सहावस्स दस्सनसम्पदाय [सहावसद्दस्सनसम्पदाय (क॰)], तयस्सु धम्मा जहिता भवन्ति।&lt;br&gt;&#xA;सक्कायदिट्ठि विचिकिच्छितञ्च, सीलब्बतं वापि यदत्थि किञ्चि॥&lt;br&gt;&#xA;२३४.&lt;br&gt;&#xA;चतूहपायेहि च विप्पमुत्तो, छच्चाभिठानानि [छ चाभिठानानि (सी॰ स्या॰)] भब्ब कातुं [अभब्बो कातुं (सी॰)]।&lt;br&gt;&#xA;इदम्पि सङ्घे रतनं पणीतं, एतेन सच्चेन सुवत्थि होतु॥&lt;br&gt;&#xA;२३५.&lt;br&gt;&#xA;किञ्चापि सो कम्म [कम्मं (सी॰ स्या॰ कं॰ पी॰)] करोति पापकं, कायेन वाचा उद चेतसा वा।&lt;br&gt;&#xA;अभब्ब [अभब्बो (बहूसु)] सो तस्स पटिच्छदाय [पटिच्छादाय (सी॰)], अभब्बता दिट्ठपदस्स वुत्ता।&lt;br&gt;&#xA;इदम्पि सङ्घे रतनं पणीतं, एतेन सच्चेन सुवत्थि होतु॥&lt;br&gt;&#xA;२३६.&lt;br&gt;&#xA;वनप्पगुम्बे यथ [यथा (सी॰ स्या॰)] फुस्सितग्गे, गिम्हानमासे पठमस्मिं [पठमस्मि (?)] गिम्हे।&lt;br&gt;&#xA;तथूपमं धम्मवरं अदेसयि [अदेसयी (सी॰)], निब्बानगामिं परमं हिताय।&lt;br&gt;&#xA;इदम्पि बुद्धे रतनं पणीतं, एतेन सच्चेन सुवत्थि होतु॥&lt;br&gt;&#xA;२३७.&lt;br&gt;&#xA;वरो वरञ्ञू वरदो वराहरो, अनुत्तरो धम्मवरं अदेसयि।&lt;br&gt;&#xA;इदम्पि बुद्धे रतनं पणीतं, एतेन सच्चेन सुवत्थि होतु॥&lt;br&gt;&#xA;२३८.&lt;br&gt;&#xA;खीणं पुराणं नव नत्थि सम्भवं, विरत्तचित्तायतिके भवस्मिम्।&lt;br&gt;&#xA;ते खीणबीजा अविरूळ्हिछन्दा, निब्बन्ति धीरा यथायं [यथयं (क॰)] पदीपो।&lt;br&gt;&#xA;इदम्पि सङ्घे रतनं पणीतं, एतेन सच्चेन सुवत्थि होतु॥&lt;br&gt;&#xA;२३९.&lt;br&gt;&#xA;यानीध भूतानि समागतानि, भुम्मानि वा यानि व अन्तलिक्खे।&lt;br&gt;&#xA;तथागतं देवमनुस्सपूजितं, बुद्धं नमस्साम सुवत्थि होतु॥&lt;br&gt;&#xA;२४०.&lt;br&gt;&#xA;यानीध भूतानि समागतानि, भुम्मानि वा यानि व अन्तलिक्खे।&lt;br&gt;&#xA;तथागतं देवमनुस्सपूजितं, धम्मं नमस्साम सुवत्थि होतु॥&lt;br&gt;&#xA;२४१.&lt;br&gt;&#xA;यानीध भूतानि समागतानि, भुम्मानि वा यानि व अन्तलिक्खे।&lt;br&gt;&#xA;तथागतं देवमनुस्सपूजितं, सङ्घं नमस्साम सुवत्थि होतूति॥&lt;br&gt;&#xA;रतनसुत्तं पठमं निट्ठितम्।&lt;/p&gt;</description>
    </item>
    <item>
      <title>०३. महावग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/05_suttanipAtapALi/03_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/05_suttanipAtapALi/03_mahAvaggo/</guid>
      <description>&lt;p&gt;३. महावग्गो&lt;/p&gt;&#xA;&lt;h2 id=&#34;१-पबबजजसततम&#34;&gt;१. पब्बज्जासुत्तम्&lt;/h2&gt;&#xA;&lt;p&gt;४०७.&lt;br&gt;&#xA;पब्बज्जं कित्तयिस्सामि, यथा पब्बजि चक्खुमा।&lt;br&gt;&#xA;यथा वीमंसमानो सो, पब्बज्जं समरोचयि॥&lt;br&gt;&#xA;४०८.&lt;br&gt;&#xA;सम्बाधोयं घरावासो, रजस्सायतनं इति।&lt;br&gt;&#xA;अब्भोकासोव पब्बज्जा, इति दिस्वान पब्बजि॥&lt;br&gt;&#xA;४०९.&lt;br&gt;&#xA;पब्बजित्वान कायेन, पापकम्मं विवज्जयि।&lt;br&gt;&#xA;वचीदुच्चरितं हित्वा, आजीवं परिसोधयि॥&lt;br&gt;&#xA;४१०.&lt;br&gt;&#xA;अगमा राजगहं बुद्धो, मगधानं गिरिब्बजम्।&lt;br&gt;&#xA;पिण्डाय अभिहारेसि, आकिण्णवरलक्खणो॥&lt;br&gt;&#xA;४११.&lt;br&gt;&#xA;तमद्दसा बिम्बिसारो, पासादस्मिं पतिट्ठितो।&lt;br&gt;&#xA;दिस्वा लक्खणसम्पन्नं, इममत्थं अभासथ॥&lt;br&gt;&#xA;४१२.&lt;br&gt;&#xA;‘‘इमं भोन्तो निसामेथ, अभिरूपो ब्रहा सुचि।&lt;br&gt;&#xA;चरणेन च सम्पन्नो, युगमत्तञ्च पेक्खति॥&lt;br&gt;&#xA;४१३.&lt;br&gt;&#xA;‘‘ओक्खित्तचक्खु सतिमा, नायं नीचकुलामिव।&lt;br&gt;&#xA;राजदूताभिधावन्तु, कुहिं भिक्खु गमिस्सति’’॥&lt;br&gt;&#xA;४१४.&lt;br&gt;&#xA;ते पेसिता राजदूता, पिट्ठितो अनुबन्धिसुम्।&lt;br&gt;&#xA;कुहिं गमिस्सति भिक्खु, कत्थ वासो भविस्सति॥&lt;br&gt;&#xA;४१५.&lt;br&gt;&#xA;सपदानं चरमानो, गुत्तद्वारो सुसंवुतो।&lt;br&gt;&#xA;खिप्पं पत्तं अपूरेसि, सम्पजानो पटिस्सतो॥&lt;br&gt;&#xA;४१६.&lt;br&gt;&#xA;पिण्डचारं चरित्वान, निक्खम्म नगरा मुनि।&lt;br&gt;&#xA;पण्डवं अभिहारेसि, एत्थ वासो भविस्सति॥&lt;br&gt;&#xA;४१७.&lt;br&gt;&#xA;दिस्वान वासूपगतं, तयो [ततो (सी॰ पी॰)] दूता उपाविसुम्।&lt;br&gt;&#xA;तेसु एकोव [एको च दूतो (सी॰ स्या॰ पी॰)] आगन्त्वा, राजिनो पटिवेदयि॥&lt;br&gt;&#xA;४१८.&lt;br&gt;&#xA;‘‘एस भिक्खु महाराज, पण्डवस्स पुरत्थतो [पुरक्खतो (स्या॰ क॰)]।&lt;br&gt;&#xA;निसिन्नो ब्यग्घुसभोव, सीहोव गिरिगब्भरे’’॥&lt;br&gt;&#xA;४१९.&lt;br&gt;&#xA;सुत्वान दूतवचनं, भद्दयानेन खत्तियो।&lt;br&gt;&#xA;तरमानरूपो निय्यासि, येन पण्डवपब्बतो॥&lt;br&gt;&#xA;४२०.&lt;br&gt;&#xA;स यानभूमिं यायित्वा, याना ओरुय्ह खत्तियो।&lt;br&gt;&#xA;पत्तिको उपसङ्कम्म, आसज्ज नं उपाविसि॥&lt;br&gt;&#xA;४२१.&lt;br&gt;&#xA;निसज्ज राजा सम्मोदि, कथं सारणीयं ततो।&lt;br&gt;&#xA;कथं सो वीतिसारेत्वा, इममत्थं अभासथ॥&lt;br&gt;&#xA;४२२.&lt;br&gt;&#xA;‘‘युवा च दहरो चासि, पठमुप्पत्तिको [पठमुप्पत्तिया (सी॰), पठमुप्पत्तितो (स्या॰)] सुसु।&lt;br&gt;&#xA;वण्णारोहेन सम्पन्नो, जातिमा विय खत्तियो॥&lt;br&gt;&#xA;४२३.&lt;br&gt;&#xA;‘‘सोभयन्तो अनीकग्गं, नागसङ्घपुरक्खतो।&lt;br&gt;&#xA;ददामि भोगे भुञ्जस्सु, जातिं अक्खाहि पुच्छितो’’॥&lt;br&gt;&#xA;४२४.&lt;br&gt;&#xA;‘‘उजुं जनपदो राज, हिमवन्तस्स पस्सतो।&lt;br&gt;&#xA;धनवीरियेन सम्पन्नो, कोसलेसु [कोसलस्स (स्या॰ क॰)] निकेतिनो॥&lt;br&gt;&#xA;४२५.&lt;br&gt;&#xA;‘‘आदिच्चा [आदिच्चो (क॰)] नाम गोत्तेन, साकिया [साकियो (क॰)] नाम जातिया।&lt;br&gt;&#xA;तम्हा कुला पब्बजितोम्हि, न कामे अभिपत्थयं॥&lt;br&gt;&#xA;४२६.&lt;br&gt;&#xA;‘‘कामेस्वादीनवं दिस्वा, नेक्खम्मं दट्ठु खेमतो।&lt;br&gt;&#xA;पधानाय गमिस्सामि, एत्थ मे रञ्जती मनो’’ति॥&lt;br&gt;&#xA;पब्बज्जासुत्तं पठमं निट्ठितम्।&lt;/p&gt;</description>
    </item>
    <item>
      <title>०४. अट्ठकवग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/05_suttanipAtapALi/04_aTThakavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/05_suttanipAtapALi/04_aTThakavaggo/</guid>
      <description>&lt;p&gt;४. अट्ठकवग्गो&lt;/p&gt;&#xA;&lt;h2 id=&#34;१-कमसततम&#34;&gt;१. कामसुत्तम्&lt;/h2&gt;&#xA;&lt;p&gt;७७२.&lt;br&gt;&#xA;कामं कामयमानस्स, तस्स चे तं समिज्झति।&lt;br&gt;&#xA;अद्धा पीतिमनो होति, लद्धा मच्चो यदिच्छति॥&lt;br&gt;&#xA;७७३.&lt;br&gt;&#xA;तस्स चे कामयानस्स [कामयमानस्स (क॰)], छन्दजातस्स जन्तुनो।&lt;br&gt;&#xA;ते कामा परिहायन्ति, सल्लविद्धोव रुप्पति॥&lt;br&gt;&#xA;७७४.&lt;br&gt;&#xA;यो कामे परिवज्जेति, सप्पस्सेव पदा सिरो।&lt;br&gt;&#xA;सोमं [सो इमं (सी॰ पी॰)] विसत्तिकं लोके, सतो समतिवत्तति॥&lt;br&gt;&#xA;७७५.&lt;br&gt;&#xA;खेत्तं वत्थुं हिरञ्ञं वा, गवस्सं [गवास्सं (सी॰ स्या॰ पी॰)] दासपोरिसम्।&lt;br&gt;&#xA;थियो बन्धू पुथु कामे, यो नरो अनुगिज्झति॥&lt;br&gt;&#xA;७७६.&lt;br&gt;&#xA;अबला नं बलीयन्ति, मद्दन्तेनं परिस्सया।&lt;br&gt;&#xA;ततो नं दुक्खमन्वेति, नावं भिन्नमिवोदकं॥&lt;br&gt;&#xA;७७७.&lt;br&gt;&#xA;तस्मा जन्तु सदा सतो, कामानि परिवज्जये।&lt;br&gt;&#xA;ते पहाय तरे ओघं, नावं सित्वाव [सिञ्चित्वा (सी॰)] पारगूति॥&lt;br&gt;&#xA;कामसुत्तं पठमं निट्ठितम्।&lt;/p&gt;</description>
    </item>
    <item>
      <title>०५. पारायनवग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/05_suttanipAtapALi/05_pArAyanavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/05_suttanipAtapALi/05_pArAyanavaggo/</guid>
      <description>&lt;p&gt;५. पारायनवग्गो&lt;/p&gt;&#xA;&lt;h2 id=&#34;वतथगथ&#34;&gt;वत्थुगाथा&lt;/h2&gt;&#xA;&lt;p&gt;९८२.&lt;br&gt;&#xA;कोसलानं पुरा रम्मा, अगमा दक्खिणापथम्।&lt;br&gt;&#xA;आकिञ्चञ्ञं पत्थयानो, ब्राह्मणो मन्तपारगू॥&lt;br&gt;&#xA;९८३.&lt;br&gt;&#xA;सो अस्सकस्स विसये, अळकस्स [मुळकस्स (स्या॰), मूळ्हकस्स (क॰), मळकस्स (निद्देस)] समासने।&lt;br&gt;&#xA;वसि गोधावरीकूले, उञ्छेन च फलेन च॥&lt;br&gt;&#xA;९८४.&lt;br&gt;&#xA;तस्सेव उपनिस्साय, गामो च विपुलो अहु।&lt;br&gt;&#xA;ततो जातेन आयेन, महायञ्ञमकप्पयि॥&lt;br&gt;&#xA;९८५.&lt;br&gt;&#xA;महायञ्ञं यजित्वान, पुन पाविसि अस्समम्।&lt;br&gt;&#xA;तस्मिं पटिपविट्ठम्हि, अञ्ञो आगञ्छि ब्राह्मणो॥&lt;br&gt;&#xA;९८६.&lt;br&gt;&#xA;उग्घट्टपादो तसितो [तस्सितो (क॰)], पङ्कदन्तो रजस्सिरो।&lt;br&gt;&#xA;सो च नं उपसङ्कम्म, सतानि पञ्च याचति॥&lt;br&gt;&#xA;९८७.&lt;br&gt;&#xA;तमेनं बावरी दिस्वा, आसनेन निमन्तयि।&lt;br&gt;&#xA;सुखञ्च कुसलं पुच्छि, इदं वचनमब्रवि॥&lt;br&gt;&#xA;९८८.&lt;br&gt;&#xA;‘‘यं खो मम देय्यधम्मं, सब्बं विसज्जितं मया।&lt;br&gt;&#xA;अनुजानाहि मे ब्रह्मे, नत्थि पञ्चसतानि मे’’॥&lt;br&gt;&#xA;९८९.&lt;br&gt;&#xA;‘‘सचे मे याचमानस्स, भवं नानुपदस्सति।&lt;br&gt;&#xA;सत्तमे दिवसे तुय्हं, मुद्धा फलतु सत्तधा’’॥&lt;br&gt;&#xA;९९०.&lt;br&gt;&#xA;अभिसङ्खरित्वा कुहको, भेरवं सो अकित्तयि।&lt;br&gt;&#xA;तस्स तं वचनं सुत्वा, बावरी दुक्खितो अहु॥&lt;br&gt;&#xA;९९१.&lt;br&gt;&#xA;उस्सुस्सति अनाहारो, सोकसल्लसमप्पितो।&lt;br&gt;&#xA;अथोपि एवं चित्तस्स, झाने न रमती मनो॥&lt;br&gt;&#xA;९९२.&lt;br&gt;&#xA;उत्रस्तं दुक्खितं दिस्वा, देवता अत्थकामिनी।&lt;br&gt;&#xA;बावरिं उपसङ्कम्म, इदं वचनमब्रवि॥&lt;br&gt;&#xA;९९३.&lt;br&gt;&#xA;‘‘न सो मुद्धं पजानाति, कुहको सो धनत्थिको।&lt;br&gt;&#xA;मुद्धनि मुद्धपाते वा, ञाणं तस्स न विज्जति’’॥&lt;br&gt;&#xA;९९४.&lt;br&gt;&#xA;‘‘भोती चरहि जानासि, तं मे अक्खाहि पुच्छिता।&lt;br&gt;&#xA;मुद्धं मुद्धाधिपातञ्च, तं सुणोम वचो तव’’॥&lt;br&gt;&#xA;९९५.&lt;br&gt;&#xA;‘‘अहम्पेतं न जानामि, ञाणमेत्थ न विज्जति।&lt;br&gt;&#xA;मुद्धनि मुद्धाधिपाते च, जिनानं हेत्थ [मुद्धं मुद्धाधिपातो च, जिनानं हेत (सी॰ स्या॰ पी॰)] दस्सनं’’॥&lt;br&gt;&#xA;९९६.&lt;br&gt;&#xA;‘‘अथ को चरहि जानाति, अस्मिं पथविमण्डले [पुथविमण्डले (सी॰ पी॰)]।&lt;br&gt;&#xA;मुद्धं मुद्धाधिपातञ्च, तं मे अक्खाहि देवते’’॥&lt;br&gt;&#xA;९९७.&lt;br&gt;&#xA;‘‘पुरा कपिलवत्थुम्हा, निक्खन्तो लोकनायको।&lt;br&gt;&#xA;अपच्चो ओक्काकराजस्स, सक्यपुत्तो पभङ्करो॥&lt;br&gt;&#xA;९९८.&lt;br&gt;&#xA;‘‘सो हि ब्राह्मण सम्बुद्धो, सब्बधम्मान पारगू।&lt;br&gt;&#xA;सब्बाभिञ्ञाबलप्पत्तो, सब्बधम्मेसु चक्खुमा।&lt;br&gt;&#xA;सब्बकम्मक्खयं पत्तो, विमुत्तो उपधिक्खये॥&lt;br&gt;&#xA;९९९.&lt;br&gt;&#xA;‘‘बुद्धो सो भगवा लोके, धम्मं देसेति चक्खुमा।&lt;br&gt;&#xA;तं त्वं गन्त्वान पुच्छस्सु, सो ते तं ब्याकरिस्सति’’॥&lt;br&gt;&#xA;१०००.&lt;br&gt;&#xA;सम्बुद्धोति वचो सुत्वा, उदग्गो बावरी अहु।&lt;br&gt;&#xA;सोकस्स तनुको आसि, पीतिञ्च विपुलं लभि॥&lt;br&gt;&#xA;१००१.&lt;br&gt;&#xA;सो बावरी अत्तमनो उदग्गो, तं देवतं पुच्छति वेदजातो।&lt;br&gt;&#xA;‘‘कतमम्हि गामे निगमम्हि वा पन, कतमम्हि वा जनपदे लोकनाथो।&lt;br&gt;&#xA;यत्थ गन्त्वान पस्सेमु [गन्त्वा नमस्सेमु (सी॰ स्या॰ पी॰)], सम्बुद्धं द्विपदुत्तमं’’ [द्विपदुत्तमं (सी॰ स्या॰ पी॰)],॥&lt;br&gt;&#xA;१००२.&lt;br&gt;&#xA;‘‘सावत्थियं कोसलमन्दिरे जिनो, पहूतपञ्ञो वरभूरिमेधसो।&lt;br&gt;&#xA;सो सक्यपुत्तो विधुरो अनासवो, मुद्धाधिपातस्स विदू नरासभो’’॥&lt;br&gt;&#xA;१००३.&lt;br&gt;&#xA;ततो आमन्तयी सिस्से, ब्राह्मणे मन्तपारगे।&lt;br&gt;&#xA;‘‘एथ माणवा अक्खिस्सं, सुणाथ वचनं मम॥&lt;br&gt;&#xA;१००४.&lt;br&gt;&#xA;‘‘यस्सेसो दुल्लभो लोके, पातुभावो अभिण्हसो।&lt;br&gt;&#xA;स्वाज्ज लोकम्हि उप्पन्नो, सम्बुद्धो इति विस्सुतो।&lt;br&gt;&#xA;खिप्पं गन्त्वान सावत्थिं, पस्सव्हो द्विपदुत्तमं’’॥&lt;br&gt;&#xA;१००५.&lt;br&gt;&#xA;‘‘कथं चरहि जानेमु, दिस्वा बुद्धोति ब्राह्मण।&lt;br&gt;&#xA;अजानतं नो पब्रूहि, यथा जानेमु तं मयं’’॥&lt;br&gt;&#xA;१००६.&lt;br&gt;&#xA;‘‘आगतानि हि मन्तेसु, महापुरिसलक्खणा।&lt;br&gt;&#xA;द्वत्तिंसानि च [द्वित्तिंसा च (सी॰ स्या॰ पी॰), द्वित्तिंस तानि (?)] ब्याक्खाता, समत्ता अनुपुब्बसो॥&lt;br&gt;&#xA;१००७.&lt;br&gt;&#xA;‘‘यस्सेते होन्ति गत्तेसु, महापुरिसलक्खणा।&lt;br&gt;&#xA;द्वेयेव तस्स गतियो, ततिया हि न विज्जति॥&lt;br&gt;&#xA;१००८.&lt;br&gt;&#xA;‘‘सचे अगारं आवसति [अज्झावसति (क॰)], विजेय्य पथविं इमम्।&lt;br&gt;&#xA;अदण्डेन असत्थेन, धम्मेनमनुसासति॥&lt;br&gt;&#xA;१००९.&lt;br&gt;&#xA;‘‘सचे च सो पब्बजति, अगारा अनगारियम्।&lt;br&gt;&#xA;विवट्टच्छदो [विवत्तछद्दो (सी॰)] सम्बुद्धो, अरहा भवति अनुत्तरो॥&lt;br&gt;&#xA;१०१०.&lt;br&gt;&#xA;‘‘जातिं गोत्तञ्च लक्खणं, मन्ते सिस्से पुनापरे।&lt;br&gt;&#xA;मुद्धं मुद्धाधिपातञ्च, मनसायेव पुच्छथ॥&lt;br&gt;&#xA;१०११.&lt;br&gt;&#xA;‘‘अनावरणदस्सावी, यदि बुद्धो भविस्सति।&lt;br&gt;&#xA;मनसा पुच्छिते पञ्हे, वाचाय विस्सजेस्सति’’॥&lt;br&gt;&#xA;१०१२.&lt;br&gt;&#xA;बावरिस्स वचो सुत्वा, सिस्सा सोळस ब्राह्मणा।&lt;br&gt;&#xA;अजितो तिस्समेत्तेय्यो, पुण्णको अथ मेत्तगू॥&lt;br&gt;&#xA;१०१३.&lt;br&gt;&#xA;धोतको उपसीवो च, नन्दो च अथ हेमको।&lt;br&gt;&#xA;तोदेय्यकप्पा दुभयो, जतुकण्णी च पण्डितो॥&lt;br&gt;&#xA;१०१४.&lt;br&gt;&#xA;भद्रावुधो उदयो च, पोसालो चापि ब्राह्मणो।&lt;br&gt;&#xA;मोघराजा च मेधावी, पिङ्गियो च महाइसि॥&lt;br&gt;&#xA;१०१५.&lt;br&gt;&#xA;पच्चेकगणिनो सब्बे, सब्बलोकस्स विस्सुता।&lt;br&gt;&#xA;झायी झानरता धीरा, पुब्बवासनवासिता॥&lt;br&gt;&#xA;१०१६.&lt;br&gt;&#xA;बावरिं अभिवादेत्वा, कत्वा च नं पदक्खिणम्।&lt;br&gt;&#xA;जटाजिनधरा सब्बे, पक्कामुं उत्तरामुखा॥&lt;br&gt;&#xA;१०१७.&lt;br&gt;&#xA;अळकस्स पतिट्ठानं, पुरिमाहिस्सतिं [पुरिमं माहिस्सतिं (सी॰ पी॰), पुरं माहिस्सतिं (स्या॰)] तदा।&lt;br&gt;&#xA;उज्जेनिञ्चापि गोनद्धं, वेदिसं वनसव्हयं॥&lt;br&gt;&#xA;१०१८.&lt;br&gt;&#xA;कोसम्बिञ्चापि साकेतं, सावत्थिञ्च पुरुत्तमम्।&lt;br&gt;&#xA;सेतब्यं कपिलवत्थुं, कुसिनारञ्च मन्दिरं॥&lt;br&gt;&#xA;१०१९.&lt;br&gt;&#xA;पावञ्च भोगनगरं, वेसालिं मागधं पुरम्।&lt;br&gt;&#xA;पासाणकं चेतियञ्च, रमणीयं मनोरमं॥&lt;br&gt;&#xA;१०२०.&lt;br&gt;&#xA;तसितोवुदकं सीतं, महालाभंव वाणिजो।&lt;br&gt;&#xA;छायं घम्माभितत्तोव, तुरिता पब्बतमारुहुं॥&lt;br&gt;&#xA;१०२१.&lt;br&gt;&#xA;भगवा तम्हि समये, भिक्खुसङ्घपुरक्खतो।&lt;br&gt;&#xA;भिक्खूनं धम्मं देसेति, सीहोव नदती वने॥&lt;br&gt;&#xA;१०२२.&lt;br&gt;&#xA;अजितो अद्दस बुद्धं, सतरंसिं [वीतरंसिंव (स्या॰), सतरंसीव (क॰), पीतरंसीव (निद्देस)] व भाणुमम्।&lt;br&gt;&#xA;चन्दं यथा पन्नरसे, पारिपूरिं उपागतं॥&lt;br&gt;&#xA;१०२३.&lt;br&gt;&#xA;अथस्स गत्ते दिस्वान, परिपूरञ्च ब्यञ्जनम्।&lt;br&gt;&#xA;एकमन्तं ठितो हट्ठो, मनोपञ्हे अपुच्छथ॥&lt;br&gt;&#xA;१०२४.&lt;br&gt;&#xA;‘‘आदिस्स जम्मनं [जप्पनं (क॰)] ब्रूहि, गोत्तं ब्रूहि सलक्खणं [ब्रूहिस्स लक्खणं (निद्देस)]।&lt;br&gt;&#xA;मन्तेसु पारमिं ब्रूहि, कति वाचेति ब्राह्मणो’’॥&lt;br&gt;&#xA;१०२५.&lt;br&gt;&#xA;‘‘वीसं वस्ससतं आयु, सो च गोत्तेन बावरी।&lt;br&gt;&#xA;तीणिस्स लक्खणा गत्ते, तिण्णं वेदान पारगू॥&lt;br&gt;&#xA;१०२६.&lt;br&gt;&#xA;‘‘लक्खणे इतिहासे च, सनिघण्डुसकेटुभे।&lt;br&gt;&#xA;पञ्चसतानि वाचेति, सधम्मे पारमिं गतो’’॥&lt;br&gt;&#xA;१०२७.&lt;br&gt;&#xA;‘‘लक्खणानं पविचयं, बावरिस्स नरुत्तम।&lt;br&gt;&#xA;कङ्खच्छिद [तण्हच्छिद (बहूसु)] पकासेहि, मा नो कङ्खायितं अहु’’॥&lt;br&gt;&#xA;१०२८.&lt;br&gt;&#xA;‘‘मुखं जिव्हाय छादेति, उण्णस्स भमुकन्तरे।&lt;br&gt;&#xA;कोसोहितं वत्थगुय्हं, एवं जानाहि माणव’’॥&lt;br&gt;&#xA;१०२९.&lt;br&gt;&#xA;पुच्छञ्हि किञ्चि असुणन्तो, सुत्वा पञ्हे वियाकते।&lt;br&gt;&#xA;विचिन्तेति जनो सब्बो, वेदजातो कतञ्जली॥&lt;br&gt;&#xA;१०३०.&lt;br&gt;&#xA;‘‘को नु देवो वा ब्रह्मा वा, इन्दो वापि सुजम्पति।&lt;br&gt;&#xA;मनसा पुच्छिते पञ्हे, कमेतं पटिभासति॥&lt;br&gt;&#xA;१०३१.&lt;br&gt;&#xA;‘‘मुद्धं मुद्धाधिपातञ्च, बावरी परिपुच्छति।&lt;br&gt;&#xA;तं ब्याकरोहि भगवा, कङ्खं विनय नो इसे’’॥&lt;br&gt;&#xA;१०३२.&lt;br&gt;&#xA;‘‘अविज्जा मुद्धाति जानाहि, विज्जा मुद्धाधिपातिनी।&lt;br&gt;&#xA;सद्धासतिसमाधीहि, छन्दवीरियेन संयुता’’॥&lt;br&gt;&#xA;१०३३.&lt;br&gt;&#xA;ततो वेदेन महता, सन्थम्भित्वान माणवो।&lt;br&gt;&#xA;एकंसं अजिनं कत्वा, पादेसु सिरसा पति॥&lt;br&gt;&#xA;१०३४.&lt;br&gt;&#xA;‘‘बावरी ब्राह्मणो भोतो, सह सिस्सेहि मारिस।&lt;br&gt;&#xA;उदग्गचित्तो सुमनो, पादे वन्दति चक्खुम’’॥&lt;br&gt;&#xA;१०३५.&lt;br&gt;&#xA;‘‘सुखितो बावरी होतु, सह सिस्सेहि ब्राह्मणो।&lt;br&gt;&#xA;त्वञ्चापि सुखितो होहि, चिरं जीवाहि माणव॥&lt;br&gt;&#xA;१०३६.&lt;br&gt;&#xA;‘‘बावरिस्स च तुय्हं वा, सब्बेसं सब्बसंसयम्।&lt;br&gt;&#xA;कतावकासा पुच्छव्हो, यं किञ्चि मनसिच्छथ’’॥&lt;br&gt;&#xA;१०३७.&lt;br&gt;&#xA;सम्बुद्धेन कतोकासो, निसीदित्वान पञ्जली।&lt;br&gt;&#xA;अजितो पठमं पञ्हं, तत्थ पुच्छि तथागतं॥&lt;br&gt;&#xA;वत्थुगाथा निट्ठिता।&lt;/p&gt;</description>
    </item>
  </channel>
</rss>
