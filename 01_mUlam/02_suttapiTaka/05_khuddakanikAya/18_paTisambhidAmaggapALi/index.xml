<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१८ पटिसम्भिदामग्गपाळि on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/05_khuddakanikAya/18_paTisambhidAmaggapALi/</link>
    <description>Recent content in &#43;१८ पटिसम्भिदामग्गपाळि on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/05_khuddakanikAya/18_paTisambhidAmaggapALi/index.xml" rel="self" type="application/rss+xml" />
    <item>
      <title>०१. महावग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/18_paTisambhidAmaggapALi/01_mahAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/18_paTisambhidAmaggapALi/01_mahAvaggo/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;खुद्दकनिकाये&lt;br&gt;&#xA;पटिसम्भिदामग्गपाळि&lt;br&gt;&#xA;१. महावग्गो&lt;/p&gt;&#xA;&lt;h2 id=&#34;मतक&#34;&gt;मातिका&lt;/h2&gt;&#xA;&lt;p&gt;१. सोतावधाने पञ्ञा सुतमये ञाणम्।&lt;br&gt;&#xA;२. सुत्वान संवरे पञ्ञा सीलमये ञाणम्।&lt;br&gt;&#xA;३. संवरित्वा समादहने पञ्ञा समाधिभावनामये ञाणम्।&lt;br&gt;&#xA;४. पच्चयपरिग्गहे पञ्ञा धम्मट्ठितिञाणम्।&lt;br&gt;&#xA;५. अतीतानागतपच्चुप्पन्नानं धम्मानं सङ्खिपित्वा ववत्थाने पञ्ञा सम्मसने ञाणम्।&lt;br&gt;&#xA;६. पच्चुप्पन्नानं धम्मानं विपरिणामानुपस्सने पञ्ञा उदयब्बयानुपस्सने ञाणम्।&lt;br&gt;&#xA;७. आरम्मणं पटिसङ्खा भङ्गानुपस्सने पञ्ञा विपस्सने ञाणम्।&lt;br&gt;&#xA;८. भयतुपट्ठाने पञ्ञा आदीनवे ञाणम्।&lt;br&gt;&#xA;९. मुञ्चितुकम्यतापटिसङ्खासन्तिट्ठना पञ्ञा सङ्खारुपेक्खासु ञाणम्।&lt;br&gt;&#xA;१०. बहिद्धा वुट्ठानविवट्टने पञ्ञा गोत्रभुञाणम्।&lt;br&gt;&#xA;११. दुभतो वुट्ठानविवट्टने पञ्ञा मग्गे ञाणम्।&lt;br&gt;&#xA;१२. पयोगप्पटिप्पस्सद्धि पञ्ञा फले ञाणम्।&lt;br&gt;&#xA;१३. छिन्नवटुमानुपस्सने [छिन्नमनुपस्सने (स्या॰), छिन्नवट्टमनुपस्सने (सी॰ अट्ठ॰)] पञ्ञा विमुत्तिञाणम्।&lt;br&gt;&#xA;१४. तदा समुदागते [समुपागते (स्या॰)] धम्मे पस्सने पञ्ञा पच्चवेक्खणे ञाणम्।&lt;br&gt;&#xA;१५. अज्झत्तववत्थाने पञ्ञा वत्थुनानत्ते ञाणम्।&lt;br&gt;&#xA;१६. बहिद्धाववत्थाने पञ्ञा गोचरनानत्ते ञाणम्।&lt;br&gt;&#xA;१७. चरियाववत्थाने पञ्ञा चरियानानत्ते ञाणम्।&lt;br&gt;&#xA;१८. चतुधम्मववत्थाने पञ्ञा भूमिनानत्ते ञाणम्।&lt;br&gt;&#xA;१९. नवधम्मववत्थाने पञ्ञा धम्मनानत्ते ञाणम्।&lt;br&gt;&#xA;२०. अभिञ्ञापञ्ञा ञातट्ठे ञाणम्।&lt;br&gt;&#xA;२१. परिञ्ञापञ्ञा तीरणट्ठे ञाणम्।&lt;br&gt;&#xA;२२. पहाने पञ्ञा परिच्चागट्ठे ञाणम्।&lt;br&gt;&#xA;२३. भावनापञ्ञा एकरसट्ठे ञाणम्।&lt;br&gt;&#xA;२४. सच्छिकिरियापञ्ञा फस्सनट्ठे [फुसनट्ठे (क॰)] ञाणम्।&lt;br&gt;&#xA;२५. अत्थनानत्ते पञ्ञा अत्थपटिसम्भिदे ञाणम्।&lt;br&gt;&#xA;२६. धम्मनानत्ते पञ्ञा धम्मपटिसम्भिदे ञाणम्।&lt;br&gt;&#xA;२७. निरुत्तिनानत्ते पञ्ञा निरुत्तिपटिसम्भिदे ञाणम्।&lt;br&gt;&#xA;२८. पटिभाननानत्ते पञ्ञा [पटिभाणनानत्ते (स्या॰)] पटिभानपटिसम्भिदे ञाणम्।&lt;br&gt;&#xA;२९. विहारनानत्ते पञ्ञा विहारट्ठे ञाणम्।&lt;br&gt;&#xA;३०. समापत्तिनानत्ते पञ्ञा समापत्तट्ठे ञाणम्।&lt;br&gt;&#xA;३१. विहारसमापत्तिनानत्ते पञ्ञा विहारसमापत्तट्ठे ञाणम्।&lt;br&gt;&#xA;३२. अविक्खेपपरिसुद्धत्ता आसवसमुच्छेदे पञ्ञा आनन्तरिकसमाधिम्हि ञाणम्।&lt;br&gt;&#xA;३३. दस्सनाधिपतेय्यं सन्तो च विहाराधिगमो पणीताधिमुत्तता पञ्ञा अरणविहारे ञाणम्।&lt;br&gt;&#xA;३४. द्वीहि बलेहि समन्नागतत्ता तयो च सङ्खारानं पटिप्पस्सद्धिया सोळसहि ञाणचरियाहि नवहि समाधिचरियाहि वसिभावता पञ्ञा निरोधसमापत्तिया ञाणम्।&lt;br&gt;&#xA;३५. सम्पजानस्स पवत्तपरियादाने पञ्ञा परिनिब्बाने ञाणम्।&lt;br&gt;&#xA;३६. सब्बधम्मानं सम्मा समुच्छेदे निरोधे च अनुपट्ठानता पञ्ञा समसीसट्ठे ञाणम्।&lt;br&gt;&#xA;३७. पुथुनानत्ततेजपरियादाने पञ्ञा सल्लेखट्ठे ञाणम्।&lt;br&gt;&#xA;३८. असल्लीनत्तपहितत्तपग्गहट्ठे पञ्ञा वीरियारम्भे ञाणम्।&lt;br&gt;&#xA;३९. नानाधम्मप्पकासनता पञ्ञा अत्थसन्दस्सने ञाणम्।&lt;br&gt;&#xA;४०. सब्बधम्मानं एकसङ्गहतानानत्तेकत्तपटिवेधे पञ्ञा दस्सनविसुद्धिञाणम्।&lt;br&gt;&#xA;४१. विदितत्ता पञ्ञा खन्तिञाणम्।&lt;br&gt;&#xA;४२. फुट्ठत्ता पञ्ञा परियोगाहणे [परियोगाहने (स्या॰)] ञाणम्।&lt;br&gt;&#xA;४३. समोदहने पञ्ञा पदेसविहारे ञाणम्।&lt;br&gt;&#xA;४४. अधिपतत्ता पञ्ञा सञ्ञाविवट्टे ञाणम्।&lt;br&gt;&#xA;४५. नानत्ते पञ्ञा चेतोविवट्टे ञाणम्।&lt;br&gt;&#xA;४६. अधिट्ठाने पञ्ञा चित्तविवट्टे ञाणम्।&lt;br&gt;&#xA;४७. सुञ्ञते पञ्ञा ञाणविवट्टे ञाणम्।&lt;br&gt;&#xA;४८. वोसग्गे [वोस्सग्गे (बहूसु)] पञ्ञा विमोक्खविवट्टे ञाणम्।&lt;br&gt;&#xA;४९. तथट्ठे पञ्ञा सच्चविवट्टे ञाणम्।&lt;br&gt;&#xA;५०. कायम्पि चित्तम्पि एकववत्थानता सुखसञ्ञञ्च लहुसञ्ञञ्च अधिट्ठानवसेन इज्झनट्ठे पञ्ञा इद्धिविधे ञाणम्।&lt;br&gt;&#xA;५१. वितक्कविप्फारवसेन नानत्तेकत्तसद्दनिमित्तानं परियोगाहणे पञ्ञा सोतधातुविसुद्धिञाणम्।&lt;br&gt;&#xA;५२. तिण्णन्नं चित्तानं विप्फारत्ता इन्द्रियानं पसादवसेन नानत्तेकत्तविञ्ञाणचरिया परियोगाहणे पञ्ञा चेतोपरियञाणम्।&lt;br&gt;&#xA;५३. पच्चयप्पवत्तानं धम्मानं नानत्तेकत्तकम्मविप्फारवसेन परियोगाहणे पञ्ञा पुब्बेनिवासानुस्सतिञाणम्।&lt;br&gt;&#xA;५४. ओभासवसेन नानत्तेकत्तरूपनिमित्तानं दस्सनट्ठे पञ्ञा दिब्बचक्खुञाणम्।&lt;br&gt;&#xA;५५. चतुसट्ठिया आकारेहि तिण्णन्नं इन्द्रियानं वसीभावता पञ्ञा आसवानं खये ञाणम्।&lt;br&gt;&#xA;५६. परिञ्ञट्ठे पञ्ञा दुक्खे ञाणम्।&lt;br&gt;&#xA;५७. पहानट्ठे पञ्ञा समुदये ञाणम्।&lt;br&gt;&#xA;५८. सच्छिकिरियट्ठे पञ्ञा निरोधे ञाणम्।&lt;br&gt;&#xA;५९. भावनट्ठे पञ्ञा मग्गे ञाणम्।&lt;br&gt;&#xA;६०. दुक्खे ञाणम्।&lt;br&gt;&#xA;६१. दुक्खसमुदये ञाणम्।&lt;br&gt;&#xA;६२. दुक्खनिरोधे ञाणम्।&lt;br&gt;&#xA;६३. दुक्खनिरोधगामिनिया पटिपदाय ञाणम्।&lt;br&gt;&#xA;६४. अत्थपटिसम्भिदे ञाणम्।&lt;br&gt;&#xA;६५. धम्मपटिसम्भिदे ञाणम्।&lt;br&gt;&#xA;६६. निरुत्तिपटिसम्भिदे ञाणम्।&lt;br&gt;&#xA;६७. पटिभानपटिसम्भिदे ञाणम्।&lt;br&gt;&#xA;६८. इन्द्रियपरोपरियत्ते ञाणम्।&lt;br&gt;&#xA;६९. सत्तानं आसयानुसये ञाणम्।&lt;br&gt;&#xA;७०. यमकपाटिहीरे ञाणम्।&lt;br&gt;&#xA;७१. महाकरुणासमापत्तिया ञाणम्।&lt;br&gt;&#xA;७२. सब्बञ्ञुतञाणम्।&lt;br&gt;&#xA;७३. अनावरणञाणम्।&lt;br&gt;&#xA;इमानि तेसत्तति ञाणानि। इमेसं तेसत्ततिया ञाणानं सत्तसट्ठि ञाणानि सावकसाधारणानि; छ ञाणानि असाधारणानि सावकेहि।&lt;br&gt;&#xA;मातिका निट्ठिता।&lt;br&gt;&#xA;१. ञाणकथा&lt;/p&gt;</description>
    </item>
    <item>
      <title>०२. युगनद्धवग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/18_paTisambhidAmaggapALi/02_yuganaddhavaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/18_paTisambhidAmaggapALi/02_yuganaddhavaggo/</guid>
      <description>&lt;p&gt;२. युगनद्धवग्गो&lt;br&gt;&#xA;१. युगनद्धकथा&lt;br&gt;&#xA;१. एवं मे सुतं – एकं समयं आयस्मा आनन्दो कोसम्बियं विहरति घोसितारामे। तत्र खो आयस्मा आनन्दो भिक्खू आमन्तेसि – ‘‘आवुसो भिक्खवो’’ति। ‘‘आवुसो’’ति खो ते भिक्खू आयस्मतो आनन्दस्स पच्चस्सोसुम्। आयस्मा आनन्दो एतदवोच –&lt;br&gt;&#xA;‘‘यो हि कोचि, आवुसो, भिक्खु वा भिक्खुनी वा मम सन्तिके अरहत्तपत्तं [अरहत्तं (स्या॰), अरहत्तपत्तिं अ॰ नि॰ ४.१७०] ब्याकरोति, सब्बसो चतूहि मग्गेहि एतेसं वा अञ्ञतरेन। कतमेहि चतूहि?&lt;br&gt;&#xA;‘‘इधावुसो, भिक्खु समथपुब्बङ्गमं विपस्सनं भावेति। तस्स समथपुब्बङ्गमं विपस्सनं भावयतो मग्गो सञ्जायति। सो तं मग्गं आसेवति भावेति बहुलीकरोति [बहुलिं करोति (क॰) अ॰ नि॰ ४.१७० पस्सितब्बा]। तस्स तं मग्गं आसेवतो भावयतो बहुलीकरोतो सञ्ञोजनानि पहीयन्ति, अनुसया ब्यन्तीहोन्ति।&lt;br&gt;&#xA;‘‘पुन चपरं, आवुसो, भिक्खु विपस्सनापुब्बङ्गमं समथं भावेति। तस्स विपस्सनापुब्बङ्गमं समथं भावयतो मग्गो सञ्जायति। सो तं मग्गं आसेवति भावेति बहुलीकरोति। तस्स तं मग्गं आसेवतो भावयतो बहुलीकरोतो सञ्ञोजनानि पहीयन्ति, अनुसया ब्यन्तीहोन्ति।&lt;br&gt;&#xA;‘‘पुन चपरं, आवुसो, भिक्खु समथविपस्सनं युगनद्धं [युगनन्धं (क॰ सी॰ अट्ठ॰)] भावेति। तस्स समथविपस्सनं युगनद्धं भावयतो मग्गो सञ्जायति। सो तं मग्गं आसेवति भावेति बहुलीकरोति। तस्स तं मग्गं आसेवतो भावयतो बहुलीकरोतो सञ्ञोजनानि पहीयन्ति, अनुसया ब्यन्तीहोन्ति।&lt;br&gt;&#xA;‘‘पुन चपरं, आवुसो, भिक्खुनो धम्मुद्धच्चविग्गहितं मानसं होति। सो, आवुसो, समयो यं तं चित्तं अज्झत्तमेव [अज्झत्तञ्ञेव (स्या॰ क॰)] सन्तिट्ठति सन्निसीदति एकोदि होति समाधियति। तस्स मग्गो सञ्जायति। सो तं मग्गं आसेवति भावेति बहुलीकरोति। तस्स तं मग्गं आसेवतो भावयतो बहुलीकरोतो सञ्ञोजनानि पहीयन्ति, अनुसया ब्यन्तीहोन्ति।&lt;br&gt;&#xA;‘‘यो हि कोचि, आवुसो, भिक्खु वा भिक्खुनी वा मम सन्तिके अरहत्तपत्तं ब्याकरोति, सब्बसो इमेहि चतूहि मग्गेहि, एतेसं वा अञ्ञतरेना’’ति।&lt;/p&gt;</description>
    </item>
    <item>
      <title>०३. पञ्ञावग्गो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/18_paTisambhidAmaggapALi/03_pa~n~nAvaggo/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/18_paTisambhidAmaggapALi/03_pa~n~nAvaggo/</guid>
      <description>&lt;p&gt;३. पञ्ञावग्गो&lt;br&gt;&#xA;१. महापञ्ञाकथा&lt;br&gt;&#xA;१. अनिच्चानुपस्सना भाविता बहुलीकता कतमं पञ्ञं परिपूरेति? दुक्खानुपस्सना भाविता बहुलीकता कतमं पञ्ञं परिपूरेति? अनत्तानुपस्सना भाविता बहुलीकता कतमं पञ्ञं परिपूरेति…पे॰… पटिनिस्सग्गानुपस्सना भाविता बहुलीकता कतमं पञ्ञं परिपूरेति?&lt;br&gt;&#xA;अनिच्चानुपस्सना भाविता बहुलीकता जवनपञ्ञं परिपूरेति। दुक्खानुपस्सना भाविता बहुलीकता निब्बेधिकपञ्ञं परिपूरेति। अनत्तानुपस्सना भाविता बहुलीकता महापञ्ञं परिपूरेति। निब्बिदानुपस्सना भाविता बहुलीकता तिक्खपञ्ञं परिपूरेति। विरागानुपस्सना भाविता बहुलीकता विपुलपञ्ञं परिपूरेति। निरोधानुपस्सना भाविता बहुलीकता गम्भीरपञ्ञं परिपूरेति। पटिनिस्सग्गानुपस्सना भाविता बहुलीकता असामन्तपञ्ञं [अस्सामन्तपञ्ञं (स्या॰)] परिपूरेति। इमा सत्त पञ्ञा भाविता बहुलीकता पण्डिच्चं परिपूरेन्ति। इमा अट्ठ पञ्ञा भाविता बहुलीकता पुथुपञ्ञं परिपूरेन्ति। इमा नव पञ्ञा भाविता बहुलीकता हासपञ्ञं परिपूरेन्ति।&lt;br&gt;&#xA;हासपञ्ञा पटिभानपटिसम्भिदा। तस्सा अत्थववत्थानतो अत्थपटिसम्भिदा अधिगता होति सच्छिकता फस्सिता पञ्ञाय। धम्मववत्थानतो धम्मपटिसम्भिदा अधिगता होति सच्छिकता फस्सिता पञ्ञाय। निरुत्तिववत्थानतो निरुत्तिपटिसम्भिदा अधिगता होति सच्छिकता फस्सिता पञ्ञाय। पटिभानववत्थानतो पटिभानपटिसम्भिदा अधिगता होति सच्छिकता फस्सिता पञ्ञाय। तस्सिमा चतस्सो पटिसम्भिदायो अधिगता होन्ति सच्छिकता फस्सिता पञ्ञाय।&lt;br&gt;&#xA;रूपे अनिच्चानुपस्सना भाविता बहुलीकता कतमं पञ्ञं परिपूरेति…पे॰… रूपे पटिनिस्सग्गानुपस्सना भाविता बहुलीकता कतमं पञ्ञं परिपूरेति? रूपे अनिच्चानुपस्सना भाविता बहुलीकता जवनपञ्ञं परिपूरेति…पे॰… रूपे पटिनिस्सग्गानुपस्सना भाविता बहुलीकता असामन्तपञ्ञं परिपूरेति। इमा सत्त पञ्ञा भाविता बहुलीकता पण्डिच्चं परिपूरेन्ति। इमा अट्ठ पञ्ञा भाविता बहुलीकता पुथुपञ्ञं परिपूरेन्ति। इमा नव पञ्ञा भाविता बहुलीकता हासपञ्ञं परिपूरेन्ति।&lt;br&gt;&#xA;हासपञ्ञा पटिभानपटिसम्भिदा। तस्सा अत्थववत्थानतो अत्थपटिसम्भिदा अधिगता होति सच्छिकता फस्सिता पञ्ञाय। धम्मववत्थानतो धम्मपटिसम्भिदा अधिगता होति सच्छिकता फस्सिता पञ्ञाय। निरुत्तिववत्थानतो निरुत्तिपटिसम्भिदा अधिगता होति सच्छिकता फस्सिता पञ्ञाय। पटिभानववत्थानतो पटिभानपटिसम्भिदा अधिगता होति, सच्छिकता फस्सिता पञ्ञाय। तस्सिमा चतस्सो पटिसम्भिदायो अधिगता होन्ति सच्छिकता फस्सिता पञ्ञाय।&lt;br&gt;&#xA;वेदनाय…पे॰… सञ्ञाय… सङ्खारेसु… विञ्ञाणे… चक्खुस्मिं…पे॰… जरामरणे अनिच्चानुपस्सना भाविता बहुलीकता कतमं पञ्ञं परिपूरेति…पे॰… जरामरणे पटिनिस्सग्गानुपस्सना भाविता बहुलीकता कतमं पञ्ञं परिपूरेति? जरामरणे अनिच्चानुपस्सना भाविता बहुलीकता जवनपञ्ञं परिपूरेति…पे॰… जरामरणे पटिनिस्सग्गानुपस्सना भाविता बहुलीकता असामन्तपञ्ञं परिपूरेति। इमा सत्त पञ्ञा भाविता बहुलीकता पण्डिच्चं परिपूरेन्ति। इमा अट्ठ पञ्ञा भाविता बहुलीकता पुथुपञ्ञं परिपूरेन्ति। इमा नव पञ्ञा भाविता बहुलीकता हासपञ्ञं परिपूरेन्ति।&lt;br&gt;&#xA;हासपञ्ञा पटिभानपटिसम्भिदा। तस्सा अत्थववत्थानतो अत्थपटिसम्भिदा अधिगता होति सच्छिकता फस्सिता पञ्ञाय । धम्मववत्थानतो धम्मपटिसम्भिदा अधिगता होति सच्छिकता फस्सिता पञ्ञाय। निरुत्तिववत्थानतो निरुत्तिपटिसम्भिदा अधिगता होति सच्छिकता फस्सिता पञ्ञाय। पटिभानववत्थानतो पटिभानपटिसम्भिदा अधिगता होति सच्छिकता फस्सिता पञ्ञाय। तस्सिमा चतस्सो पटिसम्भिदायो अधिगता होन्ति सच्छिकता फस्सिता पञ्ञाय।&lt;br&gt;&#xA;२. रूपे अनिच्चानुपस्सना भाविता बहुलीकता कतमं पञ्ञं परिपूरेति? अतीतानागतपच्चुप्पन्ने रूपे अनिच्चानुपस्सना भाविता बहुलीकता कतमं पञ्ञं परिपूरेति? रूपे दुक्खानुपस्सना भाविता बहुलीकता कतमं पञ्ञं परिपूरेति? अतीतानागतपच्चुप्पन्ने रूपे दुक्खानुपस्सना भाविता बहुलीकता कतमं पञ्ञं परिपूरेति? रूपे अनत्तानुपस्सना भाविता बहुलीकता कतमं पञ्ञं परिपूरेति? अतीतानागतपच्चुप्पन्ने रूपे अनत्तानुपस्सना भाविता बहुलीकता कतमं पञ्ञं परिपूरेति? रूपे निब्बिदानुपस्सना भाविता बहुलीकता कतमं पञ्ञं परिपूरेति? अतीतानागतपच्चुप्पन्ने रूपे निब्बिदानुपस्सना भाविता बहुलीकता कतमं पञ्ञं परिपूरेति? रूपे विरागानुपस्सना भाविता बहुलीकता कतमं पञ्ञं परिपूरेति? अतीतानागतपच्चुप्पन्ने रूपे विरागानुपस्सना भाविता बहुलीकता कतमं पञ्ञं परिपूरेति? रूपे निरोधानुपस्सना भाविता बहुलीकता कतमं पञ्ञं परिपूरेति? अतीतानागतपच्चुप्पन्ने रूपे निरोधानुपस्सना भाविता बहुलीकता कतमं पञ्ञं परिपूरेति? रूपे पटिनिस्सग्गानुपस्सना भाविता बहुलीकता कतमं पञ्ञं परिपूरेति? अतीतानागतपच्चुप्पन्ने रूपे पटिनिस्सग्गानुपस्सना भाविता बहुलीकता कतमं पञ्ञं परिपूरेति?&lt;br&gt;&#xA;रूपे अनिच्चानुपस्सना भाविता बहुलीकता जवनपञ्ञं परिपूरेति। अतीतानागतपच्चुप्पन्ने रूपे अनिच्चानुपस्सना भाविता बहुलीकता जवनपञ्ञं परिपूरेति। रूपे दुक्खानुपस्सना भाविता बहुलीकता निब्बेधिकपञ्ञं परिपूरेति। अतीतानागतपच्चुप्पन्ने रूपे दुक्खानुपस्सना भाविता बहुलीकता जवनपञ्ञं परिपूरेति। रूपे अनत्तानुपस्सना भाविता बहुलीकता महापञ्ञं परिपूरेति। अतीतानागतपच्चुप्पन्ने रूपे अनत्तानुपस्सना भाविता बहुलीकता जवनपञ्ञं परिपूरेति। रूपे निब्बिदानुपस्सना भाविता बहुलीकता तिक्खपञ्ञं परिपूरेति। अतीतानागतपच्चुप्पन्ने रूपे निब्बिदानुपस्सना भाविता बहुलीकता जवनपञ्ञं परिपूरेति। रूपे विरागानुपस्सना भाविता बहुलीकता विपुलपञ्ञं परिपूरेति। अतीतानागतपच्चुप्पन्ने रूपे विरागानुपस्सना भाविता बहुलीकता जवनपञ्ञं परिपूरेति। रूपे निरोधानुपस्सना भाविता बहुलीकता गम्भीरपञ्ञं परिपूरेति। अतीतानागतपच्चुप्पन्ने रूपे निरोधानुपस्सना भाविता बहुलीकता जवनपञ्ञं परिपूरेति। रूपे पटिनिस्सग्गानुपस्सना भाविता बहुलीकता असामन्तपञ्ञं परिपूरेति। अतीतानागतपच्चुप्पन्ने रूपे पटिनिस्सग्गानुपस्सना भाविता बहुलीकता जवनपञ्ञं परिपूरेति। इमा सत्त पञ्ञा भाविता बहुलीकता पण्डिच्चं परिपूरेन्ति। इमा अट्ठ पञ्ञा भाविता बहुलीकता पुथुपञ्ञं परिपूरेन्ति। इमा नव पञ्ञा भाविता बहुलीकता हासपञ्ञं परिपूरेन्ति।&lt;br&gt;&#xA;हासपञ्ञा पटिभानपटिसम्भिदा। तस्सा अत्थववत्थानतो अत्थपटिसम्भिदा अधिगता होति सच्छिकता फस्सिता पञ्ञाय। धम्मववत्थानतो धम्मपटिसम्भिदा अधिगता होति सच्छिकता फस्सिता पञ्ञाय। निरुत्तिववत्थानतो निरुत्तिपटिसम्भिदा अधिगता होति सच्छिकता फस्सिता पञ्ञाय। पटिभानववत्थानतो पटिभानपटिसम्भिदा अधिगता होति सच्छिकता फस्सिता पञ्ञाय। तस्सिमा चतस्सो पटिसम्भिदायो अधिगता होन्ति सच्छिकता फस्सिता पञ्ञाय।&lt;br&gt;&#xA;वेदनाय…पे॰… सञ्ञाय… सङ्खारेसु… विञ्ञाणे… चक्खुस्मिं…पे॰… जरामरणे अनिच्चानुपस्सना भाविता बहुलीकता कतमं पञ्ञं परिपूरेति? अतीतानागतपच्चुप्पन्ने जरामरणे अनिच्चानुपस्सना भाविता बहुलीकता कतमं पञ्ञं परिपूरेति…पे॰… जरामरणे पटिनिस्सग्गानुपस्सना भाविता बहुलीकता कतमं पञ्ञं परिपूरेति? अतीतानागतपच्चुप्पन्ने जरामरणे पटिनिस्सग्गानुपस्सना भाविता बहुलीकता कतमं पञ्ञं परिपूरेति? जरामरणे अनिच्चानुपस्सना भाविता बहुलीकता जवनपञ्ञं परिपूरेति। अतीतानागतपच्चुप्पन्ने जरामरणे अनिच्चानुपस्सना भाविता बहुलीकता जवनपञ्ञं परिपूरेति…पे॰… तस्सिमा चतस्सो पटिसम्भिदायो अधिगता होन्ति सच्छिकता फस्सिता पञ्ञाय।&lt;br&gt;&#xA;३. ‘‘चत्तारोमे , भिक्खवे [सं॰ नि॰ ५.१८५१], धम्मा भाविता बहुलीकता सोतापत्तिफलसच्छिकिरियाय संवत्तन्ति। कतमे चत्तारो? सप्पुरिससंसेवो, सद्धम्मस्सवनं, योनिसोमनसिकारो, धम्मानुधम्मपटिपत्ति – इमे खो, भिक्खवे, चत्तारो धम्मा भाविता बहुलीकता सोतापत्तिफलसच्छिकिरियाय संवत्तन्ति।&lt;br&gt;&#xA;‘‘चत्तारोमे, भिक्खवे, धम्मा भाविता बहुलीकता सकदागामिफलसच्छिकिरियाय संवत्तन्ति…पे॰… अनागामिफलसच्छिकिरियाय संवत्तन्ति…पे॰… अरहत्तफलसच्छिकिरियाय संवत्तन्ति। कतमे चत्तारो? सप्पुरिससंसेवो, सद्धम्मस्सवनं, योनिसोमनसिकारो, धम्मानुधम्मपटिपत्ति – इमे खो, भिक्खवे, चत्तारो धम्मा भाविता बहुलीकता अरहत्तमग्गफलसच्छिकिरियाय संवत्तन्ति।&lt;br&gt;&#xA;‘‘चत्तारोमे , भिक्खवे, धम्मा भाविता बहुलीकता पञ्ञापटिलाभाय संवत्तन्ति…पे॰… पञ्ञाबुद्धिया संवत्तन्ति, पञ्ञावेपुल्लाय संवत्तन्ति, महापञ्ञताय संवत्तन्ति, पुथुपञ्ञताय संवत्तन्ति, विपुलपञ्ञताय संवत्तन्ति, गम्भीरपञ्ञताय संवत्तन्ति, असामन्तपञ्ञताय [अस्सामन्तपञ्ञताय (स्या॰) सं॰ नि॰ ३ पस्सितब्बा] संवत्तन्ति, भूरिपञ्ञताय संवत्तन्ति, पञ्ञाबाहुल्लाय संवत्तन्ति, सीघपञ्ञताय संवत्तन्ति, लहुपञ्ञताय संवत्तन्ति, हासपञ्ञताय संवत्तन्ति, जवनपञ्ञताय संवत्तन्ति, तिक्खपञ्ञताय संवत्तन्ति, निब्बेधिकपञ्ञताय संवत्तन्ति। कतमे चत्तारो? सप्पुरिससंसेवो, सद्धम्मस्सवनं, योनिसोमनसिकारो, धम्मानुधम्मपटिपत्ति – इमे खो, भिक्खवे, चत्तारो धम्मा भाविता बहुलीकता पञ्ञापटिलाभाय संवत्तन्ति, पञ्ञाबुद्धिया संवत्तन्ति…पे॰… निब्बेधिकपञ्ञताय संवत्तन्ति’’।&lt;/p&gt;</description>
    </item>
  </channel>
</rss>
