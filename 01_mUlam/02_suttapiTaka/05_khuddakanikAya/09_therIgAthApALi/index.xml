<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०९ थेरीगाथापाळि on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/</link>
    <description>Recent content in &#43;०९ थेरीगाथापाळि on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/index.xml" rel="self" type="application/rss+xml" />
    <item>
      <title>०१. एककनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/01_ekakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/01_ekakanipAto/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;खुद्दकनिकाये&lt;br&gt;&#xA;थेरीगाथापाळि&lt;br&gt;&#xA;१. एककनिपातो&lt;/p&gt;&#xA;&lt;h2 id=&#34;१-अञञतरथरगथ&#34;&gt;१. अञ्ञतराथेरीगाथा&lt;/h2&gt;&#xA;&lt;p&gt;१.&lt;br&gt;&#xA;‘‘सुखं सुपाहि थेरिके, कत्वा चोळेन पारुता।&lt;br&gt;&#xA;उपसन्तो हि ते रागो, सुक्खडाकं व कुम्भिय’’न्ति॥&lt;br&gt;&#xA;इत्थं सुदं अञ्ञतरा थेरी अपञ्ञाता भिक्खुनी गाथं अभासित्थाति।&lt;/p&gt;&#xA;&lt;h2 id=&#34;२-मततथरगथ&#34;&gt;२. मुत्ताथेरीगाथा&lt;/h2&gt;&#xA;&lt;p&gt;२.&lt;br&gt;&#xA;‘‘मुत्ते मुच्चस्सु योगेहि, चन्दो राहुग्गहा इव।&lt;br&gt;&#xA;विप्पमुत्तेन चित्तेन, अनणा भुञ्ज पिण्डक’’न्ति॥&lt;br&gt;&#xA;इत्थं सुदं भगवा मुत्तं सिक्खमानं इमाय गाथाय अभिण्हं ओवदतीति।&lt;/p&gt;&#xA;&lt;h2 id=&#34;३-पणणथरगथ&#34;&gt;३. पुण्णाथेरीगाथा&lt;/h2&gt;&#xA;&lt;p&gt;३.&lt;br&gt;&#xA;‘‘पुण्णे पूरस्सु धम्मेहि, चन्दो पन्नरसेरिव।&lt;br&gt;&#xA;परिपुण्णाय पञ्ञाय, तमोखन्धं [तमोक्खन्धं (सी॰ स्या॰)] पदालया’’ति॥&lt;br&gt;&#xA;इत्थं सुदं पुण्णा थेरी गाथं अभासित्थाति।&lt;/p&gt;</description>
    </item>
    <item>
      <title>०२. दुकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/02_dukanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/02_dukanipAto/</guid>
      <description>&lt;p&gt;२. दुकनिपातो&lt;/p&gt;&#xA;&lt;h2 id=&#34;१-अभरपननदथरगथ&#34;&gt;१. अभिरूपनन्दाथेरीगाथा&lt;/h2&gt;&#xA;&lt;p&gt;१९.&lt;br&gt;&#xA;[अप॰ थेरी २.४.१५७ अपदानेपि] ‘‘आतुरं असुचिं पूतिं, पस्स नन्दे समुस्सयम्।&lt;br&gt;&#xA;असुभाय चित्तं भावेहि, एकग्गं सुसमाहितं॥&lt;br&gt;&#xA;२०.&lt;br&gt;&#xA;‘‘अनिमित्तञ्च भावेहि, मानानुसयमुज्जह।&lt;br&gt;&#xA;ततो मानाभिसमया, उपसन्ता चरिस्ससी’’ति॥&lt;br&gt;&#xA;इत्थं सुदं भगवा अभिरूपनन्दं सिक्खमानं इमाहि गाथाहि अभिण्हं ओवदतीति [इत्थं सुदं भगवा अभिरूपनन्दं सिक्खमानं इमाहि गाथाहि अभिण्हं ओवदतीति (क॰)]।&lt;/p&gt;&#xA;&lt;h2 id=&#34;२-जनतथरगथ&#34;&gt;२. जेन्ताथेरीगाथा&lt;/h2&gt;&#xA;&lt;p&gt;२१.&lt;br&gt;&#xA;‘‘ये इमे सत्त बोज्झङ्गा, मग्गा निब्बानपत्तिया।&lt;br&gt;&#xA;भाविता ते मया सब्बे, यथा बुद्धेन देसिता॥&lt;br&gt;&#xA;२२.&lt;br&gt;&#xA;‘‘दिट्ठो हि मे सो भगवा, अन्तिमोयं समुस्सयो।&lt;br&gt;&#xA;विक्खीणो जातिसंसारो, नत्थि दानि पुनब्भवो’’ति॥&lt;br&gt;&#xA;इत्थं सुदं जेन्ता थेरी गाथायो अभासित्थाति।&lt;/p&gt;</description>
    </item>
    <item>
      <title>०३. तिकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/03_tikanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/03_tikanipAto/</guid>
      <description>&lt;p&gt;३. तिकनिपातो&lt;/p&gt;&#xA;&lt;h2 id=&#34;१-अपरसमथरगथ&#34;&gt;१. अपरासामाथेरीगाथा&lt;/h2&gt;&#xA;&lt;p&gt;३९.&lt;br&gt;&#xA;‘‘पण्णवीसतिवस्सानि , यतो पब्बजिताय मे।&lt;br&gt;&#xA;नाभिजानामि चित्तस्स, समं लद्धं कुदाचनं॥&lt;br&gt;&#xA;४०.&lt;br&gt;&#xA;‘‘अलद्धा चेतसो सन्तिं, चित्ते अवसवत्तिनी।&lt;br&gt;&#xA;ततो संवेगमापादिं, सरित्वा जिनसासनं॥&lt;br&gt;&#xA;४१.&lt;br&gt;&#xA;‘‘बहूहि दुक्खधम्मेहि, अप्पमादरताय मे।&lt;br&gt;&#xA;तण्हक्खयो अनुप्पत्तो, कतं बुद्धस्स सासनम्।&lt;br&gt;&#xA;अज्ज मे सत्तमी रत्ति, यतो तण्हा विसोसिता’’ति॥&lt;br&gt;&#xA;… अपरा सामा थेरी…।&lt;/p&gt;&#xA;&lt;h2 id=&#34;२-उततमथरगथ&#34;&gt;२. उत्तमाथेरीगाथा&lt;/h2&gt;&#xA;&lt;p&gt;४२.&lt;br&gt;&#xA;‘‘चतुक्खत्तुं पञ्चक्खत्तुं, विहारा उपनिक्खमिम्।&lt;br&gt;&#xA;अलद्धा चेतसो सन्तिं, चित्ते अवसवत्तिनी॥&lt;br&gt;&#xA;४३.&lt;br&gt;&#xA;‘‘सा भिक्खुनिं उपगच्छिं, या मे सद्धायिका अहु।&lt;br&gt;&#xA;सा मे धम्ममदेसेसि, खन्धायतनधातुयो॥&lt;br&gt;&#xA;४४.&lt;br&gt;&#xA;‘‘तस्सा धम्मं सुणित्वान, यथा मं अनुसासि सा।&lt;br&gt;&#xA;सत्ताहं एकपल्लङ्केन, निसीदिं पीतिसुखसमप्पिता [निसीदिं सुखसमप्पिता (सी॰)]।&lt;br&gt;&#xA;अट्ठमिया पादे पसारेसिं, तमोखन्धं पदालिया’’ति॥&lt;br&gt;&#xA;… उत्तमा थेरी…।&lt;/p&gt;</description>
    </item>
    <item>
      <title>०४. चतुक्कनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/04_chatukkanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/04_chatukkanipAto/</guid>
      <description>&lt;p&gt;४. चतुक्कनिपातो&lt;/p&gt;&#xA;&lt;h2 id=&#34;१-भददकपलनथरगथ&#34;&gt;१. भद्दाकापिलानीथेरीगाथा&lt;/h2&gt;&#xA;&lt;p&gt;६३.&lt;br&gt;&#xA;‘‘पुत्तो बुद्धस्स दायादो, कस्सपो सुसमाहितो।&lt;br&gt;&#xA;पुब्बेनिवासं योवेदि, सग्गापायञ्च पस्सति॥&lt;br&gt;&#xA;६४.&lt;br&gt;&#xA;‘‘अथो जातिक्खयं पत्तो, अभिञ्ञावोसितो मुनि।&lt;br&gt;&#xA;एताहि तीहि विज्जाहि, तेविज्जो होति ब्राह्मणो॥&lt;br&gt;&#xA;६५.&lt;br&gt;&#xA;‘‘तथेव भद्दा कापिलानी, तेविज्जा मच्चुहायिनी।&lt;br&gt;&#xA;धारेति अन्तिमं देहं, जेत्वा मारं सवाहनं॥&lt;br&gt;&#xA;६६.&lt;br&gt;&#xA;‘‘दिस्वा आदीनवं लोके, उभो पब्बजिता मयम्।&lt;br&gt;&#xA;त्यम्ह खीणासवा दन्ता, सीतिभूतम्ह निब्बुता’’ति॥&lt;br&gt;&#xA;… भद्दा कापिलानी थेरी…।&lt;br&gt;&#xA;चतुक्कनिपातो निट्ठितो।&lt;/p&gt;</description>
    </item>
    <item>
      <title>०५. पञ्चकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/05_panchakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/05_panchakanipAto/</guid>
      <description>&lt;p&gt;५. पञ्चकनिपातो&lt;/p&gt;&#xA;&lt;h2 id=&#34;१-अञञतरथरगथ&#34;&gt;१. अञ्ञतराथेरीगाथा&lt;/h2&gt;&#xA;&lt;p&gt;६७.&lt;br&gt;&#xA;‘‘पण्णवीसतिवस्सानि , यतो पब्बजिता अहम्।&lt;br&gt;&#xA;नाच्छरासङ्घातमत्तम्पि, चित्तस्सूपसमज्झगं॥&lt;br&gt;&#xA;६८.&lt;br&gt;&#xA;‘‘अलद्धा चेतसो सन्तिं, कामरागेनवस्सुता।&lt;br&gt;&#xA;बाहा पग्गय्ह कन्दन्ती, विहारं पाविसिं अहं॥&lt;br&gt;&#xA;६९.&lt;br&gt;&#xA;‘‘सा भिक्खुनिं उपागच्छिं, या मे सद्धायिका अहु।&lt;br&gt;&#xA;सा मे धम्ममदेसेसि, खन्धायतनधातुयो॥&lt;br&gt;&#xA;७०.&lt;br&gt;&#xA;‘‘तस्सा धम्मं सुणित्वान, एकमन्ते उपाविसिम्।&lt;br&gt;&#xA;पुब्बेनिवासं जानामि, दिब्बचक्खु विसोधितं॥&lt;br&gt;&#xA;७१.&lt;br&gt;&#xA;‘‘चेतोपरिच्चञाणञ्च [चेतोपरियञाणञ्च (क॰)], सोतधातु विसोधिता।&lt;br&gt;&#xA;इद्धीपि मे सच्छिकता, पत्तो मे आसवक्खयो।&lt;br&gt;&#xA;छळभिञ्ञा [छ मेभिञ्ञा (स्या॰ क॰)] सच्छिकता, कतं बुद्धस्स सासन’’न्ति॥&lt;br&gt;&#xA;… अञ्ञतरा थेरी …।&lt;/p&gt;</description>
    </item>
    <item>
      <title>०६. छक्कनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/06_ChakkanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/06_ChakkanipAto/</guid>
      <description>&lt;p&gt;६. छक्कनिपातो&lt;/p&gt;&#xA;&lt;h2 id=&#34;१-पञचसतमततथरगथ&#34;&gt;१. पञ्चसतमत्ताथेरीगाथा&lt;/h2&gt;&#xA;&lt;p&gt;१२७.&lt;br&gt;&#xA;‘‘यस्स मग्गं न जानासि, आगतस्स गतस्स वा।&lt;br&gt;&#xA;तं कुतो चागतं सत्तं [सन्तं (सी॰), पुत्तं (स्या॰)], ‘मम पुत्तो’ति रोदसि॥&lt;br&gt;&#xA;१२८.&lt;br&gt;&#xA;‘‘मग्गञ्च खोस्स [खो’थ (स्या॰ क॰)] जानासि, आगतस्स गतस्स वा।&lt;br&gt;&#xA;न नं समनुसोचेसि, एवंधम्मा हि पाणिनो॥&lt;br&gt;&#xA;१२९.&lt;br&gt;&#xA;‘‘अयाचितो ततागच्छि, नानुञ्ञातो [अननुञ्ञातो (सी॰ स्या॰)] इतो गतो।&lt;br&gt;&#xA;कुतोचि नून आगन्त्वा, वसित्वा कतिपाहकम्।&lt;br&gt;&#xA;इतोपि अञ्ञेन गतो, ततोपञ्ञेन गच्छति॥&lt;br&gt;&#xA;१३०.&lt;br&gt;&#xA;‘‘पेतो मनुस्सरूपेन, संसरन्तो गमिस्सति।&lt;br&gt;&#xA;यथागतो तथा गतो, का तत्थ परिदेवना’’॥&lt;br&gt;&#xA;१३१.&lt;br&gt;&#xA;‘‘अब्बही [अब्बुय्हं (स्या॰)] वत मे सल्लं, दुद्दसं हदयस्सितम्।&lt;br&gt;&#xA;या मे सोकपरेताय, पुत्तसोकं ब्यपानुदि॥&lt;br&gt;&#xA;१३२.&lt;br&gt;&#xA;‘‘साज्ज अब्बूळ्हसल्लाहं, निच्छाता परिनिब्बुता।&lt;br&gt;&#xA;बुद्धं धम्मञ्च सङ्घञ्च, उपेमि सरणं मुनिं’’॥&lt;br&gt;&#xA;इत्थं सुदं पञ्चसतमत्ता थेरी भिक्खुनियो…पे॰…।&lt;/p&gt;</description>
    </item>
    <item>
      <title>०७. सत्तकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/07_sattakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/07_sattakanipAto/</guid>
      <description>&lt;p&gt;७. सत्तकनिपातो&lt;/p&gt;&#xA;&lt;h2 id=&#34;१-उततरथरगथ&#34;&gt;१. उत्तराथेरीगाथा&lt;/h2&gt;&#xA;&lt;p&gt;१७५.&lt;br&gt;&#xA;‘‘‘मुसलानि गहेत्वान, धञ्ञं कोट्टेन्ति माणवा।&lt;br&gt;&#xA;पुत्तदारानि पोसेन्ता, धनं विन्दन्ति माणवा॥&lt;br&gt;&#xA;१७६.&lt;br&gt;&#xA;‘‘‘घटेथ बुद्धसासने, यं कत्वा नानुतप्पति।&lt;br&gt;&#xA;खिप्पं पादानि धोवित्वा, एकमन्तं निसीदथ॥&lt;br&gt;&#xA;१७७.&lt;br&gt;&#xA;‘‘‘चित्तं उपट्ठपेत्वान, एकग्गं सुसमाहितम्।&lt;br&gt;&#xA;पच्चवेक्खथ सङ्खारे, परतो नो च अत्ततो’॥&lt;br&gt;&#xA;१७८.&lt;br&gt;&#xA;‘‘तस्साहं वचनं सुत्वा, पटाचारानुसासनिम्।&lt;br&gt;&#xA;पादे पक्खालयित्वान, एकमन्ते उपाविसिं॥&lt;br&gt;&#xA;१७९.&lt;br&gt;&#xA;‘‘रत्तिया पुरिमे यामे, पुब्बजातिमनुस्सरिम्।&lt;br&gt;&#xA;रत्तिया मज्झिमे यामे, दिब्बचक्खुं विसोधयिं॥&lt;br&gt;&#xA;१८०.&lt;br&gt;&#xA;‘‘रत्तिया पच्छिमे यामे, तमोक्खन्धं पदालयिम्।&lt;br&gt;&#xA;तेविज्जा अथ वुट्ठासिं, कता ते अनुसासनी॥&lt;br&gt;&#xA;१८१.&lt;br&gt;&#xA;‘‘सक्कंव देवा तिदसा, सङ्गामे अपराजितम्।&lt;br&gt;&#xA;पुरक्खत्वा विहस्सामि, तेविज्जाम्हि अनासवा’’॥&lt;br&gt;&#xA;… उत्तरा थेरी…।&lt;/p&gt;</description>
    </item>
    <item>
      <title>०८. अट्ठकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/08_aTThakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/08_aTThakanipAto/</guid>
      <description>&lt;p&gt;८. अट्ठकनिपातो&lt;/p&gt;&#xA;&lt;h2 id=&#34;१-ससपचलथरगथ&#34;&gt;१. सीसूपचालाथेरीगाथा&lt;/h2&gt;&#xA;&lt;p&gt;१९६.&lt;br&gt;&#xA;‘‘भिक्खुनी सीलसम्पन्ना, इन्द्रियेसु सुसंवुता।&lt;br&gt;&#xA;अधिगच्छे पदं सन्तं, असेचनकमोजवं’’॥&lt;br&gt;&#xA;१९७.&lt;br&gt;&#xA;‘‘तावतिंसा च यामा च, तुसिता चापि देवता।&lt;br&gt;&#xA;निम्मानरतिनो देवा, ये देवा वसवत्तिनो।&lt;br&gt;&#xA;तत्थ चित्तं पणीधेहि, यत्थ ते वुसितं पुरे’’॥&lt;br&gt;&#xA;१९८.&lt;br&gt;&#xA;‘‘तावतिंसा च यामा च, तुसिता चापि देवता।&lt;br&gt;&#xA;निम्मानरतिनो देवा, ये देवा वसवत्तिनो॥&lt;br&gt;&#xA;१९९.&lt;br&gt;&#xA;‘‘कालं कालं भवाभवं, सक्कायस्मिं पुरक्खता।&lt;br&gt;&#xA;अवीतिवत्ता सक्कायं, जातिमरणसारिनो॥&lt;br&gt;&#xA;२००.&lt;br&gt;&#xA;‘‘सब्बो आदीपितो लोको, सब्बो लोको पदीपितो।&lt;br&gt;&#xA;सब्बो पज्जलितो लोको, सब्बो लोको पकम्पितो॥&lt;br&gt;&#xA;२०१.&lt;br&gt;&#xA;‘‘अकम्पियं अतुलियं, अपुथुज्जनसेवितम्।&lt;br&gt;&#xA;बुद्धो धम्ममदेसेसि, तत्थ मे निरतो मनो॥&lt;br&gt;&#xA;२०२.&lt;br&gt;&#xA;‘‘तस्साहं वचनं सुत्वा, विहरिं सासने रता।&lt;br&gt;&#xA;तिस्सो विज्जा अनुप्पत्ता, कतं बुद्धस्स सासनं॥&lt;br&gt;&#xA;२०३.&lt;br&gt;&#xA;‘‘सब्बत्थ विहता नन्दी, तमोखन्धो पदालितो।&lt;br&gt;&#xA;एवं जानाहि पापिम, निहतो त्वमसि अन्तक’’॥&lt;br&gt;&#xA;… सीसूपचाला थेरी…।&lt;br&gt;&#xA;अट्ठकनिपातो निट्ठितो।&lt;/p&gt;</description>
    </item>
    <item>
      <title>०९. नवकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/09_navakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/09_navakanipAto/</guid>
      <description>&lt;p&gt;९. नवकनिपातो&lt;/p&gt;&#xA;&lt;h2 id=&#34;१-वडढमतथरगथ&#34;&gt;१. वड्ढमातुथेरीगाथा&lt;/h2&gt;&#xA;&lt;p&gt;२०४.&lt;br&gt;&#xA;‘‘मा सु ते वड्ढ लोकम्हि, वनथो आहु कुदाचनम्।&lt;br&gt;&#xA;मा पुत्तक पुनप्पुनं, अहु दुक्खस्स भागिमा॥&lt;br&gt;&#xA;२०५.&lt;br&gt;&#xA;‘‘सुखञ्हि वड्ढ मुनयो, अनेजा छिन्नसंसया।&lt;br&gt;&#xA;सीतिभूता दमप्पत्ता, विहरन्ति अनासवा॥&lt;br&gt;&#xA;२०६.&lt;br&gt;&#xA;‘‘तेहानुचिण्णं इसीभि, मग्गं दस्सनपत्तिया।&lt;br&gt;&#xA;दुक्खस्सन्तकिरियाय, त्वं वड्ढ अनुब्रूहय’’॥&lt;br&gt;&#xA;२०७.&lt;br&gt;&#xA;‘‘विसारदाव भणसि, एतमत्थं जनेत्ति मे।&lt;br&gt;&#xA;मञ्ञामि नून मामिके, वनथो ते न विज्जति’’॥&lt;br&gt;&#xA;२०८.&lt;br&gt;&#xA;‘‘ये केचि वड्ढ सङ्खारा, हीना उक्कट्ठमज्झिमा।&lt;br&gt;&#xA;अणूपि अणुमत्तोपि, वनथो मे न विज्जति॥&lt;br&gt;&#xA;२०९.&lt;br&gt;&#xA;‘‘सब्बे मे आसवा खीणा, अप्पमत्तस्स झायतो।&lt;br&gt;&#xA;तिस्सो विज्जा अनुप्पत्ता, कतं बुद्धस्स सासनं’’॥&lt;br&gt;&#xA;२१०.&lt;br&gt;&#xA;‘‘उळारं वत मे माता, पतोदं समवस्सरि।&lt;br&gt;&#xA;परमत्थसञ्हिता गाथा, यथापि अनुकम्पिका॥&lt;br&gt;&#xA;२११.&lt;br&gt;&#xA;‘‘तस्साहं वचनं सुत्वा, अनुसिट्ठिं जनेत्तिया।&lt;br&gt;&#xA;धम्मसंवेगमापादिं, योगक्खेमस्स पत्तिया॥&lt;br&gt;&#xA;२१२.&lt;br&gt;&#xA;‘‘सोहं पधानपहितत्तो, रत्तिन्दिवमतन्दितो।&lt;br&gt;&#xA;मातरा चोदितो सन्तो, अफुसिं सन्तिमुत्तमं’’॥&lt;br&gt;&#xA;… वड्ढमाता थेरी…।&lt;br&gt;&#xA;नवकनिपातो निट्ठितो।&lt;/p&gt;</description>
    </item>
    <item>
      <title>१०. एकादसनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/10_ekAdasanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/10_ekAdasanipAto/</guid>
      <description>&lt;p&gt;१०. एकादसनिपातो&lt;/p&gt;&#xA;&lt;h2 id=&#34;१-कसगतमथरगथ&#34;&gt;१. किसागोतमीथेरीगाथा&lt;/h2&gt;&#xA;&lt;p&gt;२१३.&lt;br&gt;&#xA;‘‘कल्याणमित्तता मुनिना, लोकं आदिस्स वण्णिता।&lt;br&gt;&#xA;कल्याणमित्ते भजमानो, अपि बालो पण्डितो अस्स॥&lt;br&gt;&#xA;२१४.&lt;br&gt;&#xA;‘‘भजितब्बा सप्पुरिसा, पञ्ञा तथा वड्ढति भजन्तानम्।&lt;br&gt;&#xA;भजमानो सप्पुरिसे, सब्बेहिपि दुक्खेहि पमुच्चेय्य॥&lt;br&gt;&#xA;२१५.&lt;br&gt;&#xA;‘‘दुक्खञ्च विजानेय्य, दुक्खस्स च समुदयं निरोधम्।&lt;br&gt;&#xA;अट्ठङ्गिकञ्च मग्गं, चत्तारिपि अरियसच्चानि॥&lt;br&gt;&#xA;२१६.&lt;br&gt;&#xA;‘‘दुक्खो इत्थिभावो, अक्खातो पुरिसदम्मसारथिना।&lt;br&gt;&#xA;सपत्तिकम्पि हि दुक्खं, अप्पेकच्चा सकिं विजातायो॥&lt;br&gt;&#xA;२१७.&lt;br&gt;&#xA;‘‘गलके अपि कन्तन्ति, सुखुमालिनियो विसानि खादन्ति।&lt;br&gt;&#xA;जनमारकमज्झगता, उभोपि ब्यसनानि अनुभोन्ति॥&lt;br&gt;&#xA;२१८.&lt;br&gt;&#xA;‘‘उपविजञ्ञा गच्छन्ती, अद्दसाहं पतिं मतम्।&lt;br&gt;&#xA;पन्थम्हि विजायित्वान, अप्पत्ताव सकं घरं॥&lt;br&gt;&#xA;२१९.&lt;br&gt;&#xA;‘‘द्वे पुत्ता कालकता, पती च पन्थे मतो कपणिकाय।&lt;br&gt;&#xA;माता पिता च भाता, डय्हन्ति च एकचितकायं॥&lt;br&gt;&#xA;२२०.&lt;br&gt;&#xA;‘‘खीणकुलीने कपणे, अनुभूतं ते दुखं अपरिमाणम्।&lt;br&gt;&#xA;अस्सू च ते पवत्तं, बहूनि च जातिसहस्सानि॥&lt;br&gt;&#xA;२२१.&lt;br&gt;&#xA;‘‘वसिता सुसानमज्झे, अथोपि खादितानि पुत्तमंसानि।&lt;br&gt;&#xA;हतकुलिका सब्बगरहिता, मतपतिका अमतमधिगच्छिं॥&lt;br&gt;&#xA;२२२.&lt;br&gt;&#xA;‘‘भावितो मे मग्गो, अरियो अट्ठङ्गिको अमतगामी।&lt;br&gt;&#xA;निब्बानं सच्छिकतं, धम्मादासं अवेक्खिंहं [अपेक्खिहं (सी॰)]॥&lt;br&gt;&#xA;२२३.&lt;br&gt;&#xA;‘‘अहमम्हि कन्तसल्ला, ओहितभारा कतञ्हि करणीयम्।&lt;br&gt;&#xA;किसा गोतमी थेरी, विमुत्तचित्ता इमं भणी’’ति॥&lt;br&gt;&#xA;… किसा गोतमी थेरी…।&lt;br&gt;&#xA;एकादसनिपातो निट्ठितो।&lt;/p&gt;</description>
    </item>
    <item>
      <title>११. द्वादसकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/11_dvAdasakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/11_dvAdasakanipAto/</guid>
      <description>&lt;p&gt;११. द्वादसकनिपातो&lt;/p&gt;&#xA;&lt;h2 id=&#34;१-उपपलवणणथरगथ&#34;&gt;१. उप्पलवण्णाथेरीगाथा&lt;/h2&gt;&#xA;&lt;p&gt;२२४.&lt;br&gt;&#xA;‘‘उभो माता च धीता च, मयं आसुं [आभुं (सी॰)] सपत्तियो।&lt;br&gt;&#xA;तस्सा मे अहु संवेगो, अब्भुतो लोमहंसनो॥&lt;br&gt;&#xA;२२५.&lt;br&gt;&#xA;‘‘धिरत्थु कामा असुची, दुग्गन्धा बहुकण्टका।&lt;br&gt;&#xA;यत्थ माता च धीता च, सभरिया मयं अहुं॥&lt;br&gt;&#xA;२२६.&lt;br&gt;&#xA;‘‘कामेस्वादीनवं दिस्वा, नेक्खम्मं दट्ठु खेमतो।&lt;br&gt;&#xA;सा पब्बज्जिं राजगहे, अगारस्मानगारियं॥&lt;br&gt;&#xA;२२७.&lt;br&gt;&#xA;‘‘पुब्बेनिवासं जानामि, दिब्बचक्खुं विसोधितम्।&lt;br&gt;&#xA;चेतोपरिच्चञाणञ्च, सोतधातु विसोधिता॥&lt;br&gt;&#xA;२२८.&lt;br&gt;&#xA;‘‘इद्धीपि मे सच्छिकता, पत्तो मे आसवक्खयो।&lt;br&gt;&#xA;छळभिञ्ञा सच्छिकता, कतं बुद्धस्स सासनं॥&lt;br&gt;&#xA;२२९.&lt;br&gt;&#xA;‘‘इद्धिया अभिनिम्मित्वा, चतुरस्सं रथं अहम्।&lt;br&gt;&#xA;बुद्धस्स पादे वन्दित्वा, लोकनाथस्स तादिनो’’ [सिरीमतो (स्या॰ क॰)]॥&lt;br&gt;&#xA;२३०.&lt;br&gt;&#xA;‘‘सुपुप्फितग्गं उपगम्म पादपं, एका तुवं तिट्ठसि सालमूले [रुक्खमूले (स्या॰ क॰)]।&lt;br&gt;&#xA;न चापि ते दुतियो अत्थि कोचि, न त्वं बाले भायसि धुत्तकानं’’॥&lt;br&gt;&#xA;२३१.&lt;br&gt;&#xA;‘‘सतं सहस्सानिपि धुत्तकानं, समागता एदिसका भवेय्युम्।&lt;br&gt;&#xA;लोमं न इञ्जे नपि सम्पवेधे, किं मे तुवं मार करिस्ससेको॥&lt;br&gt;&#xA;२३२.&lt;br&gt;&#xA;‘‘एसा अन्तरधायामि, कुच्छिं वा पविसामि ते।&lt;br&gt;&#xA;भमुकन्तरे तिट्ठामि, तिट्ठन्तिं मं न दक्खसि॥&lt;br&gt;&#xA;२३३.&lt;br&gt;&#xA;‘‘चित्तम्हि वसीभूताहं, इद्धिपादा सुभाविता।&lt;br&gt;&#xA;छळभिञ्ञा सच्छिकता, कतं बुद्धस्स सासनं॥&lt;br&gt;&#xA;२३४.&lt;br&gt;&#xA;‘‘सत्तिसूलूपमा कामा, खन्धासं अधिकुट्टना।&lt;br&gt;&#xA;यं त्वं ‘कामरतिं’ ब्रूसि, ‘अरती’ दानि सा मम॥&lt;br&gt;&#xA;२३५.&lt;br&gt;&#xA;‘‘सब्बत्थ विहता नन्दी, तमोखन्धो पदालितो।&lt;br&gt;&#xA;एवं जानाहि पापिम, निहतो त्वमसि अन्तका’’ति॥&lt;br&gt;&#xA;… उप्पलवण्णा थेरी…।&lt;br&gt;&#xA;द्वादसनिपातो निट्ठितो।&lt;/p&gt;</description>
    </item>
    <item>
      <title>१२. सोळसनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/12_soLasanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/12_soLasanipAto/</guid>
      <description>&lt;p&gt;१२. सोळसनिपातो&lt;/p&gt;&#xA;&lt;h2 id=&#34;१-पणणथरगथ&#34;&gt;१. पुण्णाथेरीगाथा&lt;/h2&gt;&#xA;&lt;p&gt;२३६.&lt;br&gt;&#xA;‘‘उदहारी अहं सीते [उदकमाहरिं सीते (सी॰)], सदा उदकमोतरिम्।&lt;br&gt;&#xA;अय्यानं दण्डभयभीता, वाचादोसभयट्टिता॥&lt;br&gt;&#xA;२३७.&lt;br&gt;&#xA;‘‘कस्स ब्राह्मण त्वं भीतो, सदा उदकमोतरि।&lt;br&gt;&#xA;वेधमानेहि गत्तेहि, सीतं वेदयसे भुसं’’॥&lt;br&gt;&#xA;२३८.&lt;br&gt;&#xA;जानन्ती वत मं [जानन्ती च तुवं (क॰)] भोति, पुण्णिके परिपुच्छसि।&lt;br&gt;&#xA;करोन्तं कुसलं कम्मं, रुन्धन्तं कतपापकं॥&lt;br&gt;&#xA;२३९.&lt;br&gt;&#xA;‘‘यो च वुड्ढो दहरो वा, पापकम्मं पकुब्बति।&lt;br&gt;&#xA;दकाभिसेचना सोपि, पापकम्मा पमुच्चति’’॥&lt;br&gt;&#xA;२४०.&lt;br&gt;&#xA;‘‘को नु ते इदमक्खासि, अजानन्तस्स अजानको।&lt;br&gt;&#xA;दकाभिसेचना नाम, पापकम्मा पमुच्चति॥&lt;br&gt;&#xA;२४१.&lt;br&gt;&#xA;‘‘सग्गं नून गमिस्सन्ति, सब्बे मण्डूककच्छपा।&lt;br&gt;&#xA;नागा [नक्का (सी॰)] च सुसुमारा च, ये चञ्ञे उदके चरा॥&lt;br&gt;&#xA;२४२.&lt;br&gt;&#xA;‘‘ओरब्भिका सूकरिका, मच्छिका मिगबन्धका।&lt;br&gt;&#xA;चोरा च वज्झघाता च, ये चञ्ञे पापकम्मिनो।&lt;br&gt;&#xA;दकाभिसेचना तेपि, पापकम्मा पमुच्चरे॥&lt;br&gt;&#xA;२४३.&lt;br&gt;&#xA;‘‘सचे इमा नदियो ते, पापं पुब्बे कतं वहुम्।&lt;br&gt;&#xA;पुञ्ञम्पिमा वहेय्युं ते, तेन त्वं परिबाहिरो॥&lt;br&gt;&#xA;२४४.&lt;br&gt;&#xA;‘‘यस्स ब्राह्मण त्वं भीतो, सदा उदकमोतरि।&lt;br&gt;&#xA;तमेव ब्रह्मे मा कासि, मा ते सीतं छविं हने’’॥&lt;br&gt;&#xA;२४५.&lt;br&gt;&#xA;‘‘कुम्मग्गपटिपन्नं मं, अरियमग्गं समानयि।&lt;br&gt;&#xA;दकाभिसेचना भोति, इमं साटं ददामि ते’’॥&lt;br&gt;&#xA;२४६.&lt;br&gt;&#xA;‘‘तुय्हेव साटको होतु, नाहमिच्छामि साटकम्।&lt;br&gt;&#xA;सचे भायसि दुक्खस्स, सचे ते दुक्खमप्पियं॥&lt;br&gt;&#xA;२४७.&lt;br&gt;&#xA;‘‘माकासि पापकं कम्मं, आवि वा यदि वा रहो।&lt;br&gt;&#xA;सचे च पापकं कम्मं, करिस्ससि करोसि वा॥&lt;br&gt;&#xA;२४८.&lt;br&gt;&#xA;‘‘न ते दुक्खा पमुत्यत्थि, उपेच्चापि [उप्पच्चापि (अट्ठ॰ पाठन्तरं)] पलायतो।&lt;br&gt;&#xA;सचे भायसि दुक्खस्स, सचे ते दुक्खमप्पियं॥&lt;br&gt;&#xA;२४९.&lt;br&gt;&#xA;‘‘उपेहि सरणं बुद्धं, धम्मं सङ्घञ्च तादिनम्।&lt;br&gt;&#xA;समादियाहि सीलानि, तं ते अत्थाय हेहिति’’॥&lt;br&gt;&#xA;२५०.&lt;br&gt;&#xA;‘‘उपेमि सरणं बुद्धं, धम्मं सङ्घञ्च तादिनम्।&lt;br&gt;&#xA;समादियामि सीलानि, तं मे अत्थाय हेहिति॥&lt;br&gt;&#xA;२५१.&lt;br&gt;&#xA;‘‘ब्रह्मबन्धु पुरे आसिं, अज्जम्हि सच्चब्राह्मणो।&lt;br&gt;&#xA;तेविज्जो वेदसम्पन्नो, सोत्तियो चम्हि न्हातको’’ति॥&lt;br&gt;&#xA;… पुण्णा थेरी…।&lt;br&gt;&#xA;सोळसनिपातो निट्ठितो।&lt;/p&gt;</description>
    </item>
    <item>
      <title>१३. वीसतिनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/13_vIsatinipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/13_vIsatinipAto/</guid>
      <description>&lt;p&gt;१३. वीसतिनिपातो&lt;/p&gt;&#xA;&lt;h2 id=&#34;१-अमबपलथरगथ&#34;&gt;१. अम्बपालीथेरीगाथा&lt;/h2&gt;&#xA;&lt;p&gt;२५२.&lt;br&gt;&#xA;‘‘काळका भमरवण्णसादिसा, वेल्लितग्गा मम मुद्धजा अहुम्।&lt;br&gt;&#xA;ते जराय साणवाकसादिसा, सच्चवादिवचनं अनञ्ञथा॥&lt;br&gt;&#xA;२५३.&lt;/p&gt;&#xA;&lt;p&gt;‘‘वासितोव सुरभी करण्डको, पुप्फपूर मम उत्तमङ्गजो [उत्तमङ्गभूतो (क॰)]।&lt;br&gt;&#xA;तं जरायथ सलोमगन्धिकं, सच्चवादिवचनं अनञ्ञथा॥&lt;br&gt;&#xA;२५४.&lt;br&gt;&#xA;‘‘काननंव सहितं सुरोपितं, कोच्छसूचिविचितग्गसोभितम्।&lt;br&gt;&#xA;तं जराय विरलं तहिं तहिं, सच्चवादिवचनं अनञ्ञथा॥&lt;br&gt;&#xA;२५५.&lt;br&gt;&#xA;‘‘कण्हखन्धकसुवण्णमण्डितं, सोभते सुवेणीहिलङ्कतम्।&lt;br&gt;&#xA;तं जराय खलितं सिरं कतं, सच्चवादिवचनं अनञ्ञथा॥&lt;br&gt;&#xA;२५६.&lt;br&gt;&#xA;‘‘चित्तकारसुकताव लेखिका, सोभरे सु भमुका पुरे मम।&lt;br&gt;&#xA;ता जराय वलिभिप्पलम्बिता, सच्चवादिवचनं अनञ्ञथा॥&lt;br&gt;&#xA;२५७.&lt;br&gt;&#xA;‘‘भस्सरा सुरुचिरा यथा मणी, नेत्तहेसुमभिनीलमायता।&lt;br&gt;&#xA;ते जरायभिहता न सोभरे, सच्चवादिवचनं अनञ्ञथा॥&lt;br&gt;&#xA;२५८.&lt;br&gt;&#xA;‘‘सण्हतुङ्गसदिसी च नासिका, सोभते सु अभियोब्बनं पति।&lt;br&gt;&#xA;सा जराय उपकूलिता विय, सच्चवादिवचनं अनञ्ञथा॥&lt;br&gt;&#xA;२५९.&lt;br&gt;&#xA;‘‘कङ्कणं व सुकतं सुनिट्ठितं, सोभरे सु मम कण्णपाळियो।&lt;br&gt;&#xA;ता जराय वलिभिप्पलम्बिता, सच्चवादिवचनं अनञ्ञथा॥&lt;br&gt;&#xA;२६०.&lt;br&gt;&#xA;‘‘पत्तलीमकुलवण्णसादिसा, सोभरे सु दन्ता पुरे मम।&lt;br&gt;&#xA;ते जराय खण्डिता चासिता [पीतका (सी॰)], सच्चवादिवचनं अनञ्ञथा॥&lt;br&gt;&#xA;२६१.&lt;br&gt;&#xA;‘‘काननम्हि वनसण्डचारिनी, कोकिलाव मधुरं निकूजिहम्।&lt;br&gt;&#xA;तं जराय खलितं तहिं तहिं, सच्चवादिवचनं अनञ्ञथा॥&lt;br&gt;&#xA;२६२.&lt;br&gt;&#xA;‘‘सण्हकम्बुरिव सुप्पमज्जिता, सोभते सु गीवा पुरे मम।&lt;br&gt;&#xA;सा जराय भग्गा [भञ्जिता (?)] विनामिता, सच्चवादिवचनं अनञ्ञथा॥&lt;br&gt;&#xA;२६३.&lt;br&gt;&#xA;‘‘वट्टपलिघसदिसोपमा उभो, सोभरे सु बाहा पुरे मम।&lt;br&gt;&#xA;ता जराय यथ पाटलिब्बलिता [यथा पाटलिप्पलिता (सी॰ स्या॰ क॰)], सच्चवादिवचनं अनञ्ञथा॥&lt;br&gt;&#xA;२६४.&lt;br&gt;&#xA;‘‘सण्हमुद्दिकसुवण्णमण्डिता, सोभरे सु हत्था पुरे मम।&lt;br&gt;&#xA;ते जराय यथा मूलमूलिका, सच्चवादिवचनं अनञ्ञथा॥&lt;br&gt;&#xA;२६५.&lt;br&gt;&#xA;‘‘पीनवट्टसहितुग्गता उभो, सोभरे [सोभते (अट्ठ॰)] सु थनका पुरे मम।&lt;br&gt;&#xA;थेविकीव लम्बन्ति नोदका, सच्चवादिवचनं अनञ्ञथा॥&lt;br&gt;&#xA;२६६.&lt;br&gt;&#xA;‘‘कञ्चनस्सफलकंव सम्मट्ठं, सोभते सु कायो पुरे मम।&lt;br&gt;&#xA;सो वलीहि सुखुमाहि ओततो, सच्चवादिवचनं अनञ्ञथा॥&lt;br&gt;&#xA;२६७.&lt;br&gt;&#xA;‘‘नागभोगसदिसोपमा उभो, सोभरे सु ऊरू पुरे मम।&lt;br&gt;&#xA;ते जराय यथा वेळुनाळियो, सच्चवादिवचनं अनञ्ञथा॥&lt;br&gt;&#xA;२६८.&lt;br&gt;&#xA;‘‘सण्हनूपुरसुवण्णमण्डिता , सोभरे सु जङ्घा पुरे मम।&lt;br&gt;&#xA;ता जराय तिलदण्डकारिव, सच्चवादिवचनं अनञ्ञथा॥&lt;br&gt;&#xA;२६९.&lt;br&gt;&#xA;‘‘तूलपुण्णसदिसोपमा उभो, सोभरे सु पादा पुरे मम।&lt;br&gt;&#xA;ते जराय फुटिता वलीमता, सच्चवादिवचनं अनञ्ञथा॥&lt;br&gt;&#xA;२७०.&lt;br&gt;&#xA;‘‘एदिसो अहु अयं समुस्सयो, जज्जरो बहुदुक्खानमालयो।&lt;br&gt;&#xA;सोपलेपपतितो जराघरो, सच्चवादिवचनं अनञ्ञथा’’॥&lt;br&gt;&#xA;… अम्बपाली थेरी…।&lt;/p&gt;</description>
    </item>
    <item>
      <title>१४. तिंसनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/14_tiMsanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/14_tiMsanipAto/</guid>
      <description>&lt;p&gt;१४. तिंसनिपातो&lt;/p&gt;&#xA;&lt;h2 id=&#34;१-सभजवकमबवनकथरगथ&#34;&gt;१. सुभाजीवकम्बवनिकाथेरीगाथा&lt;/h2&gt;&#xA;&lt;p&gt;३६८.&lt;br&gt;&#xA;जीवकम्बवनं रम्मं, गच्छन्तिं भिक्खुनिं सुभम्।&lt;br&gt;&#xA;धुत्तको सन्निवारेसि [तं निवारेसि (क॰)], तमेनं अब्रवी सुभा॥&lt;br&gt;&#xA;३६९.&lt;br&gt;&#xA;‘‘किं ते अपराधितं मया, यं मं ओवरियान तिट्ठसि।&lt;br&gt;&#xA;न हि पब्बजिताय आवुसो, पुरिसो सम्फुसनाय कप्पति॥&lt;br&gt;&#xA;३७०.&lt;br&gt;&#xA;‘‘गरुके मम सत्थुसासने, या सिक्खा सुगतेन देसिता।&lt;br&gt;&#xA;परिसुद्धपदं अनङ्गणं, किं मं ओवरियान तिट्ठसि॥&lt;br&gt;&#xA;३७१.&lt;br&gt;&#xA;‘‘आविलचित्तो अनाविलं, सरजो वीतरजं अनङ्गणम्।&lt;br&gt;&#xA;सब्बत्थ विमुत्तमानसं, किं मं ओवरियान तिट्ठसि’’॥&lt;br&gt;&#xA;३७२.&lt;br&gt;&#xA;‘‘दहरा च अपापिका चसि, किं ते पब्बज्जा करिस्सति।&lt;br&gt;&#xA;निक्खिप कासायचीवरं, एहि रमाम सुपुप्फिते [रमामसे पुप्फिते (सी॰ स्या॰)] वने॥&lt;br&gt;&#xA;३७३.&lt;br&gt;&#xA;‘‘मधुरञ्च पवन्ति सब्बसो, कुसुमरजेन समुट्ठिता दुमा।&lt;br&gt;&#xA;पठमवसन्तो सुखो उतु, एहि रमाम सुपुप्फिते वने॥&lt;br&gt;&#xA;३७४.&lt;br&gt;&#xA;‘‘कुसुमितसिखरा च पादपा, अभिगज्जन्तिव मालुतेरिता।&lt;br&gt;&#xA;का तुय्हं रति भविस्सति, यदि एका वनमोगहिस्ससि [वनमोतरिस्ससि (सी॰), वनमोगाहिस्ससि (स्या॰ क॰)]॥&lt;br&gt;&#xA;३७५.&lt;br&gt;&#xA;‘‘वाळमिगसङ्घसेवितं , कुञ्जरमत्तकरेणुलोळितम्।&lt;br&gt;&#xA;असहायिका गन्तुमिच्छसि, रहितं भिंसनकं महावनं॥&lt;br&gt;&#xA;३७६.&lt;br&gt;&#xA;‘‘तपनीयकताव धीतिका, विचरसि चित्तलतेव अच्छरा।&lt;br&gt;&#xA;कासिकसुखुमेहि वग्गुभि, सोभसी सुवसनेहि नूपमे॥&lt;br&gt;&#xA;३७७.&lt;br&gt;&#xA;‘‘अहं तव वसानुगो सियं, यदि विहरेमसे [यदिपि विहरेसि (क॰)] काननन्तरे।&lt;br&gt;&#xA;न हि मत्थि तया पियत्तरो, पाणो किन्नरिमन्दलोचने॥&lt;br&gt;&#xA;३७८.&lt;br&gt;&#xA;‘‘यदि मे वचनं करिस्ससि, सुखिता एहि अगारमावस।&lt;br&gt;&#xA;पासादनिवातवासिनी, परिकम्मं ते करोन्तु नारियो॥&lt;br&gt;&#xA;३७९.&lt;br&gt;&#xA;‘‘कासिकसुखुमानि धारय, अभिरोपेहि [अभिरोहेहि (सी॰)] च मालवण्णकम्।&lt;br&gt;&#xA;कञ्चनमणिमुत्तकं बहुं, विविधं आभरणं करोमि ते॥&lt;br&gt;&#xA;३८०.&lt;br&gt;&#xA;‘‘सुधोतरजपच्छदं सुभं, गोणकतूलिकसन्थतं नवम्।&lt;br&gt;&#xA;अभिरुह सयनं महारहं, चन्दनमण्डितसारगन्धिकम्।&lt;br&gt;&#xA;३८१.&lt;br&gt;&#xA;‘‘उप्पलं चुदका समुग्गतं, यथा तं अमनुस्ससेवितम्।&lt;br&gt;&#xA;एवं त्वं ब्रह्मचारिनी, सकेसङ्गेसु जरं गमिस्ससि’’॥&lt;br&gt;&#xA;३८२.&lt;br&gt;&#xA;‘‘किं ते इध सारसम्मतं, कुणपपूरम्हि सुसानवड्ढने।&lt;br&gt;&#xA;भेदनधम्मे कळेवरे [कलेवरे (सी॰ क॰)], यं दिस्वा विमनो उदिक्खसि’’॥&lt;br&gt;&#xA;३८३.&lt;br&gt;&#xA;‘‘अक्खीनि च तुरियारिव, किन्नरियारिव पब्बतन्तरे।&lt;br&gt;&#xA;तव मे नयनानि दक्खिय, भिय्यो कामरती पवड्ढति॥&lt;br&gt;&#xA;३८४.&lt;br&gt;&#xA;‘‘उप्पलसिखरोपमानि ते, विमले हाटकसन्निभे मुखे।&lt;br&gt;&#xA;तव मे नयनानि दक्खिय [नयनानुदिक्खिय (सी॰)], भिय्यो कामगुणो पवड्ढति॥&lt;br&gt;&#xA;३८५.&lt;br&gt;&#xA;‘‘अपि दूरगता सरम्हसे, आयतपम्हे विसुद्धदस्सने।&lt;br&gt;&#xA;न हि मत्थि तया पियत्तरा, नयना किन्नरिमन्दलोचने’’॥&lt;br&gt;&#xA;३८६.&lt;br&gt;&#xA;‘‘अपथेन पयातुमिच्छसि, चन्दं कीळनकं गवेससि।&lt;br&gt;&#xA;मेरुं लङ्घेतुमिच्छसि, यो त्वं बुद्धसुतं मग्गयसि॥&lt;br&gt;&#xA;३८७.&lt;br&gt;&#xA;‘‘नत्थि हि लोके सदेवके, रागो यत्थपि दानि मे सिया।&lt;br&gt;&#xA;नपि नं जानामि कीरिसो, अथ मग्गेन हतो समूलको॥&lt;br&gt;&#xA;३८८.&lt;br&gt;&#xA;‘‘इङ्गालकुयाव [इङ्घाळखुयाव (स्या॰)] उज्झितो, विसपत्तोरिव अग्गितो कतो [अग्घतो हतो (सी॰)]।&lt;br&gt;&#xA;नपि नं पस्सामि कीरिसो, अथ मग्गेन हतो समूलको॥&lt;br&gt;&#xA;३८९.&lt;br&gt;&#xA;‘‘यस्सा सिया अपच्चवेक्खितं, सत्था वा अनुपासितो सिया।&lt;br&gt;&#xA;त्वं तादिसिकं पलोभय, जानन्तिं सो इमं विहञ्ञसि॥&lt;br&gt;&#xA;३९०.&lt;br&gt;&#xA;‘‘मय्हञ्हि अक्कुट्ठवन्दिते, सुखदुक्खे च सती उपट्ठिता।&lt;br&gt;&#xA;सङ्खतमसुभन्ति जानिय, सब्बत्थेव मनो न लिम्पति॥&lt;br&gt;&#xA;३९१.&lt;br&gt;&#xA;‘‘साहं सुगतस्स साविका, मग्गट्ठङ्गिकयानयायिनी।&lt;br&gt;&#xA;उद्धटसल्ला अनासवा, सुञ्ञागारगता रमामहं॥&lt;br&gt;&#xA;३९२.&lt;br&gt;&#xA;‘‘दिट्ठा हि मया सुचित्तिता, सोम्भा दारुकपिल्लकानि वा।&lt;br&gt;&#xA;तन्तीहि च खीलकेहि च, विनिबद्धा विविधं पनच्चका॥&lt;br&gt;&#xA;३९३.&lt;br&gt;&#xA;‘‘तम्हुद्धटे तन्तिखीलके, विस्सट्ठे विकले परिक्रिते [परिपक्खीते (सी॰), परिपक्कते (स्या॰)]।&lt;br&gt;&#xA;न विन्देय्य खण्डसो कते, किम्हि तत्थ मनं निवेसये॥&lt;br&gt;&#xA;३९४.&lt;br&gt;&#xA;‘‘तथूपमा देहकानि मं, तेहि धम्मेहि विना न वत्तन्ति।&lt;br&gt;&#xA;धम्मेहि विना न वत्तति, किम्हि तत्थ मनं निवेसये॥&lt;br&gt;&#xA;३९५.&lt;br&gt;&#xA;‘‘यथा हरितालेन मक्खितं, अद्दस चित्तिकं भित्तिया कतम्।&lt;br&gt;&#xA;तम्हि ते विपरीतदस्सनं, सञ्ञा मानुसिका निरत्थिका॥&lt;br&gt;&#xA;३९६.&lt;br&gt;&#xA;‘‘मायं विय अग्गतो कतं, सुपिनन्तेव सुवण्णपादपम्।&lt;br&gt;&#xA;उपगच्छसि अन्ध रित्तकं, जनमज्झेरिव रुप्परूपकं [रूपरूपकं (क॰)]॥&lt;br&gt;&#xA;३९७.&lt;br&gt;&#xA;‘‘वट्टनिरिव कोटरोहिता, मज्झे पुब्बुळका सअस्सुका।&lt;br&gt;&#xA;पीळकोळिका चेत्थ जायति, विविधा चक्खुविधा च पिण्डिता’’॥&lt;br&gt;&#xA;३९८.&lt;br&gt;&#xA;उप्पाटिय चारुदस्सना, न च पज्जित्थ असङ्गमानसा।&lt;br&gt;&#xA;‘‘हन्द ते चक्खुं हरस्सु तं’’, तस्स नरस्स अदासि तावदे॥&lt;br&gt;&#xA;३९९.&lt;br&gt;&#xA;तस्स च विरमासि तावदे, रागो तत्थ खमापयी च नम्।&lt;br&gt;&#xA;‘‘सोत्थि सिया ब्रह्मचारिनी, न पुनो एदिसकं भविस्सति’’॥&lt;br&gt;&#xA;४००.&lt;br&gt;&#xA;‘‘आसादिय [आहनिय (स्या॰ क॰)] एदिसं जनं, अग्गिं पज्जलितं व लिङ्गिय।&lt;br&gt;&#xA;गण्हिय आसीविसं विय, अपि नु सोत्थि सिया खमेहि नो’’॥&lt;br&gt;&#xA;४०१.&lt;br&gt;&#xA;मुत्ता च ततो सा भिक्खुनी, अगमी बुद्धवरस्स सन्तिकम्।&lt;br&gt;&#xA;पस्सिय वरपुञ्ञलक्खणं, चक्खु आसि यथा पुराणकन्ति॥&lt;br&gt;&#xA;… सुभा जीवकम्बवनिका थेरी…।&lt;br&gt;&#xA;तिंसनिपातो निट्ठितो।&lt;/p&gt;</description>
    </item>
    <item>
      <title>१५. चत्तालीसनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/15_chattAlIsanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/15_chattAlIsanipAto/</guid>
      <description>&lt;p&gt;१५. चत्तालीसनिपातो&lt;/p&gt;&#xA;&lt;h2 id=&#34;१-इसदसथरगथ&#34;&gt;१. इसिदासीथेरीगाथा&lt;/h2&gt;&#xA;&lt;p&gt;४०२.&lt;br&gt;&#xA;नगरम्हि कुसुमनामे, पाटलिपुत्तम्हि पथविया मण्डे।&lt;br&gt;&#xA;सक्यकुलकुलीनायो, द्वे भिक्खुनियो हि गुणवतियो॥&lt;br&gt;&#xA;४०३.&lt;br&gt;&#xA;इसिदासी तत्थ एका, दुतिया बोधीति सीलसम्पन्ना च।&lt;br&gt;&#xA;झानज्झायनरतायो, बहुस्सुतायो धुतकिलेसायो॥&lt;br&gt;&#xA;४०४.&lt;br&gt;&#xA;ता पिण्डाय चरित्वा, भत्तत्थं [भत्तत्तं (सी॰)] करिय धोतपत्तायो।&lt;br&gt;&#xA;रहितम्हि सुखनिसिन्ना, इमा गिरा अब्भुदीरेसुं॥&lt;br&gt;&#xA;४०५.&lt;br&gt;&#xA;‘‘पासादिकासि अय्ये, इसिदासि वयोपि ते अपरिहीनो।&lt;br&gt;&#xA;किं दिस्वान ब्यालिकं, अथासि नेक्खम्ममनुयुत्ता’’॥&lt;br&gt;&#xA;४०६.&lt;br&gt;&#xA;एवमनुयुञ्जियमाना सा, रहिते धम्मदेसनाकुसला।&lt;br&gt;&#xA;इसिदासी वचनमब्रवि, ‘‘सुण बोधि यथाम्हि पब्बजिता॥&lt;br&gt;&#xA;४०७.&lt;br&gt;&#xA;‘‘उज्जेनिया पुरवरे, मय्हं पिता सीलसंवुतो सेट्ठि।&lt;br&gt;&#xA;तस्सम्हि एकधीता, पिया मनापा च दयिता च॥&lt;br&gt;&#xA;४०८.&lt;br&gt;&#xA;‘‘अथ मे साकेततो वरका, आगच्छुमुत्तमकुलीना।&lt;br&gt;&#xA;सेट्ठी पहूतरतनो, तस्स ममं सुण्हमदासि तातो॥&lt;br&gt;&#xA;४०९.&lt;br&gt;&#xA;‘‘सस्सुया सस्सुरस्स च, सायं पातं पणाममुपगम्म।&lt;br&gt;&#xA;सिरसा करोमि पादे, वन्दामि यथाम्हि अनुसिट्ठा॥&lt;br&gt;&#xA;४१०.&lt;br&gt;&#xA;‘‘या मय्हं सामिकस्स, भगिनियो भातुनो परिजनो वा।&lt;br&gt;&#xA;तमेकवरकम्पि दिस्वा, उब्बिग्गा आसनं देमि॥&lt;br&gt;&#xA;४११.&lt;br&gt;&#xA;‘‘अन्नेन च पानेन च, खज्जेन च यञ्च तत्थ सन्निहितम्।&lt;br&gt;&#xA;छादेमि उपनयामि च, देमि च यं यस्स पतिरूपं॥&lt;br&gt;&#xA;४१२.&lt;br&gt;&#xA;‘‘कालेन उपट्ठहित्वा [उट्ठहित्वा (स्या॰ क॰), उपट्ठहितुं (?)], घरं समुपगमामि उम्मारे।&lt;br&gt;&#xA;धोवन्ती हत्थपादे, पञ्जलिका सामिकमुपेमि॥&lt;br&gt;&#xA;४१३.&lt;br&gt;&#xA;‘‘कोच्छं पसादं अञ्जनिञ्च, आदासकञ्च गण्हित्वा।&lt;br&gt;&#xA;परिकम्मकारिका विय, सयमेव पतिं विभूसेमि॥&lt;br&gt;&#xA;४१४.&lt;br&gt;&#xA;‘‘सयमेव ओदनं साधयामि, सयमेव भाजनं धोवन्ती।&lt;br&gt;&#xA;माताव एकपुत्तकं, तथा [तदा (सी॰)] भत्तारं परिचरामि॥&lt;br&gt;&#xA;४१५.&lt;br&gt;&#xA;‘‘एवं मं भत्तिकतं, अनुरत्तं कारिकं निहतमानम्।&lt;br&gt;&#xA;उट्ठायिकं [उट्ठाहिकं (क॰)] अनलसं, सीलवतिं दुस्सते भत्ता॥&lt;br&gt;&#xA;४१६.&lt;br&gt;&#xA;‘‘सो मातरञ्च पितरञ्च, भणति ‘आपुच्छहं गमिस्सामि।&lt;br&gt;&#xA;इसिदासिया न सह वच्छं, एकागारेहं [एकघरेप’हं (?)] सह वत्थुं’॥&lt;br&gt;&#xA;४१७.&lt;br&gt;&#xA;‘‘‘मा एवं पुत्त अवच, इसिदासी पण्डिता परिब्यत्ता।&lt;br&gt;&#xA;उट्ठायिका अनलसा, किं तुय्हं न रोचते पुत्त’॥&lt;br&gt;&#xA;४१८.&lt;br&gt;&#xA;‘‘‘न च मे हिंसति किञ्चि, न चहं इसिदासिया सह वच्छम्।&lt;br&gt;&#xA;देस्साव मे अलं मे, अपुच्छाहं [आपुच्छाहं (स्या॰), आपुच्छहं-नापुच्छहं (?)] गमिस्सामि’॥&lt;br&gt;&#xA;४१९.&lt;br&gt;&#xA;‘‘तस्स वचनं सुणित्वा, सस्सु ससुरो च मं अपुच्छिंसु।&lt;br&gt;&#xA;‘किस्स [किंस (?)] तया अपरद्धं, भण विस्सट्ठा यथाभूतं’॥&lt;br&gt;&#xA;४२०.&lt;br&gt;&#xA;‘‘‘नपिहं अपरज्झं किञ्चि, नपि हिंसेमि न भणामि दुब्बचनम्।&lt;br&gt;&#xA;किं सक्का कातुय्ये, यं मं विद्देस्सते भत्ता’॥&lt;br&gt;&#xA;४२१.&lt;br&gt;&#xA;‘‘ते मं पितुघरं पटिनयिंसु, विमना दुखेन अधिभूता।&lt;br&gt;&#xA;‘पुत्तमनुरक्खमाना, जिताम्हसे रूपिनिं लक्खिं’॥&lt;br&gt;&#xA;४२२.&lt;br&gt;&#xA;‘‘अथ मं अदासि तातो, अड्ढस्स घरम्हि दुतियकुलिकस्स।&lt;br&gt;&#xA;ततो उपड्ढसुङ्केन, येन मं विन्दथ सेट्ठि॥&lt;br&gt;&#xA;४२३.&lt;br&gt;&#xA;‘‘तस्सपि घरम्हि मासं, अवसिं अथ सोपि मं पटिच्छरयि [पटिच्छसि (सी॰ क॰), पटिच्छति (स्या॰), पटिच्छरति (क॰)]।&lt;br&gt;&#xA;दासीव उपट्ठहन्तिं, अदूसिकं सीलसम्पन्नं॥&lt;br&gt;&#xA;४२४.&lt;br&gt;&#xA;‘‘भिक्खाय च विचरन्तं, दमकं दन्तं मे पिता भणति।&lt;br&gt;&#xA;‘होहिसि [सोहिसि (सब्बत्थ)] मे जामाता, निक्खिप पोट्ठिञ्च [पोन्तिं (सी॰ स्या॰)] घटिकञ्च’॥&lt;br&gt;&#xA;४२५.&lt;br&gt;&#xA;‘‘सोपि वसित्वा पक्खं [पक्कमथ (सी॰)], अथ तातं भणति ‘देहि मे पोट्ठिम्।&lt;br&gt;&#xA;घटिकञ्च मल्लकञ्च, पुनपि भिक्खं चरिस्सामि’॥&lt;br&gt;&#xA;४२६.&lt;br&gt;&#xA;‘‘अथ नं भणती तातो, अम्मा सब्बो च मे ञातिगणवग्गो।&lt;br&gt;&#xA;‘किं ते न कीरति इध, भण खिप्पं तं ते करिहि’ति॥&lt;br&gt;&#xA;४२७.&lt;br&gt;&#xA;‘‘एवं भणितो भणति, ‘यदि मे अत्ता सक्कोति अलं मय्हम्।&lt;br&gt;&#xA;इसिदासिया न सह वच्छं, एकघरेहं सह वत्थुं’॥&lt;br&gt;&#xA;४२८.&lt;br&gt;&#xA;‘‘विस्सज्जितो गतो सो, अहम्पि एकाकिनी विचिन्तेमि।&lt;br&gt;&#xA;‘आपुच्छितून गच्छं, मरितुये [मरिताये (सी॰), मरितुं (स्या॰)] वा पब्बजिस्सं वा’॥&lt;br&gt;&#xA;४२९.&lt;br&gt;&#xA;‘‘अथ अय्या जिनदत्ता, आगच्छी गोचराय चरमाना।&lt;br&gt;&#xA;तातकुलं विनयधरी, बहुस्सुता सीलसम्पन्ना॥&lt;br&gt;&#xA;४३०.&lt;br&gt;&#xA;‘‘तं दिस्वान अम्हाकं, उट्ठायासनं तस्सा पञ्ञापयिम्।&lt;br&gt;&#xA;निसिन्नाय च पादे, वन्दित्वा भोजनमदासिं॥&lt;br&gt;&#xA;४३१.&lt;br&gt;&#xA;‘‘अन्नेन च पानेन च, खज्जेन च यञ्च तत्थ सन्निहितम्।&lt;br&gt;&#xA;सन्तप्पयित्वा अवचं, ‘अय्ये इच्छामि पब्बजितुं’॥&lt;br&gt;&#xA;४३२.&lt;br&gt;&#xA;‘‘अथ मं भणती तातो, ‘इधेव पुत्तक [पुत्तिके (स्या॰ क॰)] चराहि त्वं धम्मम्।&lt;br&gt;&#xA;अन्नेन च पानेन च, तप्पय समणे द्विजाती च’॥&lt;br&gt;&#xA;४३३.&lt;br&gt;&#xA;‘‘अथहं भणामि तातं, रोदन्ती अञ्जलिं पणामेत्वा।&lt;br&gt;&#xA;‘पापञ्हि मया पकतं, कम्मं तं निज्जरेस्सामि’॥&lt;br&gt;&#xA;४३४.&lt;br&gt;&#xA;‘‘अथ मं भणती तातो, ‘पापुण बोधिञ्च अग्गधम्मञ्च।&lt;br&gt;&#xA;निब्बानञ्च लभस्सु, यं सच्छिकरी द्विपदसेट्ठो’॥&lt;br&gt;&#xA;४३५.&lt;br&gt;&#xA;‘‘मातापितू अभिवादयित्वा, सब्बञ्च ञातिगणवग्गम्।&lt;br&gt;&#xA;सत्ताहं पब्बजिता, तिस्सो विज्जा अफस्सयिं॥&lt;br&gt;&#xA;४३६.&lt;br&gt;&#xA;‘‘जानामि अत्तनो सत्त, जातियो यस्सयं फलविपाको।&lt;br&gt;&#xA;तं तव आचिक्खिस्सं, तं एकमना निसामेहि॥&lt;br&gt;&#xA;४३७.&lt;br&gt;&#xA;‘‘नगरम्हि एरकच्छे [एरककच्छे (स्या॰ क॰)], सुवण्णकारो अहं पहूतधनो।&lt;br&gt;&#xA;योब्बनमदेन मत्तो सो, परदारं असेविहं॥&lt;br&gt;&#xA;४३८.&lt;br&gt;&#xA;‘‘सोहं ततो चवित्वा, निरयम्हि अपच्चिसं चिरम्।&lt;br&gt;&#xA;पक्को ततो च उट्ठहित्वा, मक्कटिया कुच्छिमोक्कमिं॥&lt;br&gt;&#xA;४३९.&lt;br&gt;&#xA;‘‘सत्ताहजातकं मं, महाकपि यूथपो निल्लच्छेसि।&lt;br&gt;&#xA;तस्सेतं कम्मफलं, यथापि गन्त्वान परदारं॥&lt;br&gt;&#xA;४४०.&lt;br&gt;&#xA;‘‘सोहं ततो चवित्वा, कालं करित्वा सिन्धवारञ्ञे।&lt;br&gt;&#xA;काणाय च खञ्जाय च, एळकिया कुच्छिमोक्कमिं॥&lt;br&gt;&#xA;४४१.&lt;br&gt;&#xA;‘‘द्वादस वस्सानि अहं, निल्लच्छितो दारके परिवहित्वा।&lt;br&gt;&#xA;किमिनावट्टो अकल्लो, यथापि गन्त्वान परदारं॥&lt;br&gt;&#xA;४४२.&lt;br&gt;&#xA;‘‘सोहं ततो चवित्वा, गोवाणिजकस्स गाविया जातो।&lt;br&gt;&#xA;वच्छो लाखातम्बो, निल्लच्छितो द्वादसे मासे॥&lt;br&gt;&#xA;४४३.&lt;br&gt;&#xA;‘‘वोढून [ते पुन (स्या॰ क॰), वोधुन (क॰ अट्ठ॰)] नङ्गलमहं, सकटञ्च धारयामि।&lt;br&gt;&#xA;अन्धोवट्टो अकल्लो, यथापि गन्त्वान परदारं॥&lt;br&gt;&#xA;४४४.&lt;br&gt;&#xA;‘‘सोहं ततो चवित्वा, वीथिया दासिया घरे जातो।&lt;br&gt;&#xA;नेव महिला न पुरिसो, यथापि गन्त्वान परदारं॥&lt;br&gt;&#xA;४४५.&lt;br&gt;&#xA;‘‘तिंसतिवस्सम्हि मतो, साकटिककुलम्हि दारिका जाता।&lt;br&gt;&#xA;कपणम्हि अप्पभोगे, धनिक [अणिक (अट्ठ॰), तंसंवण्णनायम्पि अत्थयुत्ति गवेसितब्बा] पुरिसपातबहुलम्हि॥&lt;br&gt;&#xA;४४६.&lt;br&gt;&#xA;‘‘तं मं ततो सत्थवाहो, उस्सन्नाय विपुलाय वड्ढिया।&lt;br&gt;&#xA;ओकड्ढति विलपन्तिं, अच्छिन्दित्वा कुलघरस्मा॥&lt;br&gt;&#xA;४४७.&lt;br&gt;&#xA;‘‘अथ सोळसमे वस्से, दिस्वा मं पत्तयोब्बनं कञ्ञम्।&lt;br&gt;&#xA;ओरुन्धतस्स पुत्तो, गिरिदासो नाम नामेन॥&lt;br&gt;&#xA;४४८.&lt;br&gt;&#xA;‘‘तस्सपि अञ्ञा भरिया, सीलवती गुणवती यसवती च।&lt;br&gt;&#xA;अनुरत्ता [अनुवत्ता (क॰)] भत्तारं, तस्साहं [तस्स तं (?)] विद्देसनमकासिं॥&lt;br&gt;&#xA;४४९.&lt;br&gt;&#xA;‘‘तस्सेतं कम्मफलं, यं मं अपकीरितून गच्छन्ति।&lt;br&gt;&#xA;दासीव उपट्ठहन्तिं, तस्सपि अन्तो कतो मया’’ति॥&lt;br&gt;&#xA;… इसिदासी थेरी…।&lt;br&gt;&#xA;चत्तालीसनिपातो निट्ठितो।&lt;/p&gt;</description>
    </item>
    <item>
      <title>१६. महानिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/16_mahAnipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/09_therIgAthApALi/16_mahAnipAto/</guid>
      <description>&lt;p&gt;१६. महानिपातो&lt;/p&gt;&#xA;&lt;h2 id=&#34;१-समधथरगथ&#34;&gt;१. सुमेधाथेरीगाथा&lt;/h2&gt;&#xA;&lt;p&gt;४५०.&lt;br&gt;&#xA;मन्तावतिया नगरे, रञ्ञो कोञ्चस्स अग्गमहेसिया।&lt;br&gt;&#xA;धीता आसिं सुमेधा, पसादिता सासनकरेहि॥&lt;br&gt;&#xA;४५१.&lt;br&gt;&#xA;सीलवती चित्तकथा, बहुस्सुता बुद्धसासने विनीता।&lt;br&gt;&#xA;मातापितरो उपगम्म, भणति ‘‘उभयो निसामेथ॥&lt;br&gt;&#xA;४५२.&lt;br&gt;&#xA;‘‘निब्बानाभिरताहं, असस्सतं भवगतं यदिपि दिब्बम्।&lt;br&gt;&#xA;किमङ्गं पन [किमङ्ग पन (सी॰ स्या॰), किं पन (?)] तुच्छा कामा, अप्पस्सादा बहुविघाता॥&lt;br&gt;&#xA;४५३.&lt;br&gt;&#xA;‘‘कामा कटुका आसीविसूपमा, येसु मुच्छिता बाला।&lt;br&gt;&#xA;ते दीघरत्तं निरये, समप्पिता हञ्ञन्ते दुक्खिता [हञ्ञरे दुखिता (?)]॥&lt;br&gt;&#xA;४५४.&lt;br&gt;&#xA;‘‘सोचन्ति पापकम्मा, विनिपाते पापवद्धिनो सदा।&lt;br&gt;&#xA;कायेन च वाचाय च, मनसा च असंवुता बाला॥&lt;br&gt;&#xA;४५५.&lt;br&gt;&#xA;‘‘बाला ते दुप्पञ्ञा, अचेतना दुक्खसमुदयोरुद्धा।&lt;br&gt;&#xA;देसन्ते अजानन्ता, न बुज्झरे अरियसच्चानि॥&lt;br&gt;&#xA;४५६.&lt;br&gt;&#xA;‘‘सच्चानि अम्म बुद्धवरदेसितानि, ते बहुतरा अजानन्ता ये।&lt;br&gt;&#xA;अभिनन्दन्ति भवगतं, पिहेन्ति देवेसु उपपत्तिं॥&lt;br&gt;&#xA;४५७.&lt;br&gt;&#xA;‘‘देवेसुपि उपपत्ति, असस्सता भवगते अनिच्चम्हि।&lt;br&gt;&#xA;न च सन्तसन्ति बाला, पुनप्पुनं जायितब्बस्स॥&lt;br&gt;&#xA;४५८.&lt;br&gt;&#xA;‘‘चत्तारो विनिपाता, दुवे [द्वे (सब्बत्थ)] च गतियो कथञ्चि लब्भन्ति।&lt;br&gt;&#xA;न च विनिपातगतानं, पब्बज्जा अत्थि निरयेसु॥&lt;br&gt;&#xA;४५९.&lt;br&gt;&#xA;‘‘अनुजानाथ मं उभयो, पब्बजितुं दसबलस्स पावचने।&lt;br&gt;&#xA;अप्पोस्सुक्का घटिस्सं, जातिमरणप्पहानाय॥&lt;br&gt;&#xA;४६०.&lt;br&gt;&#xA;‘‘किं भवगते [भवगतेन (स्या॰)] अभिनन्दितेन, कायकलिना असारेन।&lt;br&gt;&#xA;भवतण्हाय निरोधा, अनुजानाथ पब्बजिस्सामि॥&lt;br&gt;&#xA;४६१.&lt;br&gt;&#xA;‘‘बुद्धानं उप्पादो विवज्जितो, अक्खणो खणो लद्धो।&lt;br&gt;&#xA;सीलानि ब्रह्मचरियं, यावजीवं न दूसेय्यं’’॥&lt;br&gt;&#xA;४६२.&lt;br&gt;&#xA;एवं भणति सुमेधा, मातापितरो ‘‘न ताव आहारम्।&lt;br&gt;&#xA;आहरिस्सं [आहरियामि (सी॰), आहारिसं (?)] गहट्ठा, मरणवसं गताव हेस्सामि’’॥&lt;br&gt;&#xA;४६३.&lt;br&gt;&#xA;माता दुक्खिता रोदति पिता च, अस्सा सब्बसो समभिहतो।&lt;br&gt;&#xA;घटेन्ति सञ्ञापेतुं, पासादतले छमापतितं॥&lt;br&gt;&#xA;४६४.&lt;br&gt;&#xA;‘‘उट्ठेहि पुत्तक किं सोचितेन, दिन्नासि वारणवतिम्हि।&lt;br&gt;&#xA;राजा अनीकरत्तो [अणीकदत्तो (सी॰ स्या॰)], अभिरूपो तस्स त्वं दिन्ना॥&lt;br&gt;&#xA;४६५.&lt;br&gt;&#xA;‘‘अग्गमहेसी भविस्ससि, अनिकरत्तस्स राजिनो भरिया।&lt;br&gt;&#xA;सीलानि ब्रह्मचरियं, पब्बज्जा दुक्करा पुत्तक॥&lt;br&gt;&#xA;४६६.&lt;br&gt;&#xA;‘‘रज्जे आणाधनमिस्सरियं, भोगा सुखा दहरिकासि।&lt;br&gt;&#xA;भुञ्जाहि कामभोगे, वारेय्यं होतु ते पुत्त’’॥&lt;br&gt;&#xA;४६७.&lt;br&gt;&#xA;अथ ने भणति सुमेधा, ‘‘मा एदिसिकानि भवगतमसारम्।&lt;br&gt;&#xA;पब्बज्जा वा होहिति, मरणं वा मे न चेव वारेय्यं॥&lt;br&gt;&#xA;४६८.&lt;br&gt;&#xA;‘‘किमिव पूतिकायमसुचिं, सवनगन्धं भयानकं कुणपम्।&lt;br&gt;&#xA;अभिसंविसेय्यं भस्तं, असकिं पग्घरितं असुचिपुण्णं॥&lt;br&gt;&#xA;४६९.&lt;br&gt;&#xA;‘‘किमिव ताहं जानन्ती, विकुलकं मंससोणितुपलित्तम्।&lt;br&gt;&#xA;किमिकुलालयं सकुणभत्तं, कळेवरं किस्स दिय्यति॥&lt;br&gt;&#xA;४७०.&lt;br&gt;&#xA;‘‘निब्बुय्हति सुसानं, अचिरं कायो अपेतविञ्ञाणो।&lt;br&gt;&#xA;छुद्धो [छड्डितो (स्या॰), छुट्ठो (क॰)] कळिङ्गरं विय, जिगुच्छमानेहि ञातीहि॥&lt;br&gt;&#xA;४७१.&lt;br&gt;&#xA;‘‘छुद्धून [छड्डून (स्या॰), छुट्ठून (क॰)] नं सुसाने, परभत्तं न्हायन्ति [न्हायरे (?)] जिगुच्छन्ता।&lt;br&gt;&#xA;नियका मातापितरो, किं पन साधारणा जनता॥&lt;br&gt;&#xA;४७२.&lt;br&gt;&#xA;‘‘अज्झोसिता असारे, कळेवरे अट्ठिन्हारुसङ्घाते।&lt;br&gt;&#xA;खेळस्सुच्चारस्सव, परिपुण्णे [खेळस्सुच्चारपस्सवपरिपुण्णे (सी॰)] पूतिकायम्हि॥&lt;br&gt;&#xA;४७३.&lt;br&gt;&#xA;‘‘यो नं विनिब्भुजित्वा, अब्भन्तरमस्स बाहिरं कयिरा ।&lt;br&gt;&#xA;गन्धस्स असहमाना, सकापि माता जिगुच्छेय्य॥&lt;br&gt;&#xA;४७४.&lt;br&gt;&#xA;‘‘खन्धधातुआयतनं, सङ्खतं जातिमूलकं दुक्खम्।&lt;br&gt;&#xA;योनिसो अनुविचिनन्ती, वारेय्यं किस्स इच्छेय्यं॥&lt;br&gt;&#xA;४७५.&lt;br&gt;&#xA;‘‘दिवसे दिवसे तिसत्ति, सतानि नवनवा पतेय्युं कायम्हि।&lt;br&gt;&#xA;वस्ससतम्पि च घातो, सेय्यो दुक्खस्स चेवं खयो॥&lt;br&gt;&#xA;४७६.&lt;br&gt;&#xA;‘‘अज्झुपगच्छे घातं, यो विञ्ञायेवं सत्थुनो वचनम्।&lt;br&gt;&#xA;‘दीघो तेसं [वो (क॰)] संसारो, पुनप्पुनं हञ्ञमानानं’॥&lt;br&gt;&#xA;४७७.&lt;br&gt;&#xA;‘‘देवेसु मनुस्सेसु च, तिरच्छानयोनिया असुरकाये।&lt;br&gt;&#xA;पेतेसु च निरयेसु च, अपरिमिता दिस्सरे घाता॥&lt;br&gt;&#xA;४७८.&lt;br&gt;&#xA;‘‘घाता निरयेसु बहू, विनिपातगतस्स पीळियमानस्स [किलिस्समानस्स (स्या॰ क॰)]।&lt;br&gt;&#xA;देवेसुपि अत्ताणं, निब्बानसुखा परं नत्थि॥&lt;br&gt;&#xA;४७९.&lt;br&gt;&#xA;‘‘पत्ता ते निब्बानं, ये युत्ता दसबलस्स पावचने।&lt;br&gt;&#xA;अप्पोस्सुक्का घटेन्ति, जातिमरणप्पहानाय॥&lt;br&gt;&#xA;४८०.&lt;br&gt;&#xA;‘‘अज्जेव तातभिनिक्खमिस्सं, भोगेहि किं असारेहि।&lt;br&gt;&#xA;निब्बिन्ना मे कामा, वन्तसमा तालवत्थुकता’’॥&lt;br&gt;&#xA;४८१.&lt;br&gt;&#xA;सा चेवं भणति पितरमनीकरत्तो च यस्स सा दिन्ना।&lt;br&gt;&#xA;उपयासि वारणवते, वारेय्यमुपट्ठिते काले॥&lt;br&gt;&#xA;४८२.&lt;br&gt;&#xA;अथ असितनिचितमुदुके, केसे खग्गेन छिन्दिय सुमेधा।&lt;br&gt;&#xA;पासादं पिदहित्वा [पिधेत्वा (सी॰ स्या॰), पिधित्वा (क॰)], पठमज्झानं समापज्जि॥&lt;br&gt;&#xA;४८३.&lt;br&gt;&#xA;सा च तहिं समापन्ना, अनीकरत्तो च आगतो नगरम्।&lt;br&gt;&#xA;पासादे च [पासादेव (सी॰ स्या॰)] सुमेधा, अनिच्चसञ्ञं [अनिच्चसञ्ञा (सब्बत्थ)] सुभावेति॥&lt;br&gt;&#xA;४८४.&lt;br&gt;&#xA;सा च मनसि करोति, अनीकरत्तो च आरुही तुरितम्।&lt;br&gt;&#xA;मणिकनकभूसितङ्गो, कतञ्जली याचति सुमेधं॥&lt;br&gt;&#xA;४८५.&lt;br&gt;&#xA;‘‘रज्जे आणाधनमिस्सरियं, भोगा सुखा दहरिकासि।&lt;br&gt;&#xA;भुञ्जाहि कामभोगे, कामसुखा दुल्लभा लोके॥&lt;br&gt;&#xA;४८६.&lt;br&gt;&#xA;‘‘निस्सट्ठं ते रज्जं, भोगे भुञ्जस्सु देहि दानानि।&lt;br&gt;&#xA;मा दुम्मना अहोसि, मातापितरो ते दुक्खिता’’ [मातापितरो च ते दुखिता (?)]॥&lt;br&gt;&#xA;४८७.&lt;br&gt;&#xA;तं तं भणति सुमेधा, कामेहि अनत्थिका विगतमोहा।&lt;br&gt;&#xA;‘‘मा कामे अभिनन्दि, कामेस्वादीनवं पस्स॥&lt;br&gt;&#xA;४८८.&lt;br&gt;&#xA;‘‘चातुद्दीपो राजा मन्धाता, आसि कामभोगिन मग्गो।&lt;br&gt;&#xA;अतित्तो कालङ्कतो, न चस्स परिपूरिता इच्छा॥&lt;br&gt;&#xA;४८९.&lt;br&gt;&#xA;‘‘सत्त रतनानि वस्सेय्य, वुट्ठिमा दसदिसा समन्तेन।&lt;br&gt;&#xA;न चत्थि तित्ति कामानं, अतित्ताव मरन्ति नरा॥&lt;br&gt;&#xA;४९०.&lt;br&gt;&#xA;‘‘असिसूनूपमा कामा, कामा सप्पसिरोपमा।&lt;br&gt;&#xA;उक्कोपमा अनुदहन्ति, अट्ठिकङ्कल [कङ्खल (सी॰)] सन्निभा॥&lt;br&gt;&#xA;४९१.&lt;br&gt;&#xA;‘‘अनिच्चा अद्धुवा कामा, बहुदुक्खा महाविसा।&lt;br&gt;&#xA;अयोगुळोव सन्तत्तो, अघमूला दुखप्फला॥&lt;br&gt;&#xA;४९२.&lt;br&gt;&#xA;‘‘रुक्खप्फलूपमा कामा, मंसपेसूपमा दुखा।&lt;br&gt;&#xA;सुपिनोपमा वञ्चनिया, कामा याचितकूपमा॥&lt;br&gt;&#xA;४९३.&lt;br&gt;&#xA;‘‘सत्तिसूलूपमा कामा, रोगो गण्डो अघं निघम्।&lt;br&gt;&#xA;अङ्गारकासुसदिसा, अघमूलं भयं वधो॥&lt;br&gt;&#xA;४९४.&lt;br&gt;&#xA;‘‘एवं बहुदुक्खा कामा, अक्खाता अन्तरायिका।&lt;br&gt;&#xA;गच्छथ न मे भगवते, विस्सासो अत्थि अत्तनो॥&lt;br&gt;&#xA;४९५.&lt;br&gt;&#xA;‘‘किं मम परो करिस्सति, अत्तनो सीसम्हि डय्हमानम्हि।&lt;br&gt;&#xA;अनुबन्धे जरामरणे, तस्स घाताय घटितब्बं’’॥&lt;br&gt;&#xA;४९६.&lt;br&gt;&#xA;द्वारं अपापुरित्वानहं [अवापुरित्वाहं (सी॰)], मातापितरो अनीकरत्तञ्च।&lt;br&gt;&#xA;दिस्वान छमं निसिन्ने, रोदन्ते इदमवोचं॥&lt;br&gt;&#xA;४९७.&lt;br&gt;&#xA;‘‘दीघो बालानं संसारो, पुनप्पुनञ्च रोदतम्।&lt;br&gt;&#xA;अनमतग्गे पितु मरणे, भातु वधे अत्तनो च वधे॥&lt;br&gt;&#xA;४९८.&lt;br&gt;&#xA;‘‘अस्सु थञ्ञं रुधिरं, संसारं अनमतग्गतो सरथ।&lt;br&gt;&#xA;सत्तानं संसरतं, सराहि अट्ठीनञ्च सन्निचयं॥&lt;br&gt;&#xA;४९९.&lt;br&gt;&#xA;‘‘सर चतुरोदधी [सरस्सु चतुरो उदधी (?)], उपनीते अस्सुथञ्ञरुधिरम्हि।&lt;br&gt;&#xA;सर एककप्पमट्ठीनं, सञ्चयं विपुलेन समं॥&lt;br&gt;&#xA;५००.&lt;br&gt;&#xA;‘‘अनमतग्गे संसरतो, महिं [महामहिं (?)] जम्बुदीपमुपनीतम्।&lt;br&gt;&#xA;कोलट्ठिमत्तगुळिका, माता मातुस्वेव नप्पहोन्ति॥&lt;br&gt;&#xA;५०१.&lt;br&gt;&#xA;‘‘तिणकट्ठसाखापलासं [सर तिणकट्ठसाखापलासं (सी॰)], उपनीतं अनमतग्गतो सर।&lt;br&gt;&#xA;चतुरङ्गुलिका घटिका, पितुपितुस्वेव नप्पहोन्ति॥&lt;br&gt;&#xA;५०२.&lt;br&gt;&#xA;‘‘सर काणकच्छपं पुब्बसमुद्दे, अपरतो च युगछिद्दम्।&lt;br&gt;&#xA;सिरं [सर (सी॰)] तस्स च पटिमुक्कं, मनुस्सलाभम्हि ओपम्मं॥&lt;br&gt;&#xA;५०३.&lt;br&gt;&#xA;‘‘सर रूपं फेणपिण्डोपमस्स, कायकलिनो असारस्स।&lt;br&gt;&#xA;खन्धे पस्स अनिच्चे, सराहि निरये बहुविघाते॥&lt;br&gt;&#xA;५०४.&lt;br&gt;&#xA;‘‘सर कटसिं वड्ढेन्ते, पुनप्पुनं तासु तासु जातीसु।&lt;br&gt;&#xA;सर कुम्भीलभयानि च, सराहि चत्तारि सच्चानि॥&lt;br&gt;&#xA;५०५.&lt;br&gt;&#xA;‘‘अमतम्हि विज्जमाने, किं तव पञ्चकटुकेन पीतेन।&lt;br&gt;&#xA;सब्बा हि कामरतियो, कटुकतरा पञ्चकटुकेन॥&lt;br&gt;&#xA;५०६.&lt;br&gt;&#xA;‘‘अमतम्हि विज्जमाने, किं तव कामेहि ये परिळाहा [सपरिळाहा (सी॰ अट्ठ॰)]।&lt;br&gt;&#xA;सब्बा हि कामरतियो, जलिता कुथिता कम्पिता सन्तापिता॥&lt;br&gt;&#xA;५०७.&lt;br&gt;&#xA;‘‘असपत्तम्हि समाने, किं तव कामेहि ये बहुसपत्ता।&lt;br&gt;&#xA;राजग्गिचोरउदकप्पियेहि, साधारणा कामा बहुसपत्ता॥&lt;br&gt;&#xA;५०८.&lt;br&gt;&#xA;‘‘मोक्खम्हि विज्जमाने, किं तव कामेहि येसु वधबन्धो।&lt;br&gt;&#xA;कामेसु हि असकामा, वधबन्धदुखानि अनुभोन्ति॥&lt;br&gt;&#xA;५०९.&lt;br&gt;&#xA;‘‘आदीपिता तिणुक्का, गण्हन्तं दहन्ति नेव मुञ्चन्तम्।&lt;br&gt;&#xA;उक्कोपमा हि कामा, दहन्ति ये ते न मुञ्चन्ति॥&lt;br&gt;&#xA;५१०.&lt;br&gt;&#xA;‘‘मा अप्पकस्स हेतु, कामसुखस्स विपुलं जही सुखम्।&lt;br&gt;&#xA;मा पुथुलोमोव बळिसं, गिलित्वा पच्छा विहञ्ञसि॥&lt;br&gt;&#xA;५११.&lt;br&gt;&#xA;‘‘कामं कामेसु दमस्सु, ताव सुनखोव सङ्खलाबद्धो।&lt;br&gt;&#xA;काहिन्ति खु तं कामा, छाता सुनखंव चण्डाला॥&lt;br&gt;&#xA;५१२.&lt;br&gt;&#xA;‘‘अपरिमितञ्च दुक्खं, बहूनि च चित्तदोमनस्सानि।&lt;br&gt;&#xA;अनुभोहिसि कामयुत्तो, पटिनिस्सज [पटिनिस्सर (सी॰)] अद्धुवे कामे॥&lt;br&gt;&#xA;५१३.&lt;br&gt;&#xA;‘‘अजरम्हि विज्जमाने, किं तव कामेहि [येसु जराय च। मरणब्याधिहि गहिता (?)] येसु जरा।&lt;br&gt;&#xA;मरणब्याधिगहिता [येसु जराय च। मरणब्याधिहि गहिता (?)], सब्बा सब्बत्थ जातियो॥&lt;br&gt;&#xA;५१४.&lt;br&gt;&#xA;‘‘इदमजरमिदममरं [इदं अजरं इदं अमरं (?)], इदमजरामरं पदमसोकम्।&lt;br&gt;&#xA;असपत्तमसम्बाधं, अखलितमभयं निरुपतापं॥&lt;br&gt;&#xA;५१५.&lt;br&gt;&#xA;‘‘अधिगतमिदं बहूहि, अमतं अज्जापि च लभनीयमिदम्।&lt;br&gt;&#xA;यो योनिसो पयुञ्जति, न च सक्का अघटमानेन’’॥&lt;br&gt;&#xA;५१६.&lt;br&gt;&#xA;एवं भणति सुमेधा, सङ्खारगते रतिं अलभमाना।&lt;br&gt;&#xA;अनुनेन्ती अनिकरत्तं, केसे च छमं खिपि सुमेधा॥&lt;br&gt;&#xA;५१७.&lt;br&gt;&#xA;उट्ठाय अनिकरत्तो, पञ्जलिको याचितस्सा पितरं सो।&lt;br&gt;&#xA;‘‘विस्सज्जेथ सुमेधं, पब्बजितुं विमोक्खसच्चदस्सा’’॥&lt;br&gt;&#xA;५१८.&lt;br&gt;&#xA;विस्सज्जिता मातापितूहि, पब्बजि सोकभयभीता।&lt;br&gt;&#xA;छ अभिञ्ञा सच्छिकता, अग्गफलं सिक्खमानाय॥&lt;br&gt;&#xA;५१९.&lt;br&gt;&#xA;अच्छरियमब्भुतं तं, निब्बानं आसि राजकञ्ञाय।&lt;br&gt;&#xA;पुब्बेनिवासचरितं, यथा ब्याकरि पच्छिमे काले॥&lt;br&gt;&#xA;५२०.&lt;br&gt;&#xA;‘‘भगवति कोणागमने, सङ्घारामम्हि नवनिवेसम्हि।&lt;br&gt;&#xA;सखियो तिस्सो जनियो, विहारदानं अदासिम्ह॥&lt;br&gt;&#xA;५२१.&lt;br&gt;&#xA;‘‘दसक्खत्तुं सतक्खत्तुं, दससतक्खत्तुं सतानि च सतक्खत्तुम्।&lt;br&gt;&#xA;देवेसु उप्पज्जिम्ह, को पन वादो मनुस्सेसु॥&lt;br&gt;&#xA;५२२.&lt;br&gt;&#xA;‘‘देवेसु महिद्धिका अहुम्ह, मानुसकम्हि को पन वादो।&lt;br&gt;&#xA;सत्तरतनस्स महेसी, इत्थिरतनं अहं आसिं॥&lt;br&gt;&#xA;५२३.&lt;br&gt;&#xA;‘‘सो हेतु सो पभवो, तं मूलं साव सासने खन्ती।&lt;br&gt;&#xA;तं पठमसमोधानं, तं धम्मरताय निब्बानं’’॥&lt;br&gt;&#xA;५२४.&lt;br&gt;&#xA;एवं करोन्ति ये सद्दहन्ति, वचनं अनोमपञ्ञस्स।&lt;br&gt;&#xA;निब्बिन्दन्ति भवगते, निब्बिन्दित्वा विरज्जन्तीति॥&lt;br&gt;&#xA;इत्थं सुदं सुमेधा थेरी गाथायो अभासित्थाति।&lt;br&gt;&#xA;महानिपातो निट्ठितो।&lt;br&gt;&#xA;समत्ता थेरीगाथायो।&lt;br&gt;&#xA;गाथासतानि चत्तारि, असीति पुन चुद्दस [गाथासङ्ख्या इध अनुक्कमणिकगणनावसेन पाकटा]।&lt;br&gt;&#xA;थेरियेकुत्तरसता [थेरीयेकुत्तरछसता (?) तिंसमत्तापि पञ्चसतमत्तापि थेरियो एकतो आगता मनसिकातब्बा], सब्बा ता आसवक्खयाति॥&lt;br&gt;&#xA;थेरीगाथापाळि निट्ठिता।&lt;/p&gt;</description>
    </item>
  </channel>
</rss>
