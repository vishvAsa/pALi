<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ इतिवुत्तकपाळि on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/05_khuddakanikAya/04_itivuttakapALi/</link>
    <description>Recent content in &#43;०४ इतिवुत्तकपाळि on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/05_khuddakanikAya/04_itivuttakapALi/index.xml" rel="self" type="application/rss+xml" />
    <item>
      <title>०१. एककनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/04_itivuttakapALi/01_ekakanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/04_itivuttakapALi/01_ekakanipAto/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;खुद्दकनिकाये&lt;br&gt;&#xA;इतिवुत्तकपाळि&lt;br&gt;&#xA;१. एककनिपातो&lt;br&gt;&#xA;१. पठमवग्गो&lt;/p&gt;&#xA;&lt;h2 id=&#34;१-लभसततम&#34;&gt;१. लोभसुत्तम्&lt;/h2&gt;&#xA;&lt;p&gt;१. वुत्तञ्हेतं भगवता, वुत्तमरहताति मे सुतं –&lt;br&gt;&#xA;‘‘एकधम्मं, भिक्खवे, पजहथ; अहं वो पाटिभोगो अनागामिताय। कतमं एकधम्मं? लोभं, भिक्खवे, एकधम्मं पजहथ; अहं वो पाटिभोगो अनागामिताया’’ति। एतमत्थं भगवा अवोच। तत्थेतं इति वुच्चति –&lt;br&gt;&#xA;‘‘येन लोभेन लुद्धासे, सत्ता गच्छन्ति दुग्गतिम्।&lt;br&gt;&#xA;तं लोभं सम्मदञ्ञाय, पजहन्ति विपस्सिनो।&lt;br&gt;&#xA;पहाय न पुनायन्ति, इमं लोकं कुदाचन’’न्ति॥&lt;br&gt;&#xA;अयम्पि अत्थो वुत्तो भगवता, इति मे सुतन्ति। पठमम्।&lt;/p&gt;</description>
    </item>
    <item>
      <title>०२. दुकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/04_itivuttakapALi/02_dukanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/04_itivuttakapALi/02_dukanipAto/</guid>
      <description>&lt;p&gt;२. दुकनिपातो&lt;br&gt;&#xA;१. पठमवग्गो&lt;/p&gt;&#xA;&lt;h2 id=&#34;१-दकखवहरसततम&#34;&gt;१. दुक्खविहारसुत्तम्&lt;/h2&gt;&#xA;&lt;p&gt;२८. (द्वे धम्मे अनुक्कटि) [( ) स्यामपोत्थके नत्थि] वुत्तञ्हेतं भगवता, वुत्तमरहताति मे सुतं –&lt;br&gt;&#xA;‘‘द्वीहि, भिक्खवे, धम्मेहि समन्नागतो भिक्खु दिट्ठेव धम्मे दुक्खं विहरति सविघातं सउपायासं सपरिळाहं; कायस्स भेदा परं मरणा दुग्गति पाटिकङ्खा। कतमेहि द्वीहि? इन्द्रियेसु अगुत्तद्वारताय [अगुत्तद्वारो (अट्ठ॰)] च, भोजने अमत्तञ्ञुताय [अमत्तञ्ञू (अट्ठ॰)] च। इमेहि खो, भिक्खवे, द्वीहि धम्मेहि समन्नागतो भिक्खु दिट्ठेव धम्मे दुक्खं विहरति सविधातं सउपायासं सपरिळाहं; कायस्स भेदा परं मरणा दुग्गति पाटिकङ्खा’’ति। एतमत्थं भगवा अवोच। तत्थेतं इति वुच्चति –&lt;br&gt;&#xA;‘‘चक्खु सोतञ्च घानञ्च, जिव्हा कायो तथा मनो।&lt;br&gt;&#xA;एतानि यस्स द्वारानि, अगुत्तानिध [अगुत्तानि च (स्या॰)] भिक्खुनो॥&lt;br&gt;&#xA;‘‘भोजनम्हि अमत्तञ्ञू, इन्द्रियेसु असंवुतो।&lt;br&gt;&#xA;कायदुक्खं चेतोदुक्खं, दुक्खं सो अधिगच्छति॥&lt;br&gt;&#xA;‘‘डय्हमानेन कायेन, डय्हमानेन चेतसा।&lt;br&gt;&#xA;दिवा वा यदि वा रत्तिं, दुक्खं विहरति तादिसो’’ति॥&lt;br&gt;&#xA;अयम्पि अत्थो वुत्तो भगवता, इति मे सुतन्ति। पठमम्।&lt;/p&gt;</description>
    </item>
    <item>
      <title>०३. तिकनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/04_itivuttakapALi/03_tikanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/04_itivuttakapALi/03_tikanipAto/</guid>
      <description>&lt;p&gt;३. तिकनिपातो&lt;br&gt;&#xA;१. पठमवग्गो&lt;/p&gt;&#xA;&lt;h2 id=&#34;१-मलसततम&#34;&gt;१. मूलसुत्तम्&lt;/h2&gt;&#xA;&lt;p&gt;५०. वुत्तञ्हेतं भगवता, वुत्तमरहताति मे सुतं –&lt;br&gt;&#xA;‘‘तीणिमानि, भिक्खवे, अकुसलमूलानि। कतमानि तीणि? लोभो अकुसलमूलं, दोसो अकुसलमूलं, मोहो अकुसलमूलं – इमानि खो, भिक्खवे, तीणि अकुसलमूलानी’’ति। एतमत्थं भगवा अवोच। तत्थेतं इति वुच्चति –&lt;br&gt;&#xA;‘‘लोभो दोसो च मोहो च, पुरिसं पापचेतसम्।&lt;br&gt;&#xA;हिंसन्ति अत्तसम्भूता, तचसारंव सम्फल’’न्ति॥&lt;br&gt;&#xA;अयम्पि अत्थो वुत्तो भगवता, इति मे सुतन्ति। पठमम्।&lt;/p&gt;&#xA;&lt;h2 id=&#34;२-धतसततम&#34;&gt;२. धातुसुत्तम्&lt;/h2&gt;&#xA;&lt;p&gt;५१. वुत्तञ्हेतं भगवता, वुत्तमरहताति मे सुतं –&lt;br&gt;&#xA;‘‘तिस्सो इमा, भिक्खवे, धातुयो। कतमा तिस्सो? रूपधातु, अरूपधातु, निरोधधातु – इमा खो, भिक्खवे, तिस्सो धातुयो’’ति। एतमत्थं भगवा अवोच। तत्थेतं इति वुच्चति –&lt;br&gt;&#xA;‘‘रूपधातुं [रूपधातु (सब्बत्थ)] परिञ्ञाय, अरूपेसु असण्ठिता।&lt;br&gt;&#xA;निरोधे ये विमुच्चन्ति, ते जना मच्चुहायिनो॥&lt;br&gt;&#xA;‘‘कायेन अमतं धातुं, फुसयित्वा [फुस्सयित्वा (स्या॰), फस्सयित्वा (पी॰)] निरूपधिम्।&lt;br&gt;&#xA;उपधिप्पटिनिस्सग्गं, सच्छिकत्वा अनासवो।&lt;br&gt;&#xA;देसेति सम्मासम्बुद्धो, असोकं विरजं पद’’न्ति॥&lt;br&gt;&#xA;अयम्पि अत्थो वुत्तो भगवता, इति मे सुतन्ति॥ दुतियम्।&lt;/p&gt;</description>
    </item>
    <item>
      <title>०४. चतुक्कनिपातो</title>
      <link>https://vishvAsa.github.io/pALi/01_mUlam/02_suttapiTaka/05_khuddakanikAya/04_itivuttakapALi/04_chatukkanipAto/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/05_khuddakanikAya/04_itivuttakapALi/04_chatukkanipAto/</guid>
      <description>&lt;p&gt;४. चतुक्कनिपातो&lt;/p&gt;&#xA;&lt;h2 id=&#34;१-बरहमणधममयगसततम&#34;&gt;१. ब्राह्मणधम्मयागसुत्तम्&lt;/h2&gt;&#xA;&lt;p&gt;१००. वुत्तञ्हेतं भगवता, वुत्तमरहताति मे सुतं –&lt;br&gt;&#xA;‘‘अहमस्मि, भिक्खवे, ब्राह्मणो याचयोगो सदा पयतपाणि [पयतपाणी (सी॰ स्या॰)] अन्तिमदेहधरो अनुत्तरो भिसक्को सल्लकत्तो। तस्स मे तुम्हे पुत्ता ओरसा मुखतो जाता धम्मजा धम्मनिम्मिता धम्मदायादा, नो आमिसदायादा।&lt;br&gt;&#xA;‘‘द्वेमानि, भिक्खवे, दानानि – आमिसदानञ्च धम्मदानञ्च। एतदग्गं, भिक्खवे, इमेसं द्विन्नं दानानं यदिदं – धम्मदानम्।&lt;br&gt;&#xA;‘‘द्वेमे, भिक्खवे, संविभागा – आमिससंविभागो च धम्मसंविभागो च। एतदग्गं, भिक्खवे, इमेसं द्विन्नं संविभागानं यदिदं – धम्मसंविभागो।&lt;br&gt;&#xA;‘‘द्वेमे, भिक्खवे, अनुग्गहा – आमिसानुग्गहो च धम्मानुग्गहो च। एतदग्गं, भिक्खवे, इमेसं द्विन्नं अनुग्गहानं यदिदं – धम्मानुग्गहो।&lt;br&gt;&#xA;‘‘द्वेमे, भिक्खवे, यागा – आमिसयागो च धम्मयागो च। एतदग्गं, भिक्खवे, इमेसं द्विन्नं यागानं यदिदं – धम्मयागो’’ति। एतमत्थं भगवा अवोच। तत्थेतं इति वुच्चति –&lt;br&gt;&#xA;‘‘यो धम्मयागं अयजी अमच्छरी, तथागतो सब्बभूतानुकम्पी [सब्बसत्तानुकम्पी (स्या॰) अट्ठकथायम्पि]।&lt;br&gt;&#xA;तं तादिसं देवमनुस्ससेट्ठं, सत्ता नमस्सन्ति भवस्स पारगु’’न्ति॥&lt;br&gt;&#xA;अयम्पि अत्थो वुत्तो भगवता, इति मे सुतन्ति। पठमम्।&lt;/p&gt;</description>
    </item>
  </channel>
</rss>
