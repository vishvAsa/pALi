<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०३ पाथिकवग्गपाळि on पाळिषु विश्वासटिप्पणयो</title>
    <link>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/</link>
    <description>Recent content in &#43;०३ पाथिकवग्गपाळि on पाळिषु विश्वासटिप्पणयो</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/index.xml" rel="self" type="application/rss+xml" />
    <item>
      <title>०१. पाथिकसुत्तम्</title>
      <link>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/01_pAthikasuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/01_pAthikasuttam/</guid>
      <description>&lt;p&gt;॥ नमो तस्स भगवतो अरहतो सम्मासम्बुद्धस्स॥&lt;br&gt;&#xA;दीघनिकायो&lt;br&gt;&#xA;पाथिकवग्गपाळि&lt;br&gt;&#xA;१. पाथिकसुत्तम्&lt;/p&gt;&#xA;&lt;h2 id=&#34;सनकखततवतथ&#34;&gt;सुनक्खत्तवत्थु&lt;/h2&gt;&#xA;&lt;p&gt;१. एवं मे सुतं – एकं समयं भगवा मल्लेसु विहरति अनुपियं नाम [अनुप्पियं नाम (स्या॰)] मल्लानं निगमो। अथ खो भगवा पुब्बण्हसमयं निवासेत्वा पत्तचीवरमादाय अनुपियं पिण्डाय पाविसि। अथ खो भगवतो एतदहोसि – ‘‘अतिप्पगो खो ताव अनुपियायं [अनुपियं (क॰)] पिण्डाय चरितुम्। यंनूनाहं येन भग्गवगोत्तस्स परिब्बाजकस्स आरामो, येन भग्गवगोत्तो परिब्बाजको तेनुपसङ्कमेय्य’’न्ति।&lt;br&gt;&#xA;२. अथ खो भगवा येन भग्गवगोत्तस्स परिब्बाजकस्स आरामो, येन भग्गवगोत्तो परिब्बाजको तेनुपसङ्कमि। अथ खो भग्गवगोत्तो परिब्बाजको भगवन्तं एतदवोच – ‘‘एतु खो, भन्ते, भगवा। स्वागतं, भन्ते, भगवतो। चिरस्सं खो, भन्ते, भगवा इमं परियायमकासि यदिदं इधागमनाय। निसीदतु, भन्ते, भगवा, इदमासनं पञ्ञत्त’’न्ति। निसीदि भगवा पञ्ञत्ते आसने। भग्गवगोत्तोपि खो परिब्बाजको अञ्ञतरं नीचं आसनं गहेत्वा एकमन्तं निसीदि। एकमन्तं निसिन्नो खो भग्गवगोत्तो परिब्बाजको भगवन्तं एतदवोच – ‘‘पुरिमानि, भन्ते, दिवसानि पुरिमतरानि सुनक्खत्तो लिच्छविपुत्तो येनाहं तेनुपसङ्कमि; उपसङ्कमित्वा मं एतदवोच – ‘पच्चक्खातो दानि मया, भग्गव, भगवा। न दानाहं भगवन्तं उद्दिस्स विहरामी’ति। कच्चेतं, भन्ते, तथेव, यथा सुनक्खत्तो लिच्छविपुत्तो अवचा’’ति? ‘‘तथेव खो एतं, भग्गव, यथा सुनक्खत्तो लिच्छविपुत्तो अवच’’।&lt;br&gt;&#xA;३. पुरिमानि, भग्गव, दिवसानि पुरिमतरानि सुनक्खत्तो लिच्छविपुत्तो येनाहं तेनुपसङ्कमि; उपसङ्कमित्वा मं अभिवादेत्वा एकमन्तं निसीदि। एकमन्तं निसिन्नो खो, भग्गव, सुनक्खत्तो लिच्छविपुत्तो मं एतदवोच – ‘पच्चक्खामि दानाहं, भन्ते, भगवन्तम्। न दानाहं, भन्ते, भगवन्तं उद्दिस्स विहरिस्सामी’ति। ‘एवं वुत्ते, अहं, भग्गव, सुनक्खत्तं लिच्छविपुत्तं एतदवोचं – ‘अपि नु ताहं, सुनक्खत्त, एवं अवचं, एहि त्वं, सुनक्खत्त, ममं उद्दिस्स विहराही’ति? ‘नो हेतं, भन्ते’। ‘त्वं वा पन मं एवं अवच – अहं, भन्ते, भगवन्तं उद्दिस्स विहरिस्सामी’ति? ‘नो हेतं, भन्ते’। ‘इति किर, सुनक्खत्त, नेवाहं तं वदामि – एहि त्वं, सुनक्खत्त, ममं उद्दिस्स विहराहीति। नपि किर मं त्वं वदेसि – अहं, भन्ते, भगवन्तं उद्दिस्स विहरिस्सामीति। एवं सन्ते, मोघपुरिस, को सन्तो कं पच्चाचिक्खसि? पस्स, मोघपुरिस, यावञ्च [याव च (क॰)] ते इदं अपरद्ध’न्ति।&lt;br&gt;&#xA;४. ‘न हि पन मे, भन्ते, भगवा उत्तरिमनुस्सधम्मा इद्धिपाटिहारियं करोती’ति। ‘अपि नु ताहं, सुनक्खत्त, एवं अवचं – एहि त्वं, सुनक्खत्त, ममं उद्दिस्स विहराहि, अहं ते उत्तरिमनुस्सधम्मा इद्धिपाटिहारियं करिस्सामी’ति? ‘नो हेतं, भन्ते’। ‘त्वं वा पन मं एवं अवच – अहं, भन्ते, भगवन्तं उद्दिस्स विहरिस्सामि, भगवा मे उत्तरिमनुस्सधम्मा इद्धिपाटिहारियं करिस्सती’ति? ‘नो हेतं, भन्ते’। ‘इति किर, सुनक्खत्त, नेवाहं तं वदामि – एहि त्वं, सुनक्खत्त, ममं उद्दिस्स विहराहि, अहं ते उत्तरिमनुस्सधम्मा इद्धिपाटिहारियं करिस्सामी’ति; नपि किर मं त्वं वदेसि – अहं, भन्ते, भगवन्तं उद्दिस्स विहरिस्सामि, भगवा मे उत्तरिमनुस्सधम्मा इद्धिपाटिहारियं करिस्सती’ति। एवं सन्ते, मोघपुरिस , को सन्तो कं पच्चाचिक्खसि? तं किं मञ्ञसि, सुनक्खत्त, कते वा उत्तरिमनुस्सधम्मा इद्धिपाटिहारिये अकते वा उत्तरिमनुस्सधम्मा इद्धिपाटिहारिये यस्सत्थाय मया धम्मो देसितो सो निय्याति तक्करस्स सम्मा दुक्खक्खयाया’ति? ‘कते वा, भन्ते, उत्तरिमनुस्सधम्मा इद्धिपाटिहारिये अकते वा उत्तरिमनुस्सधम्मा इद्धिपाटिहारिये यस्सत्थाय भगवता धम्मो देसितो सो निय्याति तक्करस्स सम्मा दुक्खक्खयाया’ति। ‘इति किर, सुनक्खत्त, कते वा उत्तरिमनुस्सधम्मा इद्धिपाटिहारिये, अकते वा उत्तरिमनुस्सधम्मा इद्धिपाटिहारिये, यस्सत्थाय मया धम्मो देसितो, सो निय्याति तक्करस्स सम्मा दुक्खक्खयाय। तत्र, सुनक्खत्त, किं उत्तरिमनुस्सधम्मा इद्धिपाटिहारियं कतं करिस्सति? पस्स, मोघपुरिस, यावञ्च ते इदं अपरद्ध’न्ति।&lt;br&gt;&#xA;५. ‘न हि पन मे, भन्ते, भगवा अग्गञ्ञं पञ्ञपेती’ति [पञ्ञापेतीति (पी॰)]? ‘अपि नु ताहं, सुनक्खत्त, एवं अवचं – एहि त्वं, सुनक्खत्त, ममं उद्दिस्स विहराहि, अहं ते अग्गञ्ञं पञ्ञपेस्सामी’ति? ‘नो हेतं, भन्ते’। ‘त्वं वा पन मं एवं अवच – अहं, भन्ते, भगवन्तं उद्दिस्स विहरिस्सामि, भगवा मे अग्गञ्ञं पञ्ञपेस्सती’ति? ‘नो हेतं, भन्ते’। ‘इति किर, सुनक्खत्त, नेवाहं तं वदामि – एहि त्वं, सुनक्खत्त, ममं उद्दिस्स विहराहि, अहं ते अग्गञ्ञं पञ्ञपेस्सामीति। नपि किर मं त्वं वदेसि – अहं, भन्ते, भगवन्तं उद्दिस्स विहरिस्सामि, भगवा मे अग्गञ्ञं पञ्ञपेस्सती’ति। एवं सन्ते, मोघपुरिस, को सन्तो कं पच्चाचिक्खसि? तं किं मञ्ञसि, सुनक्खत्त, पञ्ञत्ते वा अग्गञ्ञे, अपञ्ञत्ते वा अग्गञ्ञे, यस्सत्थाय मया धम्मो देसितो, सो निय्याति तक्करस्स सम्मा दुक्खक्खयाया’ति? ‘पञ्ञत्ते वा, भन्ते, अग्गञ्ञे, अपञ्ञत्ते वा अग्गञ्ञे, यस्सत्थाय भगवता धम्मो देसितो, सो निय्याति तक्करस्स सम्मा दुक्खक्खयाया’ति। ‘इति किर, सुनक्खत्त, पञ्ञत्ते वा अग्गञ्ञे, अपञ्ञत्ते वा अग्गञ्ञे, यस्सत्थाय मया धम्मो देसितो, सो निय्याति तक्करस्स सम्मा दुक्खक्खयाय। तत्र, सुनक्खत्त, किं अग्गञ्ञं पञ्ञत्तं करिस्सति? पस्स, मोघपुरिस, यावञ्च ते इदं अपरद्धं’।&lt;br&gt;&#xA;६. ‘अनेकपरियायेन खो ते, सुनक्खत्त, मम वण्णो भासितो वज्जिगामे – इतिपि सो भगवा अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो पुरिसदम्मसारथि सत्था देवमनुस्सानं बुद्धो भगवाति। इति खो ते, सुनक्खत्त, अनेकपरियायेन मम वण्णो भासितो वज्जिगामे।&lt;br&gt;&#xA;‘अनेकपरियायेन खो ते, सुनक्खत्त, धम्मस्स वण्णो भासितो वज्जिगामे – स्वाक्खातो भगवता धम्मो सन्दिट्ठिको अकालिको एहिपस्सिको ओपनेय्यिको पच्चत्तं वेदितब्बो विञ्ञूहीति। इति खो ते, सुनक्खत्त, अनेकपरियायेन धम्मस्स वण्णो भासितो वज्जिगामे।&lt;br&gt;&#xA;‘अनेकपरियायेन खो ते, सुनक्खत्त, सङ्घस्स वण्णो भासितो वज्जिगामे – सुप्पटिपन्नो भगवतो सावकसङ्घो, उजुप्पटिपन्नो भगवतो सावकसङ्घो, ञायप्पटिपन्नो भगवतो सावकसङ्घो, सामीचिप्पटिपन्नो भगवतो सावकसङ्घो, यदिदं चत्तारि पुरिसयुगानि अट्ठ पुरिसपुग्गला, एस भगवतो सावकसङ्घो, आहुनेय्यो पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति। इति खो ते, सुनक्खत्त, अनेकपरियायेन सङ्घस्स वण्णो भासितो वज्जिगामे।&lt;br&gt;&#xA;‘आरोचयामि खो ते, सुनक्खत्त, पटिवेदयामि खो ते, सुनक्खत्त। भविस्सन्ति खो ते, सुनक्खत्त, वत्तारो, नो विसहि सुनक्खत्तो लिच्छविपुत्तो समणे गोतमे ब्रह्मचरियं चरितुं, सो अविसहन्तो सिक्खं पच्चक्खाय हीनायावत्तोति। इति खो ते, सुनक्खत्त, भविस्सन्ति वत्तारो’ति।&lt;br&gt;&#xA;एवं पि खो, भग्गव, सुनक्खत्तो लिच्छविपुत्तो मया वुच्चमानो अपक्कमेव इमस्मा धम्मविनया, यथा तं आपायिको नेरयिको।&lt;/p&gt;</description>
    </item>
    <item>
      <title>०२. उदुम्बरिकसुत्तम्</title>
      <link>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/02_udumbarikasuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/02_udumbarikasuttam/</guid>
      <description>&lt;p&gt;२. उदुम्बरिकसुत्तम्&lt;/p&gt;&#xA;&lt;h2 id=&#34;नगरधपरबबजकवतथ&#34;&gt;निग्रोधपरिब्बाजकवत्थु&lt;/h2&gt;&#xA;&lt;p&gt;४९. एवं मे सुतं – एकं समयं भगवा राजगहे विहरति गिज्झकूटे पब्बते। तेन खो पन समयेन निग्रोधो परिब्बाजको उदुम्बरिकाय परिब्बाजकारामे पटिवसति महतिया परिब्बाजकपरिसाय सद्धिं तिंसमत्तेहि परिब्बाजकसतेहि। अथ खो सन्धानो गहपति दिवा दिवस्स [दिवादिवस्सेव (सी॰ स्या॰ पी॰)] राजगहा निक्खमि भगवन्तं दस्सनाय। अथ खो सन्धानस्स गहपतिस्स एतदहोसि – ‘‘अकालो खो भगवन्तं दस्सनाय। पटिसल्लीनो भगवा। मनोभावनीयानम्पि भिक्खूनं असमयो दस्सनाय। पटिसल्लीना मनोभावनीया भिक्खू। यंनूनाहं येन उदुम्बरिकाय परिब्बाजकारामो, येन निग्रोधो परिब्बाजको तेनुपसङ्कमेय्य’’न्ति। अथ खो सन्धानो गहपति येन उदुम्बरिकाय परिब्बाजकारामो, तेनुपसङ्कमि।&lt;br&gt;&#xA;५०. तेन खो पन समयेन निग्रोधो परिब्बाजको महतिया परिब्बाजकपरिसाय सद्धिं निसिन्नो होति उन्नादिनिया उच्चासद्दमहासद्दाय अनेकविहितं तिरच्छानकथं कथेन्तिया। सेय्यथिदं – राजकथं चोरकथं महामत्तकथं सेनाकथं भयकथं युद्धकथं अन्नकथं पानकथं वत्थकथं सयनकथं मालाकथं गन्धकथं ञातिकथं यानकथं गामकथं निगमकथं नगरकथं जनपदकथं इत्थिकथं सूरकथं विसिखाकथं कुम्भट्ठानकथं पुब्बपेतकथं नानत्तकथं लोकक्खायिकं समुद्दक्खायिकं इतिभवाभवकथं इति वा।&lt;br&gt;&#xA;५१. अद्दसा खो निग्रोधो परिब्बाजको सन्धानं गहपतिं दूरतोव आगच्छन्तम्। दिस्वा सकं परिसं सण्ठापेसि – ‘‘अप्पसद्दा भोन्तो होन्तु, मा भोन्तो सद्दमकत्थ। अयं समणस्स गोतमस्स सावको आगच्छति सन्धानो गहपति। यावता खो पन समणस्स गोतमस्स सावका गिही ओदातवसना राजगहे पटिवसन्ति, अयं तेसं अञ्ञतरो सन्धानो गहपति। अप्पसद्दकामा खो पनेते आयस्मन्तो अप्पसद्दविनीता , अप्पसद्दस्स वण्णवादिनो। अप्पेव नाम अप्पसद्दं परिसं विदित्वा उपसङ्कमितब्बं मञ्ञेय्या’’ति। एवं वुत्ते ते परिब्बाजका तुण्ही अहेसुम्।&lt;br&gt;&#xA;५२. अथ खो सन्धानो गहपति येन निग्रोधो परिब्बाजको तेनुपसङ्कमि, उपसङ्कमित्वा निग्रोधेन परिब्बाजकेन सद्धिं सम्मोदि। सम्मोदनीयं कथं सारणीयं वीतिसारेत्वा एकमन्तं निसीदि। एकमन्तं निसिन्नो खो सन्धानो गहपति निग्रोधं परिब्बाजकं एतदवोच – ‘‘अञ्ञथा खो इमे भोन्तो अञ्ञतित्थिया परिब्बाजका सङ्गम्म समागम्म उन्नादिनो उच्चासद्दमहासद्दा अनेकविहितं तिरच्छानकथं अनुयुत्ता विहरन्ति। सेय्यथिदं – राजकथं…पे॰… इतिभवाभवकथं इति वा। अञ्ञथा खो [च (सी॰ पी॰)] पन सो भगवा अरञ्ञवनपत्थानि पन्तानि सेनासनानि पटिसेवति अप्पसद्दानि अप्पनिग्घोसानि विजनवातानि मनुस्सराहस्सेय्यकानि पटिसल्लानसारुप्पानी’’ति।&lt;br&gt;&#xA;५३. एवं वुत्ते निग्रोधो परिब्बाजको सन्धानं गहपतिं एतदवोच – ‘‘यग्घे गहपति, जानेय्यासि, केन समणो गोतमो सद्धिं सल्लपति, केन साकच्छं समापज्जति, केन पञ्ञावेय्यत्तियं समापज्जति? सुञ्ञागारहता समणस्स गोतमस्स पञ्ञा अपरिसावचरो समणो गोतमो नालं सल्लापाय। सो अन्तमन्तानेव सेवति [अन्तपन्तानेव (स्या॰)]। सेय्यथापि नाम गोकाणा परियन्तचारिनी अन्तमन्तानेव सेवति। एवमेव सुञ्ञागारहता समणस्स गोतमस्स पञ्ञा; अपरिसावचरो समणो गोतमो; नालं सल्लापाय। सो अन्तमन्तानेव सेवति। इङ्घ, गहपति, समणो गोतमो इमं परिसं आगच्छेय्य, एकपञ्हेनेव नं संसादेय्याम [संहरेय्याम (क॰)], तुच्छकुम्भीव नं मञ्ञे ओरोधेय्यामा’’ति।&lt;br&gt;&#xA;५४. अस्सोसि खो भगवा दिब्बाय सोतधातुया विसुद्धाय अतिक्कन्तमानुसिकाय सन्धानस्स गहपतिस्स निग्रोधेन परिब्बाजकेन सद्धिं इमं कथासल्लापम्। अथ खो भगवा गिज्झकूटा पब्बता ओरोहित्वा येन सुमागधाय तीरे मोरनिवापो तेनुपसङ्कमि; उपसङ्कमित्वा सुमागधाय तीरे मोरनिवापे अब्भोकासे चङ्कमि। अद्दसा खो निग्रोधो परिब्बाजको भगवन्तं सुमागधाय तीरे मोरनिवापे अब्भोकासे चङ्कमन्तम्। दिस्वान सकं परिसं सण्ठापेसि – ‘‘अप्पसद्दा भोन्तो होन्तु, मा भोन्तो सद्दमकत्थ, अयं समणो गोतमो सुमागधाय तीरे मोरनिवापे अब्भोकासे चङ्कमति। अप्पसद्दकामो खो पन सो आयस्मा, अप्पसद्दस्स वण्णवादी। अप्पेव नाम अप्पसद्दं परिसं विदित्वा उपसङ्कमितब्बं मञ्ञेय्य। सचे समणो गोतमो इमं परिसं आगच्छेय्य, इमं तं पञ्हं पुच्छेय्याम – ‘को नाम सो, भन्ते, भगवतो धम्मो, येन भगवा सावके विनेति, येन भगवता सावका विनीता अस्सासप्पत्ता पटिजानन्ति अज्झासयं आदिब्रह्मचरिय’न्ति? एवं वुत्ते ते परिब्बाजका तुण्ही अहेसुम्।&lt;/p&gt;</description>
    </item>
    <item>
      <title>०३. चक्कवत्तिसुत्तम्</title>
      <link>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/03_chakkavattisuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/03_chakkavattisuttam/</guid>
      <description>&lt;p&gt;३. चक्कवत्तिसुत्तम्&lt;/p&gt;&#xA;&lt;h2 id=&#34;अततदपसरणत&#34;&gt;अत्तदीपसरणता&lt;/h2&gt;&#xA;&lt;p&gt;८०. एवं मे सुतं – एकं समयं भगवा मगधेसु विहरति मातुलायम्। तत्र खो भगवा भिक्खू आमन्तेसि – ‘‘भिक्खवो’’ति। ‘‘भद्दन्ते’’ति ते भिक्खू भगवतो पच्चस्सोसुम्। भगवा एतदवोच – ‘‘अत्तदीपा, भिक्खवे, विहरथ अत्तसरणा अनञ्ञसरणा, धम्मदीपा धम्मसरणा अनञ्ञसरणा। कथञ्च पन, भिक्खवे, भिक्खु अत्तदीपो विहरति अत्तसरणो अनञ्ञसरणो, धम्मदीपो धम्मसरणो अनञ्ञसरणो? इध, भिक्खवे, भिक्खु काये कायानुपस्सी विहरति आतापी सम्पजानो सतिमा विनेय्य लोके अभिज्झादोमनस्सम्। वेदनासु वेदनानुपस्सी…पे॰… चित्ते चित्तानुपस्सी…पे॰… धम्मेसु धम्मानुपस्सी विहरति आतापी सम्पजानो सतिमा विनेय्य लोके अभिज्झादोमनस्सम्। एवं खो, भिक्खवे, भिक्खु अत्तदीपो विहरति अत्तसरणो अनञ्ञसरणो, धम्मदीपो धम्मसरणो अनञ्ञसरणो।&lt;br&gt;&#xA;‘‘गोचरे, भिक्खवे, चरथ सके पेत्तिके विसये। गोचरे, भिक्खवे, चरतं सके पेत्तिके विसये न लच्छति मारो ओतारं, न लच्छति मारो आरम्मणं [आरमणं (?)]। कुसलानं, भिक्खवे, धम्मानं समादानहेतु एवमिदं पुञ्ञं पवड्ढति।&lt;/p&gt;</description>
    </item>
    <item>
      <title>०४. अग्गञ्ञसुत्तम्</title>
      <link>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/04_agga~n~nasuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/04_agga~n~nasuttam/</guid>
      <description>&lt;p&gt;४. अग्गञ्ञसुत्तम्&lt;/p&gt;&#xA;&lt;h2 id=&#34;वसटठभरदवज&#34;&gt;वासेट्ठभारद्वाजा&lt;/h2&gt;&#xA;&lt;p&gt;१११. एवं मे सुतं – एकं समयं भगवा सावत्थियं विहरति पुब्बारामे मिगारमातुपासादे। तेन खो पन समयेन वासेट्ठभारद्वाजा भिक्खूसु परिवसन्ति भिक्खुभावं आकङ्खमाना। अथ खो भगवा सायन्हसमयं पटिसल्लाना वुट्ठितो पासादा ओरोहित्वा पासादपच्छायायं [पासादच्छायायं (क॰)] अब्भोकासे चङ्कमति।&lt;br&gt;&#xA;११२. अद्दसा खो वासेट्ठो भगवन्तं सायन्हसमयं पटिसल्लाना वुट्ठितं पासादा ओरोहित्वा पासादपच्छायायं अब्भोकासे चङ्कमन्तम्। दिस्वान भारद्वाजं आमन्तेसि – ‘‘अयं, आवुसो भारद्वाज, भगवा सायन्हसमयं पटिसल्लाना वुट्ठितो पासादा ओरोहित्वा पासादपच्छायायं अब्भोकासे चङ्कमति। आयामावुसो भारद्वाज, येन भगवा तेनुपसङ्कमिस्साम; अप्पेव नाम लभेय्याम भगवतो सन्तिका [सम्मुखा (स्या॰ क॰)] धम्मिं कथं सवनाया’’ति। ‘‘एवमावुसो’’ति खो भारद्वाजो वासेट्ठस्स पच्चस्सोसि।&lt;br&gt;&#xA;११३. अथ खो वासेट्ठभारद्वाजा येन भगवा तेनुपसङ्कमिंसु; उपसङ्कमित्वा भगवन्तं अभिवादेत्वा भगवन्तं चङ्कमन्तं अनुचङ्कमिंसु। अथ खो भगवा वासेट्ठं आमन्तेसि – ‘‘तुम्हे ख्वत्थ, वासेट्ठ, ब्राह्मणजच्चा ब्राह्मणकुलीना ब्राह्मणकुला अगारस्मा अनगारियं पब्बजिता, कच्चि वो, वासेट्ठ, ब्राह्मणा न अक्कोसन्ति न परिभासन्ती’’ति? ‘‘तग्घ नो, भन्ते, ब्राह्मणा अक्कोसन्ति परिभासन्ति अत्तरूपाय परिभासाय परिपुण्णाय, नो अपरिपुण्णाया’’ति। ‘‘यथा कथं पन वो, वासेट्ठ, ब्राह्मणा अक्कोसन्ति परिभासन्ति अत्तरूपाय परिभासाय परिपुण्णाय, नो अपरिपुण्णाया’’ति? ‘‘ब्राह्मणा, भन्ते, एवमाहंसु – ‘ब्राह्मणोव सेट्ठो वण्णो, हीना अञ्ञे वण्णा [हीनो अञ्ञो वण्णो (सी॰ पी॰ म॰ नि॰ २ मधुरसुत्त)]। ब्राह्मणोव सुक्को वण्णो , कण्हा अञ्ञे वण्णा [कण्हो अञ्ञो वण्णो (सी॰ पी॰ म॰ नि॰ २ मधुरसुत्त)]। ब्राह्मणाव सुज्झन्ति, नो अब्राह्मणा। ब्राह्मणाव [ब्राह्मणा (स्या॰)] ब्रह्मुनो पुत्ता ओरसा मुखतो जाता ब्रह्मजा ब्रह्मनिम्मिता ब्रह्मदायादा। ते तुम्हे सेट्ठं वण्णं हित्वा हीनमत्थ वण्णं अज्झुपगता, यदिदं मुण्डके समणके इब्भे कण्हे बन्धुपादापच्चे। तयिदं न साधु, तयिदं नप्पतिरूपं, यं तुम्हे सेट्ठं वण्णं हित्वा हीनमत्थ वण्णं अज्झुपगता यदिदं मुण्डके समणके इब्भे कण्हे बन्धुपादापच्चे’ति। एवं खो नो, भन्ते, ब्राह्मणा अक्कोसन्ति परिभासन्ति अत्तरूपाय परिभासाय परिपुण्णाय, नो अपरिपुण्णाया’’ति।&lt;br&gt;&#xA;११४. ‘‘तग्घ वो, वासेट्ठ, ब्राह्मणा पोराणं अस्सरन्ता एवमाहंसु – ‘ब्राह्मणोव सेट्ठो वण्णो, हीना अञ्ञे वण्णा; ब्राह्मणोव सुक्को वण्णो, कण्हा अञ्ञे वण्णा; ब्राह्मणाव सुज्झन्ति, नो अब्राह्मणा; ब्राह्मणाव ब्रह्मुनो पुत्ता ओरसा मुखतो जाता ब्रह्मजा ब्रह्मनिम्मिता ब्रह्मदायादा’ति। दिस्सन्ति खो पन, वासेट्ठ, ब्राह्मणानं ब्राह्मणियो उतुनियोपि गब्भिनियोपि विजायमानापि पायमानापि। ते च ब्राह्मणा योनिजाव समाना एवमाहंसु – ‘ब्राह्मणोव सेट्ठो वण्णो, हीना अञ्ञे वण्णा; ब्राह्मणोव सुक्को वण्णो, कण्हा अञ्ञे वण्णा; ब्राह्मणाव सुज्झन्ति, नो अब्राह्मणा; ब्राह्मणाव ब्रह्मुनो पुत्ता ओरसा मुखतो जाता ब्रह्मजा ब्रह्मनिम्मिता ब्रह्मदायादा’ति। ते [ते च (स्या॰ क॰)] ब्रह्मानञ्चेव अब्भाचिक्खन्ति, मुसा च भासन्ति, बहुञ्च अपुञ्ञं पसवन्ति।&lt;/p&gt;</description>
    </item>
    <item>
      <title>०५. सम्पसादनीयसुत्तम्</title>
      <link>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/05_sampasAdanIyasuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/05_sampasAdanIyasuttam/</guid>
      <description>&lt;p&gt;५. सम्पसादनीयसुत्तम्&lt;/p&gt;&#xA;&lt;h2 id=&#34;सरपततसहनद&#34;&gt;सारिपुत्तसीहनादो&lt;/h2&gt;&#xA;&lt;p&gt;१४१. एवं मे सुतं – एकं समयं भगवा नाळन्दायं विहरति पावारिकम्बवने। अथ खो आयस्मा सारिपुत्तो येन भगवा तेनुपसङ्कमि; उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा सारिपुत्तो भगवन्तं एतदवोच – ‘‘एवंपसन्नो अहं, भन्ते, भगवति, न चाहु न च भविस्सति न चेतरहि विज्जति अञ्ञो समणो वा ब्राह्मणो वा भगवता भिय्योभिञ्ञतरो यदिदं सम्बोधिय’’न्ति।&lt;br&gt;&#xA;१४२. ‘‘उळारा खो ते अयं, सारिपुत्त, आसभी वाचा भासिता, एकंसो गहितो, सीहनादो नदितो – ‘एवंपसन्नो अहं, भन्ते, भगवति; न चाहु न च भविस्सति न चेतरहि विज्जति अञ्ञो समणो वा ब्राह्मणो वा भगवता भिय्योभिञ्ञतरो यदिदं सम्बोधिय’न्ति। किं ते [किं नु (सी॰ पी॰), किं नु खो ते (स्या॰)], सारिपुत्त, ये ते अहेसुं अतीतमद्धानं अरहन्तो सम्मासम्बुद्धा, सब्बे ते भगवन्तो चेतसा चेतो परिच्च विदिता – ‘एवंसीला ते भगवन्तो अहेसुं इतिपि, एवंधम्मा ते भगवन्तो अहेसुं इतिपि , एवंपञ्ञा ते भगवन्तो अहेसुं इतिपि, एवंविहारी ते भगवन्तो अहेसुं इतिपि, एवंविमुत्ता ते भगवन्तो अहेसुं इतिपी’’’ति? ‘‘नो हेतं, भन्ते’’।&lt;br&gt;&#xA;‘‘किं पन ते [किं पन (सी॰ पी॰)], सारिपुत्त, ये ते भविस्सन्ति अनागतमद्धानं अरहन्तो सम्मासम्बुद्धा , सब्बे ते भगवन्तो चेतसा चेतो परिच्च विदिता, `एवंसीला ते भगवन्तो भविस्सन्ति इतिपि, एवंधम्मा…पे॰… एवंपञ्ञा… एवंविहारी… एवंविमुत्ता ते भगवन्तो भविस्सन्ति इतिपी’’’ति? ‘‘नो हेतं, भन्ते’’।&lt;br&gt;&#xA;‘‘किं पन ते [किं पन (सी॰ पी॰)], सारिपुत्त, अहं एतरहि अरहं सम्मासम्बुद्धो चेतसा चेतो परिच्च विदितो – ‘एवंसीलो भगवा इतिपि, एवंधम्मो…पे॰… एवंपञ्ञो … एवंविहारी… एवंविमुत्तो भगवा इतिपी’’’ति? ‘‘नो हेतं, भन्ते’’।&lt;br&gt;&#xA;‘‘एत्थ च हि ते, सारिपुत्त, अतीतानागतपच्चुप्पन्नेसु अरहन्तेसु सम्मासम्बुद्धेसु चेतोपरियञाणं नत्थि। अथ किं चरहि ते अयं, सारिपुत्त, उळारा आसभी वाचा भासिता, एकंसो गहितो, सीहनादो नदितो – ‘एवंपसन्नो अहं, भन्ते, भगवति, न चाहु न च भविस्सति न चेतरहि विज्जति अञ्ञो समणो वा ब्राह्मणो वा भगवता भिय्योभिञ्ञतरो यदिदं सम्बोधिय’’’न्ति?&lt;br&gt;&#xA;१४३. ‘‘न खो मे [न खो पनेतं (स्या॰ क॰)], भन्ते, अतीतानागतपच्चुप्पन्नेसु अरहन्तेसु सम्मासम्बुद्धेसु चेतोपरियञाणं अत्थि। अपि च, मे [मे भन्ते (सी॰ पी॰ क॰)] धम्मन्वयो विदितो। सेय्यथापि, भन्ते , रञ्ञो पच्चन्तिमं नगरं दळ्हुद्धापं [दळ्हुद्दापं (सी॰ पी॰ क॰)] दळ्हपाकारतोरणं एकद्वारम्। तत्रस्स दोवारिको पण्डितो ब्यत्तो मेधावी अञ्ञातानं निवारेता, ञातानं पवेसेता। सो तस्स नगरस्स समन्ता अनुपरियायपथं अनुक्कममानो न पस्सेय्य पाकारसन्धिं वा पाकारविवरं वा अन्तमसो बिळारनिक्खमनमत्तम्पि। तस्स एवमस्स – ‘ये खो केचि ओळारिका पाणा इमं नगरं पविसन्ति वा निक्खमन्ति वा, सब्बे ते इमिनाव द्वारेन पविसन्ति वा निक्खमन्ति वा’ति। एवमेव खो मे, भन्ते, धम्मन्वयो विदितो। ये ते, भन्ते, अहेसुं अतीतमद्धानं अरहन्तो सम्मासम्बुद्धा, सब्बे ते भगवन्तो पञ्च नीवरणे पहाय चेतसो उपक्किलेसे पञ्ञाय दुब्बलीकरणे चतूसु सतिपट्ठानेसु सुप्पतिट्ठितचित्ता, सत्त सम्बोज्झङ्गे यथाभूतं भावेत्वा अनुत्तरं सम्मासम्बोधिं अभिसम्बुज्झिंसु। येपि ते, भन्ते, भविस्सन्ति अनागतमद्धानं अरहन्तो सम्मासम्बुद्धा, सब्बे ते भगवन्तो पञ्च नीवरणे पहाय चेतसो उपक्किलेसे पञ्ञाय दुब्बलीकरणे चतूसु सतिपट्ठानेसु सुप्पतिट्ठितचित्ता, सत्त सम्बोज्झङ्गे यथाभूतं भावेत्वा अनुत्तरं सम्मासम्बोधिं अभिसम्बुज्झिस्सन्ति। भगवापि, भन्ते, एतरहि अरहं सम्मासम्बुद्धो पञ्च नीवरणे पहाय चेतसो उपक्किलेसे पञ्ञाय दुब्बलीकरणे चतूसु सतिपट्ठानेसु सुप्पतिट्ठितचित्तो सत्त सम्बोज्झङ्गे यथाभूतं भावेत्वा अनुत्तरं सम्मासम्बोधिं अभिसम्बुद्धो।&lt;br&gt;&#xA;१४४. ‘‘इधाहं, भन्ते, येन भगवा तेनुपसङ्कमिं धम्मस्सवनाय। तस्स मे, भन्ते, भगवा धम्मं देसेति उत्तरुत्तरं पणीतपणीतं कण्हसुक्कसप्पटिभागम्। यथा यथा मे, भन्ते, भगवा धम्मं देसेसि उत्तरुत्तरं पणीतपणीतं कण्हसुक्कसप्पटिभागं, तथा तथाहं तस्मिं धम्मे अभिञ्ञा इधेकच्चं धम्मं धम्मेसु निट्ठमगमं; सत्थरि पसीदिं – ‘सम्मासम्बुद्धो भगवा, स्वाक्खातो भगवता धम्मो, सुप्पटिपन्नो सावकसङ्घो’ति।&lt;/p&gt;</description>
    </item>
    <item>
      <title>०६. पासादिकसुत्तम्</title>
      <link>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/06_pAsAdikasuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/06_pAsAdikasuttam/</guid>
      <description>&lt;p&gt;६. पासादिकसुत्तम्&lt;br&gt;&#xA;१६४. एवं मे सुतं – एकं समयं भगवा सक्केसु विहरति वेधञ्ञा नाम सक्या, तेसं अम्बवने पासादे।&lt;/p&gt;&#xA;&lt;h2 id=&#34;नगणठनटपततकलङकरय&#34;&gt;निगण्ठनाटपुत्तकालङ्किरिया&lt;/h2&gt;&#xA;&lt;p&gt;तेन खो पन समयेन निगण्ठो नाटपुत्तो [नाथपुत्तो (सी॰ पी॰)] पावायं अधुनाकालङ्कतो होति। तस्स कालङ्किरियाय भिन्ना निगण्ठा द्वेधिकजाता भण्डनजाता कलहजाता विवादापन्ना अञ्ञमञ्ञं मुखसत्तीहि वितुदन्ता विहरन्ति – ‘‘न त्वं इमं धम्मविनयं आजानासि, अहं इमं धम्मविनयं आजानामि, किं त्वं इमं धम्मविनयं आजानिस्ससि? मिच्छापटिपन्नो त्वमसि, अहमस्मि सम्मापटिपन्नो। सहितं मे, असहितं ते। पुरेवचनीयं पच्छा अवच, पच्छावचनीयं पुरे अवच। अधिचिण्णं ते विपरावत्तं, आरोपितो ते वादो, निग्गहितो त्वमसि, चर वादप्पमोक्खाय, निब्बेठेहि वा सचे पहोसी’’ति। वधोयेव खो [वधोयेवेको (क॰)] मञ्ञे निगण्ठेसु नाटपुत्तियेसु वत्तति [अनुवत्तति (स्या॰ क॰)]। येपि निगण्ठस्स नाटपुत्तस्स सावका गिही ओदातवसना , तेपि [ते तेसु (क॰)] निगण्ठेसु नाटपुत्तियेसु निब्बिन्नरूपा [निब्बिन्दरूपा (क॰)] विरत्तरूपा पटिवानरूपा, यथा तं दुरक्खाते धम्मविनये दुप्पवेदिते अनिय्यानिके अनुपसमसंवत्तनिके असम्मासम्बुद्धप्पवेदिते भिन्नथूपे अप्पटिसरणे।&lt;br&gt;&#xA;१६५. अथ खो चुन्दो समणुद्देसो पावायं वस्संवुट्ठो [वस्संवुत्थो (सी॰ स्या॰ पी॰)] येन सामगामो, येनायस्मा आनन्दो तेनुपसङ्कमि; उपसङ्कमित्वा आयस्मन्तं आनन्दं अभिवादेत्वा एकमन्तं निसीदि। एकमन्तं निसिन्नो खो चुन्दो समणुद्देसो आयस्मन्तं आनन्दं एतदवोच – ‘‘निगण्ठो, भन्ते, नाटपुत्तो पावायं अधुनाकालङ्कतो। तस्स कालङ्किरियाय भिन्ना निगण्ठा द्वेधिकजाता…पे॰… भिन्नथूपे अप्पटिसरणे’’ति।&lt;br&gt;&#xA;एवं वुत्ते, आयस्मा आनन्दो चुन्दं समणुद्देसं एतदवोच – ‘‘अत्थि खो इदं, आवुसो चुन्द, कथापाभतं भगवन्तं दस्सनाय। आयामावुसो चुन्द, येन भगवा तेनुपसङ्कमिस्साम; उपसङ्कमित्वा एतमत्थं भगवतो आरोचेस्सामा’’ति [आरोचेय्यामाति (स्या॰)]। ‘‘एवं, भन्ते’’ति खो चुन्दो समणुद्देसो आयस्मतो आनन्दस्स पच्चस्सोसि।&lt;br&gt;&#xA;अथ खो आयस्मा च आनन्दो चुन्दो च समणुद्देसो येन भगवा तेनुपसङ्कमिंसु; उपसङ्कमित्वा भगवन्तं अभिवादेत्वा एकमन्तं निसीदिंसु। एकमन्तं निसिन्नो खो आयस्मा आनन्दो भगवन्तं एतदवोच – ‘‘अयं, भन्ते, चुन्दो समणुद्देसो एवमाह, ‘निगण्ठो, भन्ते, नाटपुत्तो पावायं अधुनाकालङ्कतो, तस्स कालङ्किरियाय भिन्ना निगण्ठा…पे॰… भिन्नथूपे अप्पटिसरणे’’’ति।&lt;/p&gt;</description>
    </item>
    <item>
      <title>०७. लक्खणसुत्तम्</title>
      <link>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/07_lakkhaNasuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/07_lakkhaNasuttam/</guid>
      <description>&lt;p&gt;७. लक्खणसुत्तम्&lt;/p&gt;&#xA;&lt;h2 id=&#34;दवततसमहपरसलकखणन&#34;&gt;द्वत्तिंसमहापुरिसलक्खणानि&lt;/h2&gt;&#xA;&lt;p&gt;१९८. एवं मे सुतं – एकं समयं भगवा सावत्थियं विहरति जेतवने अनाथपिण्डिकस्स आरामे। तत्र खो भगवा भिक्खू आमन्तेसि – ‘‘भिक्खवो’’ति। ‘‘भद्दन्ते’’ति [भदन्तेति (सी॰ स्या॰ पी॰)] ते भिक्खू भगवतो पच्चस्सोसुम्। भगवा एतदवोच –&lt;br&gt;&#xA;१९९. ‘‘द्वत्तिंसिमानि, भिक्खवे, महापुरिसस्स महापुरिसलक्खणानि, येहि समन्नागतस्स महापुरिसस्स द्वेव गतियो भवन्ति अनञ्ञा। सचे अगारं अज्झावसति, राजा होति चक्कवत्ती धम्मिको धम्मराजा चातुरन्तो विजितावी जनपदत्थावरियप्पत्तो सत्तरतनसमन्नागतो। तस्सिमानि सत्त रतनानि भवन्ति; सेय्यथिदं, चक्करतनं हत्थिरतनं अस्सरतनं मणिरतनं इत्थिरतनं गहपतिरतनं परिणायकरतनमेव सत्तमम्। परोसहस्सं खो पनस्स पुत्ता भवन्ति सूरा वीरङ्गरूपा परसेनप्पमद्दना। सो इमं पथविं सागरपरियन्तं अदण्डेन असत्थेन धम्मेन अभिविजिय अज्झावसति। सचे खो पन अगारस्मा अनगारियं पब्बजति, अरहं होति सम्मासम्बुद्धो लोके विवट्टच्छदो [विवटच्छदो (स्या॰ क॰), विवत्तच्छदो (सी॰ पी॰)]।&lt;br&gt;&#xA;२००. ‘‘कतमानि च तानि, भिक्खवे, द्वत्तिंस महापुरिसस्स महापुरिसलक्खणानि, येहि समन्नागतस्स महापुरिसस्स द्वेव गतियो भवन्ति अनञ्ञा? सचे अगारं अज्झावसति, राजा होति चक्कवत्ती…पे॰… सचे खो पन अगारस्मा अनगारियं पब्बजति, अरहं होति सम्मासम्बुद्धो लोके विवट्टच्छदो।&lt;br&gt;&#xA;‘‘इध, भिक्खवे, महापुरिसो सुप्पतिट्ठितपादो होति। यम्पि, भिक्खवे, महापुरिसो सुप्पतिट्ठितपादो होति, इदम्पि, भिक्खवे, महापुरिसस्स महापुरिसलक्खणं भवति।&lt;br&gt;&#xA;‘‘पुन चपरं, भिक्खवे, महापुरिसस्स हेट्ठापादतलेसु चक्कानि जातानि होन्ति सहस्सारानि सनेमिकानि सनाभिकानि सब्बाकारपरिपूरानि [सब्बाकारपरिपूरानि सुविभत्तन्तरानि (सी॰ पी॰)]। यम्पि , भिक्खवे, महापुरिसस्स हेट्ठापादतलेसु चक्कानि जातानि होन्ति सहस्सारानि सनेमिकानि सनाभिकानि सब्बाकारपरिपूरानि, इदम्पि, भिक्खवे, महापुरिसस्स महापुरिसलक्खणं भवति।&lt;br&gt;&#xA;‘‘पुन चपरं, भिक्खवे, महापुरिसो आयतपण्हि होति…पे॰… दीघङ्गुलि होति… मुदुतलुनहत्थपादो होति… जालहत्थपादो होति… उस्सङ्खपादो होति… एणिजङ्घो होति… ठितकोव अनोनमन्तो उभोहि पाणितलेहि जण्णुकानि परिमसति परिमज्जति… कोसोहितवत्थगुय्हो होति… सुवण्णवण्णो होति कञ्चनसन्निभत्तचो… सुखुमच्छवि होति, सुखुमत्ता छविया रजोजल्लं काये न उपलिम्पति… एकेकलोमो होति, एकेकानि लोमानि लोमकूपेसु जातानि… उद्धग्गलोमो होति, उद्धग्गानि लोमानि जातानि नीलानि अञ्जनवण्णानि कुण्डलावट्टानि [कुण्डलावत्तानि (बहूसु)] दक्खिणावट्टकजातानि [दक्खिणावत्तकजातानि (सी॰ स्या॰ पी॰)] … ब्रह्मुजुगत्तो होति… सत्तुस्सदो होति… सीहपुब्बद्धकायो होति… चितन्तरंसो [पितन्तरंसो (स्या॰)] होति… निग्रोधपरिमण्डलो होति, यावतक्वस्स कायो तावतक्वस्स ब्यामो यावतक्वस्स ब्यामो तावतक्वस्स कायो… समवट्टक्खन्धो होति… रसग्गसग्गी होति… सीहहनु होति… चत्तालीसदन्तो होति … समदन्तो होति… अविरळदन्तो होति… सुसुक्कदाठो होति… पहूतजिव्हो होति… ब्रह्मस्सरो होति करवीकभाणी… अभिनीलनेत्तो होति… गोपखुमो होति… उण्णा भमुकन्तरे जाता होति, ओदाता मुदुतूलसन्निभा। यम्पि, भिक्खवे, महापुरिसस्स उण्णा भमुकन्तरे जाता होति, ओदाता मुदुतूलसन्निभा, इदम्पि, भिक्खवे, महापुरिसस्स महापुरिसलक्खणं भवति।&lt;br&gt;&#xA;‘‘पुन चपरं, भिक्खवे, महापुरिसो उण्हीससीसो होति। यम्पि, भिक्खवे, महापुरिसो उण्हीससीसो होति, इदम्पि, भिक्खवे, महापुरिसस्स महापुरिसलक्खणं भवति।&lt;br&gt;&#xA;‘‘इमानि खो तानि, भिक्खवे, द्वत्तिंस महापुरिसस्स महापुरिसलक्खणानि, येहि समन्नागतस्स महापुरिसस्स द्वेव गतियो भवन्ति अनञ्ञा। सचे अगारं अज्झावसति, राजा होति चक्कवत्ती…पे॰… सचे खो पन अगारस्मा अनगारियं पब्बजति, अरहं होति सम्मासम्बुद्धो लोके विवट्टच्छदो।&lt;br&gt;&#xA;‘‘इमानि खो, भिक्खवे, द्वत्तिंस महापुरिसस्स महापुरिसलक्खणानि बाहिरकापि इसयो धारेन्ति, नो च खो ते जानन्ति – ‘इमस्स कम्मस्स कटत्ता इदं लक्खणं पटिलभती’ति।&lt;/p&gt;</description>
    </item>
    <item>
      <title>०८. सिङ्गालसुत्तम्</title>
      <link>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/08_singAlasuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/08_singAlasuttam/</guid>
      <description>&lt;p&gt;८. सिङ्गालसुत्तम्&lt;br&gt;&#xA;२४२. एवं मे सुतं – एकं समयं भगवा राजगहे विहरति वेळुवने कलन्दकनिवापे। तेन खो पन समयेन सिङ्गालको [सिगालको (सी॰)] गहपतिपुत्तो कालस्सेव उट्ठाय राजगहा निक्खमित्वा अल्लवत्थो अल्लकेसो पञ्जलिको पुथुदिसा [पुथुद्दिसा (सी॰ स्या॰ पी॰)] नमस्सति – पुरत्थिमं दिसं दक्खिणं दिसं पच्छिमं दिसं उत्तरं दिसं हेट्ठिमं दिसं उपरिमं दिसम्।&lt;br&gt;&#xA;२४३. अथ खो भगवा पुब्बण्हसमयं निवासेत्वा पत्तचीवरमादाय राजगहं पिण्डाय पाविसि। अद्दसा खो भगवा सिङ्गालकं गहपतिपुत्तं कालस्सेव वुट्ठाय राजगहा निक्खमित्वा अल्लवत्थं अल्लकेसं पञ्जलिकं पुथुदिसा नमस्सन्तं – पुरत्थिमं दिसं दक्खिणं दिसं पच्छिमं दिसं उत्तरं दिसं हेट्ठिमं दिसं उपरिमं दिसम्। दिस्वा सिङ्गालकं गहपतिपुत्तं एतदवोच – ‘‘किं नु खो त्वं, गहपतिपुत्त, कालस्सेव उट्ठाय राजगहा निक्खमित्वा अल्लवत्थो अल्लकेसो पञ्जलिको पुथुदिसा नमस्ससि – पुरत्थिमं दिसं दक्खिणं दिसं पच्छिमं दिसं उत्तरं दिसं हेट्ठिमं दिसं उपरिमं दिस’’न्ति? ‘‘पिता मं, भन्ते, कालं करोन्तो एवं अवच – ‘दिसा, तात, नमस्सेय्यासी’ति। सो खो अहं, भन्ते, पितुवचनं सक्करोन्तो गरुं करोन्तो मानेन्तो पूजेन्तो कालस्सेव उट्ठाय राजगहा निक्खमित्वा अल्लवत्थो अल्लकेसो पञ्जलिको पुथुदिसा नमस्सामि – पुरत्थिमं दिसं दक्खिणं दिसं पच्छिमं दिसं उत्तरं दिसं हेट्ठिमं दिसं उपरिमं दिस’’न्ति।&lt;/p&gt;</description>
    </item>
    <item>
      <title>०९. आटानाटियसुत्तम्</title>
      <link>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/09_ATAnATiyasuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/09_ATAnATiyasuttam/</guid>
      <description>&lt;p&gt;९. आटानाटियसुत्तम्&lt;/p&gt;&#xA;&lt;h2 id=&#34;पठमभणवर&#34;&gt;पठमभाणवारो&lt;/h2&gt;&#xA;&lt;p&gt;२७५. एवं मे सुतं – एकं समयं भगवा राजगहे विहरति गिज्झकूटे पब्बते। अथ खो चत्तारो महाराजा [महाराजानो (क॰)] महतिया च यक्खसेनाय महतिया च गन्धब्बसेनाय महतिया च कुम्भण्डसेनाय महतिया च नागसेनाय चतुद्दिसं रक्खं ठपेत्वा चतुद्दिसं गुम्बं ठपेत्वा चतुद्दिसं ओवरणं ठपेत्वा अभिक्कन्ताय रत्तिया अभिक्कन्तवण्णा केवलकप्पं गिज्झकूटं पब्बतं ओभासेत्वा [गिज्झकूटं ओभासेत्वा (सी॰ स्या॰ पी॰)] येन भगवा तेनुपसङ्कमिंसु; उपसङ्कमित्वा भगवन्तं अभिवादेत्वा एकमन्तं निसीदिंसु। तेपि खो यक्खा अप्पेकच्चे भगवन्तं अभिवादेत्वा एकमन्तं निसीदिंसु, अप्पेकच्चे भगवता सद्धिं सम्मोदिंसु, सम्मोदनीयं कथं सारणीयं वीतिसारेत्वा एकमन्तं निसीदिंसु, अप्पेकच्चे येन भगवा तेनञ्जलिं पणामेत्वा एकमन्तं निसीदिंसु, अप्पेकच्चे नामगोत्तं सावेत्वा एकमन्तं निसीदिंसु, अप्पेकच्चे तुण्हीभूता एकमन्तं निसीदिंसु।&lt;br&gt;&#xA;२७६. एकमन्तं निसिन्नो खो वेस्सवणो महाराजा भगवन्तं एतदवोच – ‘‘सन्ति हि, भन्ते, उळारा यक्खा भगवतो अप्पसन्ना। सन्ति हि, भन्ते, उळारा यक्खा भगवतो पसन्ना। सन्ति हि , भन्ते, मज्झिमा यक्खा भगवतो अप्पसन्ना। सन्ति हि, भन्ते, मज्झिमा यक्खा भगवतो पसन्ना। सन्ति हि, भन्ते, नीचा यक्खा भगवतो अप्पसन्ना। सन्ति हि, भन्ते, नीचा यक्खा भगवतो पसन्ना। येभुय्येन खो पन, भन्ते, यक्खा अप्पसन्नायेव भगवतो। तं किस्स हेतु? भगवा हि, भन्ते, पाणातिपाता वेरमणिया धम्मं देसेति, अदिन्नादाना वेरमणिया धम्मं देसेति, कामेसुमिच्छाचारा वेरमणिया धम्मं देसेति, मुसावादा वेरमणिया धम्मं देसेति, सुरामेरयमज्जप्पमादट्ठाना वेरमणिया धम्मं देसेति। येभुय्येन खो पन, भन्ते, यक्खा अप्पटिविरतायेव पाणातिपाता, अप्पटिविरता अदिन्नादाना, अप्पटिविरता कामेसुमिच्छाचारा, अप्पटिविरता मुसावादा, अप्पटिविरता सुरामेरयमज्जप्पमादट्ठाना । तेसं तं होति अप्पियं अमनापम्। सन्ति हि, भन्ते, भगवतो सावका अरञ्ञवनपत्थानि पन्तानि सेनासनानि पटिसेवन्ति अप्पसद्दानि अप्पनिग्घोसानि विजनवातानि मनुस्सराहस्सेय्यकानि [मनुस्सराहसेय्यकानि (सी॰ स्या॰ पी॰)] पटिसल्लानसारुप्पानि। तत्थ सन्ति उळारा यक्खा निवासिनो, ये इमस्मिं भगवतो पावचने अप्पसन्ना। तेसं पसादाय उग्गण्हातु, भन्ते, भगवा आटानाटियं रक्खं भिक्खूनं भिक्खुनीनं उपासकानं उपासिकानं गुत्तिया रक्खाय अविहिंसाय फासुविहाराया’’ति। अधिवासेसि भगवा तुण्हीभावेन।&lt;br&gt;&#xA;अथ खो वेस्सवणो महाराजा भगवतो अधिवासनं विदित्वा तायं वेलायं इमं आटानाटियं रक्खं अभासि –&lt;br&gt;&#xA;२७७. ‘‘विपस्सिस्स च [इमे चकारा पोराणपोत्थकेसु नत्थि] नमत्थु, चक्खुमन्तस्स सिरीमतो।&lt;br&gt;&#xA;सिखिस्सपि च [इमे चकारा पोराणपोत्थकेसु नत्थि] नमत्थु, सब्बभूतानुकम्पिनो॥&lt;br&gt;&#xA;‘‘वेस्सभुस्स च [इमे चकारा पोराणपोत्थकेसु नत्थि] नमत्थु, न्हातकस्स तपस्सिनो।&lt;br&gt;&#xA;नमत्थु ककुसन्धस्स, मारसेनापमद्दिनो॥&lt;br&gt;&#xA;‘‘कोणागमनस्स नमत्थु, ब्राह्मणस्स वुसीमतो।&lt;br&gt;&#xA;कस्सपस्स च [इमे चकारा पोराणपोत्थकेसु नत्थि] नमत्थु, विप्पमुत्तस्स सब्बधि॥&lt;br&gt;&#xA;‘‘अङ्गीरसस्स नमत्थु, सक्यपुत्तस्स सिरीमतो।&lt;br&gt;&#xA;यो इमं धम्मं देसेसि [धम्ममदेसेसि (सी॰ स्या॰ पी॰), धम्मं देसेति (?)], सब्बदुक्खापनूदनं॥&lt;br&gt;&#xA;‘‘ये चापि निब्बुता लोके, यथाभूतं विपस्सिसुम्।&lt;br&gt;&#xA;ते जना अपिसुणाथ [अपिसुणा (सी॰ स्या॰ पी॰)], महन्ता वीतसारदा॥&lt;br&gt;&#xA;‘‘हितं देवमनुस्सानं, यं नमस्सन्ति गोतमम्।&lt;br&gt;&#xA;विज्जाचरणसम्पन्नं, महन्तं वीतसारदं॥&lt;br&gt;&#xA;२७८. ‘‘यतो उग्गच्छति सूरियो [सुरियो (सी॰ स्या॰ पी॰)], आदिच्चो मण्डली महा।&lt;br&gt;&#xA;यस्स चुग्गच्छमानस्स, संवरीपि निरुज्झति।&lt;br&gt;&#xA;यस्स चुग्गते सूरिये, ‘दिवसो’ति पवुच्चति॥&lt;br&gt;&#xA;‘‘रहदोपि तत्थ गम्भीरो, समुद्दो सरितोदको।&lt;br&gt;&#xA;एवं तं तत्थ जानन्ति, ‘समुद्दो सरितोदको’॥&lt;br&gt;&#xA;‘‘इतो ‘सा पुरिमा दिसा’, इति नं आचिक्खती जनो।&lt;br&gt;&#xA;यं दिसं अभिपालेति, महाराजा यसस्सि सो॥&lt;br&gt;&#xA;‘‘गन्धब्बानं अधिपति [आधिपति (सी॰ स्या॰ पी॰) एवमुपरिपि], ‘धतरट्ठो’ति नामसो।&lt;br&gt;&#xA;रमती नच्चगीतेहि, गन्धब्बेहि पुरक्खतो॥&lt;br&gt;&#xA;‘‘पुत्तापि तस्स बहवो, एकनामाति मे सुतम्।&lt;br&gt;&#xA;असीति दस एको च, इन्दनामा महब्बला॥&lt;br&gt;&#xA;ते चापि बुद्धं दिस्वान, बुद्धं आदिच्चबन्धुनम्।&lt;br&gt;&#xA;दूरतोव नमस्सन्ति, महन्तं वीतसारदं॥&lt;br&gt;&#xA;‘‘नमो ते पुरिसाजञ्ञ, नमो ते पुरिसुत्तम।&lt;br&gt;&#xA;कुसलेन समेक्खसि, अमनुस्सापि तं वन्दन्ति।&lt;br&gt;&#xA;सुतं नेतं अभिण्हसो, तस्मा एवं वदेमसे॥&lt;br&gt;&#xA;‘‘‘जिनं वन्दथ गोतमं, जिनं वन्दाम गोतमम्।&lt;br&gt;&#xA;विज्जाचरणसम्पन्नं, बुद्धं वन्दाम गोतमं’॥&lt;br&gt;&#xA;२७९. ‘‘येन पेता पवुच्चन्ति, पिसुणा पिट्ठिमंसिका।&lt;br&gt;&#xA;पाणातिपातिनो लुद्दा [लुद्धा (पी॰ क॰)], चोरा नेकतिका जना॥&lt;br&gt;&#xA;‘‘इतो ‘सा दक्खिणा दिसा’, इति नं आचिक्खती जनो।&lt;br&gt;&#xA;यं दिसं अभिपालेति, महाराजा यसस्सि सो॥&lt;br&gt;&#xA;‘‘कुम्भण्डानं अधिपति, ‘विरूळ्हो’ इति नामसो।&lt;br&gt;&#xA;रमती नच्चगीतेहि, कुम्भण्डेहि पुरक्खतो॥&lt;br&gt;&#xA;‘‘पुत्तापि तस्स बहवो, एकनामाति मे सुतम्।&lt;br&gt;&#xA;असीति दस एको च, इन्दनामा महब्बला॥&lt;br&gt;&#xA;ते चापि बुद्धं दिस्वान, बुद्धं आदिच्चबन्धुनम्।&lt;br&gt;&#xA;दूरतोव नमस्सन्ति, महन्तं वीतसारदं॥&lt;br&gt;&#xA;‘‘नमो ते पुरिसाजञ्ञ, नमो ते पुरिसुत्तम।&lt;br&gt;&#xA;कुसलेन समेक्खसि, अमनुस्सापि तं वन्दन्ति।&lt;br&gt;&#xA;सुतं नेतं अभिण्हसो, तस्मा एवं वदेमसे॥&lt;br&gt;&#xA;‘‘‘जिनं वन्दथ गोतमं, जिनं वन्दाम गोतमम्।&lt;br&gt;&#xA;विज्जाचरणसम्पन्नं, बुद्धं वन्दाम गोतमं’॥&lt;br&gt;&#xA;२८०. ‘‘यत्थ चोग्गच्छति सूरियो, आदिच्चो मण्डली महा।&lt;br&gt;&#xA;यस्स चोग्गच्छमानस्स, दिवसोपि निरुज्झति।&lt;br&gt;&#xA;यस्स चोग्गते सूरिये, ‘संवरी’ति पवुच्चति॥&lt;br&gt;&#xA;‘‘रहदोपि तत्थ गम्भीरो, समुद्दो सरितोदको।&lt;br&gt;&#xA;एवं तं तत्थ जानन्ति, ‘समुद्दो सरितोदको’॥&lt;br&gt;&#xA;‘‘इतो ‘सा पच्छिमा दिसा’, इति नं आचिक्खती जनो।&lt;br&gt;&#xA;यं दिसं अभिपालेति, महाराजा यसस्सि सो॥&lt;br&gt;&#xA;‘‘नागानञ्च अधिपति, ‘विरूपक्खो’ति नामसो।&lt;br&gt;&#xA;रमती नच्चगीतेहि, नागेहेव पुरक्खतो॥&lt;br&gt;&#xA;‘‘पुत्तापि तस्स बहवो, एकनामाति मे सुतम्।&lt;br&gt;&#xA;असीति दस एको च, इन्दनामा महब्बला॥&lt;br&gt;&#xA;ते चापि बुद्धं दिस्वान, बुद्धं आदिच्चबन्धुनम्।&lt;br&gt;&#xA;दूरतोव नमस्सन्ति, महन्तं वीतसारदं॥&lt;br&gt;&#xA;‘‘नमो ते पुरिसाजञ्ञ, नमो ते पुरिसुत्तम।&lt;br&gt;&#xA;कुसलेन समेक्खसि, अमनुस्सापि तं वन्दन्ति।&lt;br&gt;&#xA;सुतं नेतं अभिण्हसो, तस्मा एवं वदेमसे॥&lt;br&gt;&#xA;‘‘‘जिनं वन्दथ गोतमं, जिनं वन्दाम गोतमम्।&lt;br&gt;&#xA;विज्जाचरणसम्पन्नं, बुद्धं वन्दाम गोतमं’॥&lt;br&gt;&#xA;२८१. ‘‘येन उत्तरकुरुव्हो [उत्तरकुरू रम्मा (सी॰ स्या॰ पी॰)], महानेरु सुदस्सनो।&lt;br&gt;&#xA;मनुस्सा तत्थ जायन्ति, अममा अपरिग्गहा॥&lt;br&gt;&#xA;‘‘न ते बीजं पवपन्ति, नपि नीयन्ति नङ्गला।&lt;br&gt;&#xA;अकट्ठपाकिमं सालिं, परिभुञ्जन्ति मानुसा॥&lt;br&gt;&#xA;‘‘अकणं अथुसं सुद्धं, सुगन्धं तण्डुलप्फलम्।&lt;br&gt;&#xA;तुण्डिकीरे पचित्वान, ततो भुञ्जन्ति भोजनं॥&lt;br&gt;&#xA;‘‘गाविं एकखुरं कत्वा, अनुयन्ति दिसोदिसम्।&lt;br&gt;&#xA;पसुं एकखुरं कत्वा, अनुयन्ति दिसोदिसं॥&lt;br&gt;&#xA;‘‘इत्थिं वा वाहनं [इत्थी-वाहनं (सी॰ पी॰), इत्थीं वाहनं (स्या॰)] कत्वा, अनुयन्ति दिसोदिसम्।&lt;br&gt;&#xA;पुरिसं वाहनं कत्वा, अनुयन्ति दिसोदिसं॥&lt;br&gt;&#xA;‘‘कुमारिं वाहनं कत्वा, अनुयन्ति दिसोदिसम्।&lt;br&gt;&#xA;कुमारं वाहनं कत्वा, अनुयन्ति दिसोदिसं॥&lt;br&gt;&#xA;‘‘ते याने अभिरुहित्वा,&lt;br&gt;&#xA;सब्बा दिसा अनुपरियायन्ति [अनुपरियन्ति (स्या॰)]।&lt;br&gt;&#xA;पचारा तस्स राजिनो॥&lt;br&gt;&#xA;‘‘हत्थियानं अस्सयानं, दिब्बं यानं उपट्ठितम्।&lt;br&gt;&#xA;पासादा सिविका चेव, महाराजस्स यसस्सिनो॥&lt;br&gt;&#xA;‘‘तस्स च नगरा अहु,&lt;br&gt;&#xA;अन्तलिक्खे सुमापिता।&lt;br&gt;&#xA;आटानाटा कुसिनाटा परकुसिनाटा,&lt;br&gt;&#xA;नाटसुरिया [नाटपुरिया (सी॰ पी॰), नाटपरिया (स्या॰)] परकुसिटनाटा॥&lt;br&gt;&#xA;‘‘उत्तरेन कसिवन्तो [कपिवन्तो (सी॰ स्या॰ पी)],&lt;br&gt;&#xA;जनोघमपरेन च।&lt;br&gt;&#xA;नवनवुतियो अम्बरअम्बरवतियो,&lt;br&gt;&#xA;आळकमन्दा नाम राजधानी॥&lt;br&gt;&#xA;‘‘कुवेरस्स खो पन, मारिस, महाराजस्स विसाणा नाम राजधानी।&lt;br&gt;&#xA;तस्मा कुवेरो महाराजा, ‘वेस्सवणो’ति पवुच्चति॥&lt;br&gt;&#xA;‘‘पच्चेसन्तो पकासेन्ति, ततोला तत्तला ततोतला।&lt;br&gt;&#xA;ओजसि तेजसि ततोजसी, सूरो राजा अरिट्ठो नेमि॥&lt;br&gt;&#xA;‘‘रहदोपि तत्थ धरणी नाम, यतो मेघा पवस्सन्ति।&lt;br&gt;&#xA;वस्सा यतो पतायन्ति, सभापि तत्थ सालवती [भगलवती (सी॰ स्या॰ पी॰)] नाम॥&lt;br&gt;&#xA;‘‘यत्थ यक्खा पयिरुपासन्ति, तत्थ निच्चफला रुक्खा।&lt;br&gt;&#xA;नाना दिजगणा युता, मयूरकोञ्चाभिरुदा।&lt;br&gt;&#xA;कोकिलादीहि वग्गुहि॥&lt;br&gt;&#xA;‘‘जीवञ्जीवकसद्देत्थ, अथो ओट्ठवचित्तका।&lt;br&gt;&#xA;कुक्कुटका [कुकुत्थका (सी॰ पी॰)] कुळीरका, वने पोक्खरसातका॥&lt;br&gt;&#xA;‘‘सुकसाळिकसद्देत्थ, दण्डमाणवकानि च।&lt;br&gt;&#xA;सोभति सब्बकालं सा, कुवेरनळिनी सदा॥&lt;br&gt;&#xA;‘‘इतो ‘सा उत्तरा दिसा’, इति नं आचिक्खती जनो।&lt;br&gt;&#xA;यं दिसं अभिपालेति, महाराजा यसस्सि सो॥&lt;br&gt;&#xA;‘‘यक्खानञ्च अधिपति, ‘कुवेरो’ इति नामसो।&lt;br&gt;&#xA;रमती नच्चगीतेहि, यक्खेहेव पुरक्खतो॥&lt;br&gt;&#xA;‘‘पुत्तापि तस्स बहवो, एकनामाति मे सुतम्।&lt;br&gt;&#xA;असीति दस एको च, इन्दनामा महब्बला॥&lt;br&gt;&#xA;‘‘ते चापि बुद्धं दिस्वान, बुद्धं आदिच्चबन्धुनम्।&lt;br&gt;&#xA;दूरतोव नमस्सन्ति, महन्तं वीतसारदं॥&lt;br&gt;&#xA;‘‘नमो ते पुरिसाजञ्ञ, नमो ते पुरिसुत्तम।&lt;br&gt;&#xA;कुसलेन समेक्खसि, अमनुस्सापि तं वन्दन्ति।&lt;br&gt;&#xA;सुतं नेतं अभिण्हसो, तस्मा एवं वदेमसे॥&lt;br&gt;&#xA;‘‘‘जिनं वन्दथ गोतमं, जिनं वन्दाम गोतमम्।&lt;br&gt;&#xA;विज्जाचरणसम्पन्नं, बुद्धं वन्दाम गोतम’’’न्ति॥&lt;br&gt;&#xA;‘‘अयं खो सा, मारिस, आटानाटिया रक्खा भिक्खूनं भिक्खुनीनं उपासकानं उपासिकानं गुत्तिया रक्खाय अविहिंसाय फासुविहाराय।&lt;br&gt;&#xA;२८२. ‘‘यस्स कस्सचि, मारिस, भिक्खुस्स वा भिक्खुनिया वा उपासकस्स वा उपासिकाय वा अयं आटानाटिया रक्खा सुग्गहिता भविस्सति समत्ता परियापुता [परियापुटा (क॰)]। तं चे अमनुस्सो यक्खो वा यक्खिनी वा यक्खपोतको वा यक्खपोतिका वा यक्खमहामत्तो वा यक्खपारिसज्जो वा यक्खपचारो वा, गन्धब्बो वा गन्धब्बी वा गन्धब्बपोतको वा गन्धब्बपोतिका वा गन्धब्बमहामत्तो वा गन्धब्बपारिसज्जो वा गन्धब्बपचारो वा, कुम्भण्डो वा कुम्भण्डी वा कुम्भण्डपोतको वा कुम्भण्डपोतिका वा कुम्भण्डमहामत्तो वा कुम्भण्डपारिसज्जो वा कुम्भण्डपचारो वा, नागो वा नागी वा नागपोतको वा नागपोतिका वा नागमहामत्तो वा नागपारिसज्जो वा नागपचारो वा, पदुट्ठचित्तो भिक्खुं वा भिक्खुनिं वा उपासकं वा उपासिकं वा गच्छन्तं वा अनुगच्छेय्य, ठितं वा उपतिट्ठेय्य, निसिन्नं वा उपनिसीदेय्य, निपन्नं वा उपनिपज्जेय्य। न मे सो, मारिस, अमनुस्सो लभेय्य गामेसु वा निगमेसु वा सक्कारं वा गरुकारं वा। न मे सो, मारिस, अमनुस्सो लभेय्य आळकमन्दाय नाम राजधानिया वत्थुं वा वासं वा। न मे सो, मारिस, अमनुस्सो लभेय्य यक्खानं समितिं गन्तुम्। अपिस्सु नं, मारिस, अमनुस्सा अनावय्हम्पि नं करेय्युं अविवय्हम्। अपिस्सु नं, मारिस, अमनुस्सा अत्ताहिपि परिपुण्णाहि परिभासाहि परिभासेय्युम्। अपिस्सु नं, मारिस, अमनुस्सा रित्तंपिस्स पत्तं सीसे निक्कुज्जेय्युम्। अपिस्सु नं, मारिस, अमनुस्सा सत्तधापिस्स मुद्धं फालेय्युम्।&lt;br&gt;&#xA;‘‘सन्ति हि, मारिस, अमनुस्सा चण्डा रुद्धा [रुद्दा (सी॰ पी॰)] रभसा, ते नेव महाराजानं आदियन्ति, न महाराजानं पुरिसकानं आदियन्ति, न महाराजानं पुरिसकानं पुरिसकानं आदियन्ति। ते खो ते, मारिस, अमनुस्सा महाराजानं अवरुद्धा नाम वुच्चन्ति। सेय्यथापि, मारिस, रञ्ञो मागधस्स विजिते महाचोरा। ते नेव रञ्ञो मागधस्स आदियन्ति, न रञ्ञो मागधस्स पुरिसकानं आदियन्ति, न रञ्ञो मागधस्स पुरिसकानं पुरिसकानं आदियन्ति। ते खो ते, मारिस, महाचोरा रञ्ञो मागधस्स अवरुद्धा नाम वुच्चन्ति। एवमेव खो, मारिस, सन्ति अमनुस्सा चण्डा रुद्धा रभसा, ते नेव महाराजानं आदियन्ति, न महाराजानं पुरिसकानं आदियन्ति, न महाराजानं पुरिसकानं पुरिसकानं आदियन्ति। ते खो ते, मारिस, अमनुस्सा महाराजानं अवरुद्धा नाम वुच्चन्ति। यो हि कोचि, मारिस, अमनुस्सो यक्खो वा यक्खिनी वा…पे॰… गन्धब्बो वा गन्धब्बी वा … कुम्भण्डो वा कुम्भण्डी वा… नागो वा नागी वा नागपोतको वा नागपोतिका वा नागमहामत्तो वा नागपारिसज्जो वा नागपचारो वा पदुट्ठचित्तो भिक्खुं वा भिक्खुनिं वा उपासकं वा उपासिकं वा गच्छन्तं वा अनुगच्छेय्य, ठितं वा उपतिट्ठेय्य, निसिन्नं वा उपनिसीदेय्य, निपन्नं वा उपनिपज्जेय्य। इमेसं यक्खानं महायक्खानं सेनापतीनं महासेनापतीनं उज्झापेतब्बं विक्कन्दितब्बं विरवितब्बं – ‘अयं यक्खो गण्हाति, अयं यक्खो आविसति, अयं यक्खो हेठेति, अयं यक्खो विहेठेति, अयं यक्खो हिंसति, अयं यक्खो विहिंसति, अयं यक्खो न मुञ्चती’ति।&lt;br&gt;&#xA;२८३. ‘‘कतमेसं यक्खानं महायक्खानं सेनापतीनं महासेनापतीनं?&lt;br&gt;&#xA;‘‘इन्दो सोमो वरुणो च, भारद्वाजो पजापति।&lt;br&gt;&#xA;चन्दनो कामसेट्ठो च, किन्नुघण्डु निघण्डु च॥&lt;br&gt;&#xA;‘‘पनादो ओपमञ्ञो च, देवसूतो च मातलि।&lt;br&gt;&#xA;चित्तसेनो च गन्धब्बो, नळो राजा जनेसभो [जनोसभो (स्या॰)]॥&lt;br&gt;&#xA;‘‘सातागिरो हेमवतो, पुण्णको करतियो गुळो।&lt;br&gt;&#xA;सिवको मुचलिन्दो च, वेस्सामित्तो युगन्धरो॥&lt;br&gt;&#xA;‘‘गोपालो सुप्परोधो च [सुप्पगेधो च (सी॰ स्या॰ पी॰)], हिरि नेत्ति [हिरी नेत्ती (सी॰ पी॰)] च मन्दियो।&lt;br&gt;&#xA;पञ्चालचण्डो आळवको, पज्जुन्नो सुमनो सुमुखो।&lt;br&gt;&#xA;दधिमुखो मणि माणिवरो [मणि मानिचरो (स्या॰ पी॰)] दीघो, अथो सेरीसको सह॥&lt;br&gt;&#xA;‘‘इमेसं यक्खानं महायक्खानं सेनापतीनं महासेनापतीनं उज्झापेतब्बं विक्कन्दितब्बं विरवितब्बं – ‘अयं यक्खो गण्हाति, अयं यक्खो आविसति, अयं यक्खो हेठेति, अयं यक्खो विहेठेति, अयं यक्खो हिंसति, अयं यक्खो विहिंसति, अयं यक्खो न मुञ्चती’ति।&lt;br&gt;&#xA;‘‘अयं खो सा, मारिस, आटानाटिया रक्खा भिक्खूनं भिक्खुनीनं उपासकानं उपासिकानं गुत्तिया रक्खाय अविहिंसाय फासुविहाराय। हन्द च दानि मयं, मारिस, गच्छाम बहुकिच्चा मयं बहुकरणीया’’ति। ‘‘यस्सदानि तुम्हे महाराजानो कालं मञ्ञथा’’ति।&lt;br&gt;&#xA;२८४. अथ खो चत्तारो महाराजा उट्ठायासना भगवन्तं अभिवादेत्वा पदक्खिणं कत्वा तत्थेवन्तरधायिंसु। तेपि खो यक्खा उट्ठायासना अप्पेकच्चे भगवन्तं अभिवादेत्वा पदक्खिणं कत्वा तत्थेवन्तरधायिंसु। अप्पेकच्चे भगवता सद्धिं सम्मोदिंसु, सम्मोदनीयं कथं सारणीयं वीतिसारेत्वा तत्थेवन्तरधायिंसु । अप्पेकच्चे येन भगवा तेनञ्जलिं पणामेत्वा तत्थेवन्तरधायिंसु। अप्पेकच्चे नामगोत्तं सावेत्वा तत्थेवन्तरधायिंसु। अप्पेकच्चे तुण्हीभूता तत्थेवन्तरधायिंसूति।&lt;br&gt;&#xA;पठमभाणवारो निट्ठितो।&lt;/p&gt;</description>
    </item>
    <item>
      <title>१०. सङ्गीतिसुत्तम्</title>
      <link>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/10_sangItisuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/10_sangItisuttam/</guid>
      <description>&lt;p&gt;१०. सङ्गीतिसुत्तम्&lt;br&gt;&#xA;२९६. एवं मे सुतं – एकं समयं भगवा मल्लेसु चारिकं चरमानो महता भिक्खुसङ्घेन सद्धिं पञ्चमत्तेहि भिक्खुसतेहि येन पावा नाम मल्लानं नगरं तदवसरि। तत्र सुदं भगवा पावायं विहरति चुन्दस्स कम्मारपुत्तस्स अम्बवने।&lt;/p&gt;&#xA;&lt;h2 id=&#34;उबभतकनवसनधगरम&#34;&gt;उब्भतकनवसन्धागारम्&lt;/h2&gt;&#xA;&lt;p&gt;२९७. तेन खो पन समयेन पावेय्यकानं मल्लानं उब्भतकं नाम नवं सन्धागारं [सन्थागारं (सी॰ पी॰), सण्ठागारं (स्या॰ कं॰)] अचिरकारितं होति अनज्झावुट्ठं [अनज्झावुत्थं (सी॰ स्या॰ पी॰ क॰)] समणेन वा ब्राह्मणेन वा केनचि वा मनुस्सभूतेन। अस्सोसुं खो पावेय्यका मल्ला – ‘‘भगवा किर मल्लेसु चारिकं चरमानो महता भिक्खुसङ्घेन सद्धिं पञ्चमत्तेहि भिक्खुसतेहि पावं अनुप्पत्तो पावायं विहरति चुन्दस्स कम्मारपुत्तस्स अम्बवने’’ति। अथ खो पावेय्यका मल्ला येन भगवा तेनुपसङ्कमिंसु; उपसङ्कमित्वा भगवन्तं अभिवादेत्वा एकमन्तं निसीदिंसु। एकमन्तं निसिन्ना खो पावेय्यका मल्ला भगवन्तं एतदवोचुं – ‘‘इध, भन्ते, पावेय्यकानं मल्लानं उब्भतकं नाम नवं सन्धागारं अचिरकारितं होति अनज्झावुट्ठं समणेन वा ब्राह्मणेन वा केनचि वा मनुस्सभूतेन। तञ्च खो, भन्ते, भगवा पठमं परिभुञ्जतु, भगवता पठमं परिभुत्तं पच्छा पावेय्यका मल्ला परिभुञ्जिस्सन्ति। तदस्स पावेय्यकानं मल्लानं दीघरत्तं हिताय सुखाया’’ति। अधिवासेसि खो भगवा तुण्हीभावेन।&lt;br&gt;&#xA;२९८. अथ खो पावेय्यका मल्ला भगवतो अधिवासनं विदित्वा उट्ठायासना भगवन्तं अभिवादेत्वा पदक्खिणं कत्वा येन सन्धागारं तेनुपसङ्कमिंसु; उपसङ्कमित्वा सब्बसन्थरिं [सब्बसन्थरिं सन्थतं (क॰)] सन्धागारं सन्थरित्वा भगवतो आसनानि पञ्ञापेत्वा उदकमणिकं पतिट्ठपेत्वा तेलपदीपं आरोपेत्वा येन भगवा तेनुपसङ्कमिंसु; उपसङ्कमित्वा भगवन्तं अभिवादेत्वा एकमन्तं अट्ठंसु। एकमन्तं ठिता खो ते पावेय्यका मल्ला भगवन्तं एतदवोचुं – ‘‘सब्बसन्थरिसन्थतं [सब्बसन्थरिं सन्थतं (सी॰ पी॰ क॰)], भन्ते, सन्धागारं, भगवतो आसनानि पञ्ञत्तानि, उदकमणिको पतिट्ठापितो, तेलपदीपो आरोपितो। यस्सदानि, भन्ते, भगवा कालं मञ्ञती’’ति।&lt;br&gt;&#xA;२९९. अथ खो भगवा निवासेत्वा पत्तचीवरमादाय सद्धिं भिक्खुसङ्घेन येन सन्धागारं तेनुपसङ्कमि; उपसङ्कमित्वा पादे पक्खालेत्वा सन्धागारं पविसित्वा मज्झिमं थम्भं निस्साय पुरत्थाभिमुखो निसीदि। भिक्खुसङ्घोपि खो पादे पक्खालेत्वा सन्धागारं पविसित्वा पच्छिमं भित्तिं निस्साय पुरत्थाभिमुखो निसीदि भगवन्तंयेव पुरक्खत्वा। पावेय्यकापि खो मल्ला पादे पक्खालेत्वा सन्धागारं पविसित्वा पुरत्थिमं भित्तिं निस्साय पच्छिमाभिमुखा निसीदिंसु भगवन्तंयेव पुरक्खत्वा। अथ खो भगवा पावेय्यके मल्ले बहुदेव रत्तिं धम्मिया कथाय सन्दस्सेत्वा समादपेत्वा समुत्तेजेत्वा सम्पहंसेत्वा उय्योजेसि – ‘‘अभिक्कन्ता खो, वासेट्ठा, रत्ति। यस्सदानि तुम्हे कालं मञ्ञथा’’ति। ‘‘एवं, भन्ते’’ति खो पावेय्यका मल्ला भगवतो पटिस्सुत्वा उट्ठायासना भगवन्तं अभिवादेत्वा पदक्खिणं कत्वा पक्कमिंसु।&lt;br&gt;&#xA;३००. अथ खो भगवा अचिरपक्कन्तेसु पावेय्यकेसु मल्लेसु तुण्हीभूतं तुण्हीभूतं भिक्खुसंघं अनुविलोकेत्वा आयस्मन्तं सारिपुत्तं आमन्तेसि – ‘‘विगतथिनमिद्धो [विगतथीनमिद्धो (सी॰ स्या॰ कं॰ पी॰)] खो, सारिपुत्त, भिक्खुसङ्घो। पटिभातु तं, सारिपुत्त, भिक्खूनं धम्मीकथा। पिट्ठि मे आगिलायति। तमहं आयमिस्सामी’’ति [आयमेय्यामीति (स्या॰ कं॰)]। ‘‘एवं, भन्ते’’ति खो आयस्मा सारिपुत्तो भगवतो पच्चस्सोसि। अथ खो भगवा चतुग्गुणं सङ्घाटिं पञ्ञपेत्वा दक्खिणेन पस्सेन सीहसेय्यं कप्पेसि पादे पादं अच्चाधाय, सतो सम्पजानो उट्ठानसञ्ञं मनसि करित्वा।&lt;/p&gt;</description>
    </item>
    <item>
      <title>११. दसुत्तरसुत्तम्</title>
      <link>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/11_dasuttarasuttam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/pALi/01_mUlam/02_suttapiTaka/01_dIghanikAyo/03_pAthikavaggapALi/11_dasuttarasuttam/</guid>
      <description>&lt;p&gt;११. दसुत्तरसुत्तम्&lt;br&gt;&#xA;३५०. एवं मे सुतं – एकं समयं भगवा चम्पायं विहरति गग्गराय पोक्खरणिया तीरे महता भिक्खुसङ्घेन सद्धिं पञ्चमत्तेहि भिक्खुसतेहि। तत्र खो आयस्मा सारिपुत्तो भिक्खू आमन्तेसि – ‘‘आवुसो भिक्खवे’’ति! ‘‘आवुसो’’ति खो ते भिक्खू आयस्मतो सारिपुत्तस्स पच्चस्सोसुम्। आयस्मा सारिपुत्तो एतदवोच –&lt;br&gt;&#xA;‘‘दसुत्तरं पवक्खामि, धम्मं निब्बानपत्तिया।&lt;br&gt;&#xA;दुक्खस्सन्तकिरियाय, सब्बगन्थप्पमोचनं’’॥&lt;/p&gt;&#xA;&lt;h2 id=&#34;एक-धमम&#34;&gt;एको धम्मो&lt;/h2&gt;&#xA;&lt;p&gt;३५१. ‘‘एको, आवुसो, धम्मो बहुकारो, एको धम्मो भावेतब्बो, एको धम्मो परिञ्ञेय्यो, एको धम्मो पहातब्बो, एको धम्मो हानभागियो, एको धम्मो विसेसभागियो, एको धम्मो दुप्पटिविज्झो, एको धम्मो उप्पादेतब्बो, एको धम्मो अभिञ्ञेय्यो, एको धम्मो सच्छिकातब्बो।&lt;br&gt;&#xA;(क) ‘‘कतमो एको धम्मो बहुकारो? अप्पमादो कुसलेसु धम्मेसु। अयं एको धम्मो बहुकारो।&lt;br&gt;&#xA;(ख) ‘‘कतमो एको धम्मो भावेतब्बो? कायगतासति सातसहगता। अयं एको धम्मो भावेतब्बो।&lt;br&gt;&#xA;(ग) ‘‘कतमो एको धम्मो परिञ्ञेय्यो? फस्सो सासवो उपादानियो। अयं एको धम्मो परिञ्ञेय्यो।&lt;br&gt;&#xA;(घ) ‘‘कतमो एको धम्मो पहातब्बो? अस्मिमानो। अयं एको धम्मो पहातब्बो।&lt;br&gt;&#xA;(ङ) ‘‘कतमो एको धम्मो हानभागियो? अयोनिसो मनसिकारो। अयं एको धम्मो हानभागियो।&lt;br&gt;&#xA;(च) ‘‘कतमो एको धम्मो विसेसभागियो? योनिसो मनसिकारो। अयं एको धम्मो विसेसभागियो।&lt;br&gt;&#xA;(छ) ‘‘कतमो एको धम्मो दुप्पटिविज्झो? आनन्तरिको चेतोसमाधि। अयं एको धम्मो दुप्पटिविज्झो।&lt;br&gt;&#xA;(ज) ‘‘कतमो एको धम्मो उप्पादेतब्बो? अकुप्पं ञाणम्। अयं एको धम्मो उप्पादेतब्बो।&lt;br&gt;&#xA;(झ) ‘‘कतमो एको धम्मो अभिञ्ञेय्यो? सब्बे सत्ता आहारट्ठितिका। अयं एको धम्मो अभिञ्ञेय्यो।&lt;br&gt;&#xA;(ञ) ‘‘कतमो एको धम्मो सच्छिकातब्बो? अकुप्पा चेतोविमुत्ति। अयं एको धम्मो सच्छिकातब्बो।&lt;br&gt;&#xA;‘‘इति इमे दस धम्मा भूता तच्छा तथा अवितथा अनञ्ञथा सम्मा तथागतेन अभिसम्बुद्धा।&lt;/p&gt;</description>
    </item>
  </channel>
</rss>
